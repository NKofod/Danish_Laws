 at  

 virksomheden var 2 lejemål - (2 vær. lejligheder) - som var udlejet til  

 beboelse,  

  

 at han brugte 15 minutter ugentligt på lejemålene,  

  

 at hans arbejdsopgaver var kontrol af huslejeindbetaling og regnskab,  

  

 at han havde arvet lejemålene og påbegyndt arbejdet den 1. december 1988,  

  

 at for regnskabsåret 2000 var nettoomsætningen på 120.000 kr., vareforbruget  

 var på 36.056 kr., og dækningsbidrag 1 var på 83.944 kr.
Medlemmets  

 advokat sendte den 10. januar 2003 til ankenævnets orientering kopi af  

 regnskabet for 2002 for medlemmets to ejerlejligheder.
Af regnskabet fremgik,  

 at medlemmet i år 2002 havde haft et resultat før renter på kr. 49.211,00 og  

 således rent faktisk lå under kr. 50.000,00.
 Direktoratet  

 traf den 21. marts 2002 afgørelse, hvorefter medlemmet ikke fik tilladelse  

 til  

 at videreføre udlejningsvirksomheden efter 400-timers-reglen på  

 efterlønsordningen, idet direktoratet lagde afgørende vægt på, at  

 virksomhedens  

 dækningsbidrag 1 var på 83.944 kr. i regnskabsåret 2000.
Ankenævnet  

 fandt, at medlemmets forvaltning af sin selvstændige udlejningsvirksomhed med  

 2  

 lejligheder alene skulle anses for formueforvaltning, idet nævnet lagde vægt  

 på, at medlemmet havde arvet udlejningsejendommen i 1988, at denne  

 udlejningsejendom således ikke var erhvervet med udlejning som formål, samt  

 at  

 medlemmet alene ønskede at udleje de to lejligheder, indtil han selv kunne  

 bebo  

 dem.
Nævnet tillagde det herudover vægt, at medlemmets personlige tidsforbrug  

 med udlejningsejendommen, således som der var gjort rede for dette ved blandt  

 andet ejerforeningens formand og medlemmets revisor, måtte anses for at have  

 et  

 sådant beskedent omfang, at denne arbejdsindsats ikke med rette kunne  

 karakteriseres som selvstændig virksomhed.
 Ankenævnet  

 ændrede således direktoratets afgørelse af 21. marts 2002.
Fleksibel efterløn.
Udlejningsejendom.
Dækningsbidrag 1 Ankenævnet har behandlet  

 klagen fra arbejdsløshedskassen på vegne af medlemmet på møde den 27. marts  

 2003.
Nævnet traf denne A F G Ø R E L S E Medlemmets forvaltning af  

 sin selvstændige udlejningsvirksomhed med 2 lejligheder skal alene anses for  

 formueforvaltning.
 Det er lagt til grund, at  

 medlemmet har ønsket at overgå til efterløn den 1. december 2001 efter at  

 have  

 været ansat ved ... Kommune som ingeniør siden 1. august 1979.
 Det er videre lagt til  

 grund, at medlemmet siden den 1. december 1988 har haft en udlejningsejendom  

 bestående af 2 stykker 2-værelseslejligheder, og at han har arvet denne  

 udlejningsejendom fra sin mor.
 Det er desuden lagt til  

 grund,  

  

 at  

  

 lejer står for den  

 indvendlige vedligeholdelse, at ejerforeningen står for udvendig reparation  

 og  

 vedligeholdelse, hvilket vil sige, at medlemmet ikke har noget tidsforbrug  

 dertil,  

  

 at  

  

 ejerforeningen står for  

 viceværtarbejdet, varmeregnskab og trappevask,  

  

 og at  

  

 huslejen er fast og ikke kan reguleres.
 Det er endelig lagt til  

 grund, at den personlige arbejdsindsats fra medlemmets side i forbindelse med  

 udlejningsejendommen begrænser sig til i alt 12½ timer om året.
 Nævnet lægger vægt på,  

  

 at  

  

 medlemmet har arvet  

 udlejningsejendommen i 1988,  

  

 at  

  

 denne  

 udlejningsejendom således ikke er erhvervet med udlejning som formål,  

  

 samt at  

  

 medlemmet alene ønsker at  

 udleje de to lejligheder, indtil han selv kan bebo dem.
 Nævnet har herudover tillagt  

 det vægt, at medlemmets personlige tidsforbrug med udlejningsejendommen,  

 således som der er gjort rede for dette ved blandt andet ejerforeningens  

 formand og medlemmets revisor, må anses for at have et sådant beskedent  

 omfang,  

 at denne arbejdsindsats ikke med rette kan karakteriseres som selvstændig  

 virksomhed.
 Ankenævnet ændrer således  

 direktoratets afgørelse af 21. marts 2002.
På ankenævnets vegne Arbejdsløshedskassen og  

 medlemmet kan læse om afgørelsens faktiske og retlige grundlag på de følgende  

 sider.
Kopi til: Advokat ... og  

 Arbejdsdirektoratet 1. Sagsforløb Arbejdsdirektoratet  

 fremstillede sagen på denne måde:
 "Det fremgår af sagen,  

 at De er født den 16. november 1939, at De ønsker at gå på efterløn den 1.  

 december 2001, og at De ønsker at videreføre Deres udlejning af 2 lejemål som  

 selvstændig bibeskæftigelse samtidig med efterløn på 400 timers-ordningen.
 På blanket AR 283  

 "Ansøgning om efterløn" har De den 10. oktober 2001 søgt om  

 efterløn  

 fra den 1. december 2001.
 På blanket AR 259  

 "ansøgning om tilladelse til drift af selvstændig virksomhed som  

 bibeskæftigelse samtidig med efterløn eller overgangsydelse", som er  

 modtaget af ... i Aalborg den 21. december 2001, har De oplyst:
 at virksomheden er 2 lejemål  

 i ..., (2 vær. lejligheder), som er udlejet til beboelse,  

  

 at De bruger 15 minutter ugenligt på lejemålene,  

  

 at Deres arbejdsopgaver er kontrol af huslejeindbetaling og regnskab,  

  

 at De har arvet lejemålene og påbegyndt arbejdet den 1. december 1988,  

  

 at for regnskabsåret 2000 var nettoomsætningen på 120.000 kr., vareforbruget  

 var på 36.056 kr., og dækningsbidrag 1 var på 83.944 kr.
 De anførte beløb er  

 attesteret den 20. december 2001 af statsautoriseret revisor ....
 Der er vedlagt en kopi af  

 regnskabet for "Ejerlejlighederne nr. 5 og 8, Otto Ruds Gade 15, 8200  

 Århus N" for år 2000. Udarbejdet af statsautoriseret revisor Finn Steen  

 Christensen.
 Deres a-kasse har den 19.  

 december 2001 sendt Dem en liste over spørgsmål til brug for at ansøge om  

 tilladelse til at videreføre Deres selvstændige virksomhed som  

 bibeskæftigelse  

 samtidig med efterløn.
 I brev af 20. december 2001  

 har De oplyst:
 at De vil klage over, at  

 a-kassen først nu kræver oplysninger, som forelå på tidspunktet for ansøgning  

 om efterlønsbevis den 29. oktober 1999,  

  

 at formålet med lejlighederne er midlertidig udlejning, indtil De selv ønsker  

 at bebo lejlighederne,  

  

 at De bruger 5 timer til administration og 3 timer til regnskab pr. år,  

  

 at der ingen rutinemæssig annoncering er efter ny lejer,  

  

 at der normalt er en ny lejer parat umiddelbart efter, at en lejer flytter,  

  

 at De bruger 4 timer til transport pr. år,  

  

 at virksomheden aldrig har været drevet i større omfang, og at der ikke  

 bliver  

 tale om mindre omfang,  

  

 at lejer står for den indvendlige vedligeholdelse,  

  

 at ejerforeningen står for udvendig reparation og vedligeholdelse, det vil  

 sige, at De ikke har noget tidsforbrug dertil,  

  

 at ejerforeningen står for viceværtarbejdet, varmeregnskab og trappevask, og  

  

 at huslejen er fast og kan ikke reguleres.
 I brev af 13. januar 2002  

 har De oplyst:  

  

 at a-kassen var lettet over at høre, at der var så mange renteudgifter, så  

 overskuddet blev så beskedent, men at juristen har udarbejdet et udkast,  

 hvoraf  

 det fremgår, at man ikke godtager renteudgifterne i regnskabet,  

  

 at det er nyt for Dem, at der er en beløbsgrænse,  

  

 at De kun har fået oplyst ved udarbejdelse af ansøgning om efterlønsbevis, at  

 det var timeforbruget, som havde betydning, og  

  

 at samtlige arbejdsfunktioner (ca. 8 timer om året) skriftligt er overdraget  

 til revisor.
Den 19. februar 2002 har  

 a-kassen indstillet til direktoratet, at De får tilladelse til at videreføre  

 Deres virksomhed som bibeskæftigelse samtidig med efterløn.
A-kassen har  

 oplyst, at eftersom De faktisk har arbejdstimer og faktisk lejer  

 lejlighederne ud  

 for at opnå økonomisk udbytte, må a-kassen komme frem til, at der er tale om  

 beskæftigelse ved selvstændig virksomhed.
 A-kassen har endvidere  

 oplyst, at såfremt medlemmet allerede ved udstedelse af efterlønsbeviset  

 havde  

 fået oplysning om, at der var et problem med indtægtsbegrænsningen, havde  

 medlemmet allerede tidligere kunnet tilpasse sin virksomhed efter reglerne.
 A-kassen søger derfor om  

 dispensation til at kunne anse medlemmets selvstændige bibeskæftigelse for at  

 være overgået til at være formueforvaltning fra det tidspunkt, hvor samtlige  

 arbejdsfunktioner er overdraget til revisor.
 A-kassen beder endvidere om  

 dispensation for at kunne betragte indtægten ved udlejning af lejlighederne  

 som  

 samlet huslejeindtægt minus omkostninger og afdrag/lån i ejendommen, altså en  

 årlig indtægt på 2.000 kr. i stedet for en årlig indtægt på 84.000 kr".
 Sekretariatet er enig i  

 fremstillingen.
2. Arbejdsdirektoratets afgørelse Direktoratet traf den 21.  

 marts 2002 denne afgørelse:
 "De får  

  

 ikke  

  

 tilladelse til at videreføre Deres  

 virksomhed samtidig med, at De får efterløn.
Begrundelse Direktoratet har ved  

 afgørelsen lagt til grund, at De driver selvstændig virksomhed med udlejning  

 af  

 2 lejemål.
 Begrundelsen for, at De ikke  

 får tilladelse til at drive selvstændig virksomhed med udlejning af 2 lejemål  

 i  

 perioden med efterløn er, at direktoratet ikke finder det sandsynliggjort, at  

 indtægten fra udlejningsvirksomheden i efterlønsperioden kan holdes inden for  

 de tilladte 50.000 kr. pr. år. (Beløbet reguleres hvert år og udgør 53.251  

 kr.  

 i år 2001 og 54.689 kr. i år 2002).
 Direktoratet har lagt vægt  

 på oplysningerne fra Deres revisor om, at virksomhedens dækningsbidrag 1 var  

 på  

 83.944 kr. i regnskabsåret 2000.
 Direktoratet har også lagt  

 vægt på, at virksomheden ikke vil blive drevet i mindre omfang fremover.
 Direktoratet har endvidere  

 lagt vægt på, at De bruger 5 timer til administration og 3 timer til regnskab  

 samt 4 timer til transport pr. år.
Timer, som andre bruger i  

 virksomheden, skal også medregnes i timeforbruget.
Den tid, som  

 ejerforeningen  

 bruger på at udføre reparationer, vedligeholdelse, viceværtarbejde,  

 varmeregnskab og trappevask, skal således også medregnes til Deres  

 timeforbrug  

 i virksomheden.
 Ligeledes skal den tid, som  

 Deres revisor bruger i virksomheden, medregnes til Deres timeforbrug i  

 virksomheden.
 På denne baggrund finder  

 direktoratet det ikke sandsynliggjort, at De kan opfylde betingelserne for  

 400  

 timers-reglen.
 For så vidt angår a-kassens  

 anmodning om en dispensation fra lovens § 74 f, stk. 4, skal direktoratet  

 gøre  

 opmærksom på, at der ikke er hjemmel i loven til at dispensere fra  

 indtægtsgrænsen på 50.000 kr. pr. år i relation til efterlønsordningens 400  

 timers-regel.
 Der henvises til § 74 f,  

 stk. 4, i lov om arbejdsløshedsforsikring m.v. jf. lovbekendtgørelse nr. 603  

 af  

 25. juni 2001, og til § 15, stk. 1-3 og 5, i direktoratets bekendtgørelse nr.  

 315 af 20. maj 1999 om selvstændig virksomhed samtidig med efterløn med  

 senere  

 ændringer (se regelafsnittet).
 A-kassen anmoder desuden  

 direktoratet om at give dispensation til, at Deres selvstændige  

 bibeskæftigelse  

 kan anses for at være omdannet til formueforvaltning fra det tidspunkt, hvor  

 Deres arbejdsopgaver er overdraget til revisor.
For at kunne ophøre med en  

 selvstændig bibeskæftigelse skal én af betingelserne i § 7 i bekendtgørelse  

 nr.  

 1146 af 20. december 1995 om udøvelse af selvstændig virksomhed som  

 bibeskæftigelse være opfyldt.
De opfylder ikke nogen af betingelserne.
Direktoratet har mulighed  

 for som regeludstedende myndighed at dispensere fra egne regler, selv om der  

 ikke er fastsat en særlig hjemmel.
Som udgangspunkt gives en dispensation  

 kun,  

 når der er tale om ganske særlige omstændigheder.
Direktoratet er generelt  

 meget tilbageholdende med at give dispensation, især i situationer hvor der  

 er  

 fastsat flere muligheder i reglerne, som f.eks. i den omhandlende § 7. I  

 dette  

 tilfælde er der allerede ved udarbejdelsen af reglen taget højde for, at et  

 medlem skal kunne ophøre på mere end én måde.
 Direktoratet finder  

  

 ikke  

  

 at kunne dispensere fra de gældende regler i § 7 i ovennævnte bekendtgørelse,  

 idet der ikke ses at være tale om ganske særlige omstændigheder".
3. Klagen til ankenævnet ... Arbejdsløshedskasse  

 ønskede med brev af 17. april 2002 på medlemmets vegne at indbringe  

 direktoratets afgørelse for ankenævnet.
 A-kassen gjorde opmærksom  

 på, at en udførlig klage ville fremkomme senere.
 A-kassen sendte med brev af  

 15. maj 2002 sin uddybende klage over Arbejdsdirektoratets afgørelse af 21.  

 marts 2002 på tilladelse til videreførelse af selvstændig virksomhed som  

 bibeskæftigelse samtidig med efterløn, idet a-kassen henviste til § 74 f,  

 stk.  

 4, i lov om arbejdsløshedsforsikring.
 Subsidiært klagede a-kassen  

 over, at direktoratet i denne konkrete sag gav afslag på tilladelse til at  

 anvende ophørsreglerne for selvstændig virksomhed som bibeskæftigelse analogt  

 ved at anse medlemmet som endeligt ophørt med sin yderst begrænsede  

 "selvstændige  

 virksomhed" fra det tidspunkt, hvor medlemmets revisor overtog  

 medlemmets  

 yderst sparsomme arbejdsfunktioner med kun ca. 12 arbejdstimer om året.
 A-kassen tilkendegav  

 følgende i sin klage:
"Medlemmet har i 1988  

 arvet to lejligheder i Århus, som han lejer ud.
Medlemmet er selv bosat i  

 Aalborg.
 Medlemmet har selv op til  

 12½ arbejdstimer om året i forbindelse med udlejningen af lejlighederne.  

 Virksomhedens dækningsbidrag 1 er på knap 84.000 kr. om året, mens  

 virksomhedens årlige overskud efter renteudgifter og afdrag på lån er 2.100  

 kr.
Afslag begrundet i  

 arbejdstimer l virksomheden Direktoratet har givet  

 afslag med den begrundelse, at virksomhedens samlede antal arbejdstimer ikke  

 vil kunne holdes under de tilladte 400 arbejdstimer om året.
Timer, som andre  

 bruger i virksomheden, skal også medregnes i timeforbruget.
Direktoratet  

 finder  

 det ikke sandsynliggjort, at den tid, der bruges på at udføre reparationer,  

 vedligeholdelse, viceværtarbejde, varmeregnskab, trappevask og revision, kan  

 holdes  

 inden for de tilladte 400 timer.
Medlemmet har nu  

 dokumenteret, at det samlede timeforbrug på de nævnte funktioner i hele  

 ejendommen udgør 264 timer om året.
Medlemmets lejligheder udgør 19% af  

 ejendommen, hvorfor 50,16 arbejdstimer om året kan henregnes til medlemmets  

 lejligheder.
Hertil kommer medlemmets egne 121/2 timer per år samt medlemmets  

 revisors arbejdstid på mellem 1 og 2 timer per år.
Altså i alt knap 65  

 arbejdstimer om året.
 Direktoratets udtalelse om,  

 at arbejdstiden i medlemmets virksomhed, der består af udlejning af 2  

 lejligheder, vil kunne overstige 400 timer årligt er besynderlig, når  

 udtalelsen ses i lyset af de regler, der regulerer tilladelse til selvstændig  

 virksomhed som bibeskæftigelse samtidig med efterløn, for de  

 efterlønsmodtagere,  

 der fyldte 60 år før 1. juli 1999. Her er betingelsen for tilladelse, at  

 virksomheden alene er baseret på medlemmets egen arbejdskraft, og at den  

 samlede indsats i virksomheden er under 200 timer årligt, jf. § 5 i  

 bekendtgørelse rir. 351 af 16. maj 2001 om arbejde og indtægter m.v. i  

 efterlønsperioden (for medlemmer, som er fyldt 60 år før 1. juli 1999). I  

 vejledningen uddybes, at de virksomheder, der vil kunne opnå tilladelse, er  

 de  

 former for selvstændig bibeskæftigelse, der kan udføres, uden at det medfører  

 begrænsninger i dagpengeretten, fx drift af udlejningsejendom med op til 10  

 lejemål, jf. vejledning nr. 64 af 16. maj 2001 om arbejde og indtægter m.v. i  

 efterlønsperioden (for medlemmer, som er fyldt 60 år før 1. juli 1999).
I direktoratets  

 rundskrivelse nr. 8/2000 gennemgås direktoratets praksis i sager om  

 tilladelse  

 til selvstændig virksomhed som bibeskæftigelse samtidig med efterlønnen.  

 Rundskrivelsen er udsendt som vejledning til a-kasserne i forbindelse med  

 deres  

 behandling af medlemmernes ansøgninger.
Direktoratet nævner her selv  

 eksempler  

 på tilladelse til virksomhed, hvor medlemmets egen indsats i virksomheden  

 ikke  

 omfatter indvendig og udvendig vedligeholdelse.
Afslag begrundet i virksomhedens Indtægt I AL § 74 f, stk. 4, har  

 Folketinget bestemt, at tilladelse kun vil kunne opnås, hvis virksomhedens  

  

 indtægt  

  

 ikke overstiger 50.000 kr. pr.  

 år (i 2002 er grænsen 54.689 kr. ) Arbejdsdirektoratet har i §  

 15, stk. 3, i bekendtgørelse nr. 315 af 20. maj 1999 om selvstændig  

 virksomhed  

 samtidig med efterløn bestemt, at der ved indtægt forstås virksomhedens  

 dækningsbidrag 1, det vil sige nettoomsætning fratrukket vareforbrug.
I  

 vejledningen til bekendtgørelsen er det yderligere uddybet, at begrebet  

 "nettoomsætning" er defineret i lov om visse selskabers aflæggelse  

 af  

 årsregnskab m.v. (årsregnskabsloven). Hvad der forstås som virksomhedens  

 vareforbrug afhænger af, hvilken type af virksomhed der er tale om.
I en  

 landbrugsvirksomhed kan vareforbruget f.eks. bestå af såsæd, gødning, foder  

 og  

 køb af dyr.
I en handelsvirksomhed kan vareforbruget f.eks. bestå af køb af  

 varer til videresalg, emballage og fragt.
I en arkitektvirksomhed kan  

 vareforbruget f.eks. bestå af udgifter til tryk af tegninger m.v.
I direktoratets  

 rundskrivelse nr. 8/2000 gennemgås og uddybes direktoratets praksis omkring  

 tilladelser og afslag, der er blevet givet.
Omkring udlejning fremføres, at  

 der  

 kun er givet tilladelse til udlejning af ganske små ejendomme, og der gøres i  

 den forbindelse opmærksom på, at ved udlejning vil dækningsbidraget typisk  

 udgøre den samlede lejeindtægt.
 Direktoratets valg af at  

 lade dækningsbidrag l være gældende for alle typer virksomheder, også  

 udlejningsvirksomhed, betyder altså, at der kun kan opnås tilladelse til  

 udlejningsvirksomhed, såfremt lejeindtægten pr. måned ikke overstiger ca.  

 4.500  

 kr.
 I forhold til tidligere,  

 hvor der kunne opnås tilladelse til udlejningsejendom med op til 10  

 lejligheder, så er en lejeindtægtsgrænse på ca. 4.500 kr. pr. måned at  

 betragte  

 som en ganske væsentlig indskrænkning i muligheden for at overgå til efterløn  

 og samtidig eje lejligheder til udlejning.
Ophør af selvstændig  

 virksomhed som bibeskæftigelse Såfremt medlemmet på et  

 tidspunkt siden erhvervelse af udlejningslejligheder har haft arbejde i  

 forbindelse med udlejningen, vil medlemmet være omfattet af reglerne om drift  

 af selvstændig virksomhed som bibeskæftigelse og vil skulle demonstrere et  

 ophør, der opfylder bestemmelserne i § 7 i bekendtgørelse nr. 1146 af 20.  

 december 1995 om udøvelse af selvstændig virksomhed som bibeskæftigelse.  

 Dette  

 gælder, selvom arbejdstimerne er lagt adskillige år inden overgangen til  

 efterløn.
 Det bemærkes hertil, at der  

 på oplysningsblanket AR 259, rubrik C, 1, skal svares på i hvilket omfang  

 er/var De normalt beskæftiget i virksomheden, og at der på ansøgningsblanket  

 om  

 efterløn, blanket AR 283 i feltet Andre oplysninger skal svares på om  

 medlemmet  

  

 ejer/driver eller har ejet/har drevet, om  

  

 medlemmet  

  

 er eller har været beskæftiget  

  

 i en virksomhed, der ejes/drives af medlemmet selv eller ægtefælle eller  

 nærmeste familie.
 Direktoratet nævner i  

 bekendtgørelsen følgende muligheder for at ophøre med selvstændig virksomhed  

 som bibeskæftigelse:
 Stk. 1: muligheden for at  

 lukke eller afhænde virksomheden  

  

 Stk. 2: muligheden for at bortforpagte eller udleje virksomheden  

  

 Stk. 3: muligheden for at virksomheden fortsættes af medejere eller ægtefælle  

 samtidig med, at medlemmets arbejdsfunktioner er bortfaldet eller overtaget  

 af  

 anden arbejdskraft.
 Ad stk. 2: Muligheden for  

 bortforpagtning eller udleje har ikke relevans for udlejningsvirksomheder.
 Ad stk. 3: Medmindre der er  

 medejere, eller ægtefællen har været involveret i udlejningsvirksomheden på  

 en  

 eller anden vis, vil muligheden i stk. 3 heller ikke have relevans for  

 udlejningsvirksomhed.
 Såfremt medlemmets ægtefælle  

 havde haft blot 1 arbejdstime i virksomheden, kunne virksomheden fortsættes  

 af  

 ægtefællen, hvis medlemmets arbejdsfunktioner overtages af anden  

 arbejdskraft.
 Ægtefællen ville så senere  

 have ophørsproblemet, hvis ægtefællen selv ønskede at overgå til efterløn.
 Det vil sige, at der reelt  

 kun kan være tale om et ophør med udlejning af lejligheder ved at lukke eller  

 afhænde virksomheden, altså ved at ophøre med udlejningen eller ved at  

 afhænde  

 lejlighederne.
 I Århus kommune, hvor  

 medlemmets udlejningslejligheder er beliggende, er der udlejningspligt,  

 hvorfor  

 muligheden med at ophøre med udlejningen ikke har relevans i denne konkrete  

 sag.
 Dette betyder, at medlemmet  

 nødvendigvis må afhænde sine to lejligheder for at kunne overgå til efterløn,  

 såfremt der ikke opnås tilladelse til at fortsætte med udlejningen samtidig  

 med  

 efterlønnen.
Primær anmodning Medlemmet og ... ønsker  

 primært, at Ankenævnet giver medlemmet tilladelse til at fortsætte  

 udlejningen  

 af 2 lejligheder samtidig med efterlønnen.
 Mht. timeantallet henvises  

 til det ovenfor anførte, at medlemmet konkret har sandsynliggjort at  

 virksomhedens timeantal til enhver tid vil være mindre end 400 timer om året.
Mht. indtægten skal ... ikke  

 generelt bestride, at dækningsbidrag 1 er et godt og afklarende begreb til at  

 definere virksomheders indtægt.
Men i udlejningssituationer, hvor der oftest  

 ikke er tale om virksomhed i traditionel forstand, men typisk er tale om  

 formuepleje/-anbringelse, får anvendelsen af dækningsbidrag 1 som målestok  

 for  

 virksomhedens indtjening ganske uheldige konsekvenser, idet det betyder, at  

 virksomheden højst må have en lejeindtægt pr. måned i 2002 på 4.557,42 kr.
 Dette uagtet, at  

 virksomhedens overskud, altså efter fradag for renter og afdrag på lån, måske  

 er ganske lille, i dette konkrete tilfælde kun på 2.100 kr.
 I dette konkrete tilfælde,  

 hvor medlemmet ikke engang har erhvervet lejlighederne med udlejning som  

 formål, men har arvet lejlighederne og blot ønsker at udleje disse, indtil  

 han  

 selv kan bebo dem, rammes medlemmet ualmindeligt hårdt af, at dækningsbidrag  

 1  

 anvendes som indtægtsgrænse, nemlig at tilladelse ikke kan opnås.
 IAK er klar over, at  

 direktoratet ikke kan dispensere fra den lovgivne indtægtsgrænse på 54.689  

 kr.  

 Men direktoratet har mulighed for i denne konkrete situation at dispensere  

 fra  

 at anvende dækningsbidrag 1 som definition på "virksomhedens"  

 indtægt.
Subsidiær anmodning Såfremt Ankenævnet ikke  

 finder at kunne imødekomme medlemmets og ...'s primære anmodning, anmodes  

 Ankenævnet subsidiært om, i dette helt konkrete tilfælde, hvor ganske særlige  

 omstændigheder er til stede, at anvende ophørsbestemmelsen analogt, og  

 betragte  

 medlemmets udlejningsvirksomhed som ophørt fra det tidspunkt, hvor alle  

 medlemmets arbejdsfunktioner (cirka 1 time om måneden) er overdraget til  

 revisor.
 Denne anmodning skal ses i  

 lyset af de forhold, der gør sig gældende i denne helt konkrete situation,  

 nemlig,  

  

 at  

  

 der i denne situation  

 ikke er tale om formueanbringelse, men om erhvervelse ved arv,  

  

 at  

  

 medlemmet senere ønsker at bebo  

 lejlighederne, og udlejningen derfor er en midlertidig foranstaltning siden  

 arven,  

  

 at  

  

 der er tale om en  

 forsvindende lille arbejdsindsats for medlemmets vedkommende i al den tid,  

 medlemmet har ejet lejlighederne, idet lejer selv står for indvendig  

 vedligeholdelse, idet ejerforeningen står for udvendig reparation og  

 vedligeholdelse, viceværtarbejde, varmeregnskab og trappevask, og idet der  

 ikke  

 anvendes tid til huslejereguleringer, da huslejen er fast, og  

  

 at  

  

 medlemmet hverken i pjecer fra  

 direktoratet eller i breve fra ... er blevet gjort opmærksom på, at  

 udlejningslejligheder skal afhændes før eventuel overgang til efterløn,  

 såfremt  

 lejeindtægten pr. måned udgør mere end 4.500 kr.
 ... og medlemmet står  

 naturligvis til Ankenævnets disposition, såfremt yderligere oplysninger  

 skønnes  

 nødvendige".
4. Arbejdsdirektoratets bemærkninger til klagen Direktoratet fandt ved  

 oversendelsen af sagen til ankenævnet den 10. juni 2002 ikke grundlag for at  

 ændre sin afgørelse.
 Direktoratet bemærkede i  

 oversendelsesbrevet til ankenævnet:
 "Direktoratet skal  

 bemærke til a-kassens afsnit om "afslag begrundet i arbejdstimer i  

 virksomheden". Direktoratet har ikke givet afslag pga. timer, men  

 indtægt.  

 Direktoratet oplyser dog i begrundelsen, at det skal sandsynliggøres, at det  

 samlede  

 timetal ikke er over 400 timer, idet der ikke i ansøgningen var opgjort et  

 timetal for hele virksomheden.
 Direktoratet finder det  

 således fortsat ikke sandsynliggjort, at virksomhedens indtægt/dækningsbidrag  

 1  

 ikke vil overstige 54.689 kr. (2002 niveau) pr. regnskabsår, når der henses  

 til  

 at dækningsbidrag 1 var på 83.944 kr. i regnskabsåret 2000, og at  

 udlejningsvirksomheden  

 ikke vil blive drevet i mindre omfang fremover.
For så vidt angår a-kassens  

 bemærkninger vedrørende direktoratets afslag, som er begrundet i  

 virksomhedens  

 indtægt, skal direktoratet bemærke, at lovbekendtgørelse nr. 603 af 25. juni  

 2001 om arbejdsløshedsforsikring m.v. § 74 f, stk. 4, fastslår, at tilladelse  

 kan gives, hvis virksomhedens indtægt ikke overstiger 50.000 kr. pr.  

 regnskabsår.
Der er ikke i loven differentieret mellem forskellige  

 virksomhedstyper, hvorfor alle virksomhedstyper skal behandles ens. § 74 f,  

 stk. 11, 1 pkt., i loven giver direktoratet efter forhandling med  

 Landsarbejdsrådet bemyndigelse til at fastsætte nærmere regler om selvstændig  

 virksomhed i efterlønsperioden, herunder om definitionen af indtægt.
De nærmere regler om indtægt  

 er fastsat i § 15, stk. 3, i bekendtgørelse nr. 315 af 20. maj 1999, som er  

 ændret ved bekendtgørelse nr. 591 af 22. juni 2001 om selvstændig virksomhed  

 samtidig med efterløn.
Virksomhedens indtægt defineres som virksomhedens  

 dækningsbidrag 1, som ikke må overstige 50.000 kr. pr. regnskabsår.
Reglerne  

 indeholder heller ikke en differentiering af virksomhedstyper, hvilket er i  

 overensstemmelse med loven.
 Er virksomhedens  

 dækningsbidrag 1 større end indtægtsgrænsen på 50.000 kr. (54.689 kr. i år  

 2002), og er der ikke fremlagt dokumentation for, at virksomheden vil blive  

 drevet i mindre omfang fremover, finder direktoratet det ikke  

 sandsynliggjort,  

 at virksomheden ikke vil overstige indtægtsgrænsen.
 Direktoratet har ikke  

 mulighed for at dispensere fra indtægtsgrænsen, jf. begrundelsen herom i  

 direktoratets afgørelse.
Vedrørende a-kassens  

 subsidiære anmodning om at anvende ophørsbestemmelsen analogt, henviser  

 direktoratet til begrundelsen i afgørelsen af 21. marts 2002. Direktoratet  

 kan  

 ikke give en tilladelse med vilkår for tilladelsen.
Der skal således  

 fremlægges  

 dokumentation for, at medlemmets arbejdsopgaver i virksomheden er overdraget  

 til anden arbejdskraft.
Dette er ikke sket, hvorefter direktoratet ikke kan  

 anses medlemmet for at være ophørt med at udøve selvstændig virksomhed som  

 bibeskæftigelse.
 Direktoratet vil ikke  

 dispensere fra § 7, stk. 3, i bekendtgørelse nr. 1146 af 20. december 1995 om  

 udøvelse af selvstændig virksomhed som bibeskæftigelse, jf. begrundelsen i  

 direktoratets afgørelse".
5. Nyt efter klagen Advokat ... fra firmaet ...  

 fremsendte den 10. januar 2003 til ankenævnets orientering kopi af regnskab  

 for  

 2002 for medlemmets to ejerlejligheder.
 Det fremgik heraf, at  

 medlemmet i år 2002 havde et resultat før renter på kr. 49.211,00 og således  

 rent faktisk lå under kr. 50.000,00.
 Advokat ... anmodede  

 ankenævnet om at lade dette regnskab indgå i bedømmelsen, selvom det lå efter  

 det tidspunkt, hvor medlemmet gik på efterløn, idet det efter advokat ...s  

 opfattelse gav en klar indikation på, at de regnskaber, direktoratets  

 afgørelse  

 var truffet på baggrund af, efter al sandsynlighed ikke var dækkende for de  

 faktiske forhold.
 Sekretariatet i  

 Arbejdsmarkedets Ankenævn anmodede i brev af 16. januar 2003 direktoratet om  

 en  

 udtalelse over, om oplysningerne i brevet af 10. januar 2003 med bilag fra  

 advokat ...gav anledning til yderligere bemærkninger til sagen.
 I brev af 22. januar 2003  

 tilkendegav direktoratet følgende i anledning af brevet af 10. januar 2003  

 med  

 bilag:
 "Medlemmet ønsker  

 tilladelse til drift af selvstændig virksomhed som bibeskæftigelse samtidig  

 med  

 efterløn fra den 1. december 2001.
 Dækningsbidrag 1 er i  

 regnskabsåret 2001 højere end 50.000 kr. (reguleret). Direktoratet mener  

 derfor  

 fortsat ikke, at medlemmet kan få en tilladelse pr. 1. december 2001.
 Såfremt at medlemmet ønsker  

 tilladelse fra den 1. januar 2002, anser direktoratet dette for en ny  

 ansøgning, og Arbejdsmarkedets Ankenævn vil derfor kunne hjemvise dette  

 spørgsmål.
 Oplysningerne om regnskabet  

 for år 2002 giver dog umiddelbart ikke direktoratet mulighed for at give en  

 tilladelse.
Det er virksomhedens  

 dækningsbidrag 1, der skal være under 50.000 kr. (reguleret) pr. år, for at  

 direktoratet kan give en tilladelse.
Dækningsbidrag 1 fremkommer ved at  

 fratrække vareforbrug fra nettoomsætningen.
I regnskabet for år 2002 er  

 "resultat før renter" oplyst som 49.211 kr.
For at få dette  

 resultat  

 er der fratrukket omkostninger til "advokat vedrørende  

 lejekontrakt"  

 og "regnskabsmæssig assistance". Det er direktoratets umiddelbare  

 opfattelse, at dette ikke kan betegnes som vareforbrug.
 Sekretariatet meddelte den  

 27. januar 2003 firmaet ..., at hvis oplysningerne i direktoratets svar af  

 22.  

 januar 2003 gav anledning til bemærkninger, skulle sekretariatet venligst  

 anmode advokatfirmaet om at sende disse bemærkninger inden 14 dage.
 Advokat ... sendte den 5.  

 februar 2003 sine bemærkninger til oplysningerne i Arbejdsdirektoratets svar,  

 idet det blev tilkendegivet:
 "Efter min opfattelse  

 kan omkostninger til advokat vedrørende udarbejdelse af lejekontrakt i  

 forbindelse med ind- og fraflytning samt regnskabsmæssig assistance  

 fratrækkes  

 i nettoomsætningen, da dette er omkostninger, som min klient nødvendigvis må  

 afholde,  

 da denne jo har pligt til at foretage genudlejning af en fraflyttet  

 lejlighed.
 På det område, hvor min  

 klient ikke selv besidder den fornødne sagkundskab, er assistance nødvendig  

 for  

 at foretage den fornødne udlejning af min klients to ejerlejligheder.
 Efter min opfattelse bør  

 Arbejdsmarkedets Ankenævn ikke lægge Arbejdsdirektoratets opfattelse til  

 grund  

 ved afgørelsen af min klients sag.
 Såfremt Arbejdsmarkedets  

 Ankenævn har behov for yderligere oplysninger, skal jeg venligst bede Dem  

 rette  

 henvendelse til undertegnede, idet jeg i modsat fald ser frem til at modtage  

 Deres afgørelse efter færdigbehandling af sagen".
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001.
§ 74 f, stk. 4.  

  

 Direktøren for Arbejdsdirektoratet kan tillade, at  

 et medlem kan videreføre eller påbegynde selvstændig virksomhed som  

 bibeskæftigelse i efterlønsperioden, hvis medlemmet sandsynliggør, at  

 arbejdstiden i virksomheden kan holdes under 400 timer pr. år.
Virksomhedens  

 indtægt må ikke overstige 50.000 kr. pr. år.
Beløbet reguleres med  

 satsreguleringsprocenten, jf. lov om en satsreguleringsprocent.
Hvis  

 virksomheden drives som interessentskab, medregnes alene medlemmets  

 personlige  

 arbejdstid i virksomheden, og indtægten opgøres alene i forhold til  

 medlemmets  

 ideelle andel af virksomheden.
Direktoratet for Arbejdsløshedsforsikringens  

 bekendtgørelse nr. 315 af 20. maj 1999 om selvstændig virksomhed samtidig med  

 efterløn, som er ændret ved bekendtgørelse nr. 591 af 22. juni 2001 om  

 ændring  

 af bekendtgørelse om selvstændig virksomhed samtidig med efterløn § 15.  

  

 Direktøren for Arbejdsløshedsforsikringen kan efter  

 indstilling fra a- kassen tillade drift af selvstændig virksomhed som  

 bibeskæftigelse i perioden med efterløn, jf. § 74 f, stk. 4, i loven.
 Stk. 2.  

  

 Medlemmet skal sandsynliggøre, at den samlede arbejdstid i  

 virksomheden højst udgør 400 timer pr. kalenderår, jf. dog stk. 4.
Stk. 3.  

  

 Virksomhedens indtægt må ikke overstige 50.000 kr. pr.  

 regnskabsår.
Ved indtægt forstås virksomhedens dækningsbidrag 1, det vil sige  

 nettoomsætning fratrukket vareforbrug, jf. dog stk. 4.
Stk. 4.  

  

 For interessentskaber skal medlemmet sandsynliggøre, at  

 medlemmets personlige arbejdstid i virksomheden højst udgør 400 timer pr.  

 kalenderår, jf. stk. 2. Indtægten, jf. stk. 3, ved interessentskabet opgøres  

 i  

 forhold til medlemmets ideelle andel af interessentskabet.
Medlemmets  

 virksomhed udgør alene medlemmets ideelle andel af det samlede  

 interessentskab.
Stk. 5.  

  

 Et medlem, der søger om tilladelse til at videreføre en  

 eksisterende bibeskæftigelse, skal oplyse virksomhedens indtægt for hele  

 regnskabsåret før overgang til efterløn.
Oplysningerne skal være attesteret  

 af  

 en registreret revisor, en statsautoriseret revisor, eller en særligt  

 sagkyndig, jf. § 30 i bekendtgørelse nr. 426 af 23. maj 2001 om støtteordning  

 for yngre jordbrugere.
For interessentskaber skal indtægten af medlemmets  

 ideelle andel af virksomheden attesteres, jf. stk. 4.
 Direktoratet for Arbejdsløshedsforsikringens  

 vejledning nr. 60 af 20. maj 1999 om selvstændig virksomhed samtidig med  

 efterløn.
Kapitel 3 Selvstændig virksomhed som bibeskæftigelse Til § 15 Et medlem, der ønsker at  

 påbegynde eller videreføre en selvstændig virksomhed som bibeskæftigelse i  

 perioden med efterløn, kan efter indstilling fra a-kassen få tilladelse  

 hertil  

 fra Direktøren for Arbejdsdirektoratet.
Uanset hvilken type  

 virksomhed medlemmet ønsker at drive i perioden med efterløn, skal medlemmet  

 have en tilladelse.
Det gælder således også for medlemmer, der f.eks. driver  

 et  

 mindre landbrug eller har selvstændig virksomhed i form af udlejningsejendom.
Ved vurderingen af, om der  

 er tale om selvstændig virksomhed (modsat f.eks. formueforvaltning eller  

 hobby), skal a-kassen bruge de almindelige regler om afgrænsning heraf.
Er  

 der  

 tale om formueforvaltning, og medlemmet ikke på nogen måde deltager i  

 virksomhedens drift, er virksomheden uden betydning for retten til efterløn.
 Der henvises til  

 bekendtgørelse om optagelse i en arbejdsløshedskasse for selvstændige  

 erhvervsdrivende.
Et medlem kan ikke gå på  

 efterløn, før medlemmet har fået tilladelse til fortsat drift af  

 virksomheden.  

 Er medlemmet på efterløn, og påbegynder medlemmet virksomhed, skal a-kassen  

 indstille udbetalingen, indtil medlemmet får en tilladelse.
Det er ikke  

 muligt  

 at få en tilladelse med tilbagevirkende kraft.
Hvis medlemmet ved overgang  

 til  

 efterløn urigtigt har svaret nej til at drive selvstændig virksomhed, skal  

 a-kassen træffe afgørelse om tilbagebetaling og sanktion efter lovens §§ 86  

 og  

 87.
 Medlemmet skal ved  

 ansøgningen give a-kassen oplysninger, som skal bruges til at vurdere, om  

 arbejdstiden i virksomheden kan holdes inden for de 400 timer pr. kalenderår.
 Afslår a-kassen at indstille  

 medlemmet til en tilladelse, kan a-kassen sende sagen til direktoratet uden  

 at  

 afvente medlemmets klage over a-kassens afgørelse.
En forudsætning for  

 tilladelse er, at der er tale om begrænset drift af virksomhed, som kan  

 karakteriseres som bibeskæftigelse.
Den samlede arbejdstid i virksomheden må  

 ikke overstige 400 timer pr. kalenderår.
Det kan tillades, at medlemmet  

 bruger  

 fremmed hjælp eller har ansatte i virksomheden.
Som eksempler kan nævnes  

 vikar  

 ved sygdom, en medhjælper ved høst, eller en vicevært.
Selv om medlemmet  

 bruger  

 fremmed hjælp eller har en ansat, er det et krav, at den samlede arbejdstid i  

 virksomheden højst udgør 400 timer.
Virksomhedens indtægt må  

 ikke i noget regnskabsår i perioden med efterløn overstige 50.000 kr.
Ved  

 virksomhedens indtægt forstås nettoomsætning fratrukket vareforbrug svarende  

 til det regnskabstekniske begreb "dækningsbidrag 1". Begrebet  

 "nettoomsætning"  

 er defineret i lov om visse selskabers aflæggelse af årsregnskab m.v.  

 (årsregnskabsloven). Hvad der forstås som virksomhedens vareforbrug afhænger  

 af, hvilken type af virksomhed, der er tale om.
I en landbrugsvirksomhed kan  

 vareforbruget f.eks. bestå af såsæd, gødning, foder og køb af dyr.
I en  

 handelsvirksomhed kan vareforbruget f.eks. bestå af køb af varer til  

 videresalg, emballage og fragt.
I en arkitektvirksomhed kan vareforbruget  

 f.eks. bestå af udgifter til tryk af tegninger m.v.
Har virksomheden før været  

 drevet som hovedbeskæftigelse eller som bibeskæftigelse i større omfang end  

 400  

 timer, kan medlemmet sandsynliggøre, at arbejdstiden og omsætningen fremover  

 kan holdes inden for grænserne, ved at fremlægge dokumentation for, at der er  

 sket en varig indskrænkning.
Medlemmet kan f.eks. fremlægge dokumentation  

 for,  

 at der er sket salg eller bortforpagtning af en del af virksomheden,  

 indskrænkning i åbningstider eller driftsomlægning (eksempelvis salg af dyr).
Har medlemmet bortforpagtet  

 en del af virksomheden for at få godkendt resten af virksomheden som en §  

 15-virksomhed, skal denne del forblive bortforpagtet i hele perioden med  

 efterløn.
Ophører bortforpagtningen tillades dog en afbrydelse på op til 3  

 måneder, således at medlemmet inden for de 3 måneder skal finde en ny  

 forpagter.
A-kassen skal påse, at medlemmet opfylder betingelsen om  

 bortforpagtning i hele perioden med efterløn.
Oplysningerne om  

 nettoomsætning og dækningsbidrag 1 skal attesteres af en registreret eller en  

 statsautoriseret revisor.
Oplysningerne kan i stedet attesteres af en  

 økonomikonsulent eller lignende, forudsat at vedkommende er godkendt af  

 Strukturdirektoratet som særlig sagkyndig.
Der henvises til § 30 i  

 bekendtgørelse nr. 426 af 23. maj 2001 om støtteordning for yngre  

 jordbrugere.
 Direktoratet for  

 Arbejdsløshedsforsikringens bekendtgørelse nr. 1146 af 20. december 1995 om  

 udøvelse af selvstændig virksomhed som bibeskæftigelse.
§ 7.  

  

 Et medlem kan anses for at være ophørt med at udøve  

 selvstændig virksomhed som bibeskæftigelse, når medlemmet skriftligt og på  

 tro  

 og love erklærer, at virksomheden er lukket eller afhændet til andre end  

 ægtefællen/samleveren eller umyndige børn.
Medlemmet skal fremlægge  

 dokumentation for afmeldelse af eventuel momsregistrering af virksomheden.  

 Kassen kan om nødvendigt indhente yderligere dokumentation for ophøret.
 Stk. 2.  

  

 Ophøret kan endvidere anerkendes, når medlemmet fremlægger  

 dokumentation for, at virksomheden er bortforpagtet eller udlejet til andre  

 end  

 ægtefællen/samleveren eller umyndige børn.
Stk. 3.  

  

 Et medlem, som udtræder af en virksomhed, der fortsættes af  

 medejere, uden at medlemmet har afhændet sin del af virksomheden, eller  

 fortsættes af ægtefællen, kan anses for ophørt, hvis medlemmet udtræder i  

 forbindelse med, 1) at medlemmets hidtidige  

 arbejdsfunktioner er bortfaldet, eller  

  

 2) at medlemmets hidtidige arbejdsfunktioner er overtaget af anden  

 arbejdskraft  

 end ægtefællen/samleveren eller umyndige børn.
 Stk. 4.  

  

 Ud over de i stk. 3 nævnte tilfælde kan et medlem, som  

 udtræder af en virksomhed, der fortsættes af ægtefællen, anses for ophørt,  

 når  

 medlemmet har ophævet samlivet med ægtefællen.
 Direktoratet for Arbejdsløshedsforsikringens  

 bekendtgørelse nr. 1142 af 20. december 1995 om optagelse i en  

 arbejdsløshedskasse for selvstændige erhvervsdrivende.
Selvstændig  

 erhvervsvirksomhed § 2.  

  

 Selvstændig erhvervsvirksomhed udøves ved beskæftigelse for  

 egen eller ægtefællens regning og risiko og med det formål at opnå økonomisk  

 udbytte.
Stk. 3.  

  

 Beskæftigelsen vil som udgangspunkt blive anset for  

 selvstændig erhvervsvirksomhed, hvis pågældende eller virksomheden er momsregistreret, eller ydelsen  

 faktureres med tillæg af moms, skattemæssigt angiver  

 over-/underskud af selvstændig virksomhed, på selvangivelsen for et  

 givet indkomstår har tilkendegivet, at indkomsten ønskes beskattet efter  

 virksomhedsskatteloven, eller 4) er deltager i et  

 interessentskab.
 Stk. 4.  

  

 I øvrige tilfælde foretages en konkret vurdering efter stk.  

 1.
Selskaber § 3.  

  

 Beskæftigelse i et selskab, hvor pågældende har afgørende  

 indflydelse, jf. stk. 2-4 og 5, anses for selvstændig erhvervsudøvelse.
Stk. 2.  

  

 Afgørende indflydelse foreligger, hvis pågældende og/eller  

 dennes ægtefælle alene eller sammen med nærmeste familie, jf. stk. 3, er  

 indehaver af mindst 50 % af  

 selskabskapitalen, mindst 50 % af  

 selskabskapitalens stemmeværdi, en bestemmende andel af  

 selskabets kapital, en bestemmende andel af  

 stemmerne i selskabet, eller 5) mindst 10 % af  

 selskabskapitalen eller 10 % af selskabskapitalens stemmeværdi, og pågældende  

 og/eller ægtefællen tillige er medlem af selskabets bestyrelse eller  

 direktion.
 Stk. 3.  

  

 Som 'nærmeste familie' i stk. 2 anses pågældendes eller  

 ægtefællens børn, børnebørn, forældre, bedsteforældre og søskende.
Stk. 4.  

  

 En person, der ikke er omfattet af stk. 2, anses dog for at  

 have afgørende indflydelse på selskabet, hvis selskabskapitalen i det  

 væsentlige er ligeligt fordelt mellem højst 10 kapitalindehavere, og der  

 foreligger et personligt, driftsmæssigt samvirke mellem disse.
Tilsvarende  

 gælder ved mere end 10 kapitalindehavere, hvis selskabet udgør en  

 sammenslutning af erhvervsdrivende, som viderefører deres hidtidige  

 virksomheder.
 Stk. 5.  

  

 Bestemmelserne i stk. 2-4, finder tilsvarende anvendelse,  

 hvis pågældende og/eller dennes ægtefælle er indehaver af kapital i et eller  

 flere selskaber, som dominerer det selskab, hvor pågældende er beskæftiget.
 Direktoratet for Arbejdsløshedsforsikringens  

 vejledning nr. 202 af 20. december 1995 om optagelse i en arbejdsløshedskasse  

 for selvstændige erhvervsdrivende.
Formueforvaltning En persons formue og  

 formueafkast (kapitalindkomst) er arbejdsløshedsforsikringen uvedkommende.
En  

 person kan således forvalte sin formue, uden at arbejdet hermed skal anses  

 for  

 erhvervsmæssig virksomhed.
 Formueforvaltning kan f.eks.  

 bestå i køb og salg af aktier, anparter, obligationer og lignende  

 værdipapirer.
Afgrænsningen i  

 tvivlstilfælde mellem den, der har finansiel erhvervsvirksomhed som levevej,  

 og  

 den, der i øvrigt lever af sin formue og placerer den i obligationer,  

 pantebreve m.v., er ikke skarp.
Det er dog karakteristisk for den  

 erhvervsdrivende, at der er tale om en vis aktiv indsats i form af f.eks.  

 annoncering og kundekontakt, ligesom administrationen typisk ikke vil være  

 begrænset til den pågældendes egne midler.
Omvendt er det karakteristisk for  

 privat formueforvaltning, at køb og salg af værdipapirer sker gennem  

 erhvervsvirksomheder, f.eks. pengeinstitutter, bankierer og vekselerer, og i  

 den primære hensigt at omplacere formuen, således at afkastet bliver størst  

 muligt.
Formueforvaltning kan også  

 omfatte kapitalanbringelse i diverse investeringsarrangementer, som især af  

 hensyn til indskydernes skattefordele let får erhvervsmæssig karakter.
Det  

 kan  

 i denne forbindelse være afgørende, om investeringsvirksomheden er baseret på  

 personligt arbejde fra investorernes side.
Fast ejendom Klart beslægtet med  

 formueforvaltning er indtægter af fast ejendom.
Fast ejendom erhverves som  

 oftest til privat beboelse og har som sådan ingen betydning i relation til  

 arbejdsløshedsforsikringen.
Dette gælder også ved f.eks. udlejning af  

 enkeltværelser i ejerens private beboelsesejendom, ved udlejning af den ene  

 lejlighed i et to-familiehus, hvor ejeren selv bor i den anden, eller ved  

 udlejning  

 af et fritidshus, der også benyttes privat.
 Anderledes forholder det sig  

 derimod, hvis en person har indtægter ved udlejning af ejendomme med 3 eller  

 flere lejligheder, fordi skattelovgivningen i så fald vil anse pågældende for  

 selvstændig erhvervsdrivende med udlejningsvirksomhed - også selv om der  

 måtte  

 være tale om en rent passiv besiddelse af en eller flere ejendomme uden nogen  

 form for arbejdsindsats på ejerens side.
 Arbejdsløshedsforsikringen  

 er imidlertid baseret på en eller anden form for personlig arbejdsindsats.  

 Grænsen mellem den udlejningsvirksomhed, der kan henføres under  

 formueforvaltning, og den erhvervsmæssige udlejning fastsættes derfor som  

 vejledende hovedregel ved op til og med:
 5 udlejningsejendomme,  

 eller  

  

 30 lejemål.
 Udlejning ud over denne  

 grænse skal som udgangspunkt anses for en erhvervsmæssig virksomhed, der dog  

 formentlig i langt de fleste tilfælde må henføres under reglerne om  

 bibeskæftigelse ved selvstændig virksomhed.
Udlejning på eller under den  

 nævnte grænse kan sidestilles med formueforvaltning, forudsat at der ikke  

 hermed er forbundet en personlig arbejdsindsats fra ejerens side.
Hvis ejeren  

 derimod selv forestår administration m.v. eller iværksætter ombygning og  

 udstykning af et mindre antal ejendomme/lejemål, må virksomheden også i  

 relation til arbejdsløshedsforsikringsloven anses for erhvervsmæssig.
 Ved handel med fast ejendom  

 er det først og fremmest ejendomsmæglere og ejendomshandlere, der betragtes  

 som  

 næringsdrivende.
