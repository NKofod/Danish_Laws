Ifølge § 13, stk. 1, nr. 2, i lov nr. 306 af 8. juni 1977 om friskoler og  

 private grundskoler m.v. fastsætter undervisningsministeren efter forhandling  

 med finansministeren regler om aflønning for inspektion på kostafdelinger.
I  

 henhold hertil fastsættes følgende:
 § 1.  Der ydes hver skole med kostafdeling en samlet  

 timereduktion, der beregnes således:
 1.-7. klassetrin: Indtil 1,5 ugentlig løntime pr. elev.
 8.-10. klassetrin:
 For de første 50 kostelever: Indtil 1,3 ugentlig løntime pr. elev.
 For kostelever derudover: Indtil 1,1 ugentlig løntime pr. elev.
 Stk. 2.  Antallet af reduktionstimer for kostinspektion  

 og fordelingen mellem lærerne fastsættes for et skoleår ad gangen.
 § 2.  Ved beregning af timereduktion for  

 kostinspektion foretages omregning af timerne i forholdet 1 løntime = 1,8  

 arbejdstime (a 60 minutter).
 Stk. 2.  Ved dagtjeneste (mellem kl. 7 og kl. 23)  

 medregnes den tid, hvori læreren har inspektion, fuldt ud i antallet af  

 arbejdstimer.
 Stk. 3.  Ved nattjeneste (mellem kl. 23 og kl. 7)  

 medregnes den tid, hvori læreren har inspektion, med 1/3 i arbejdstimetallet,  

 når læreren kan opholde sig i sit eget hjem, og med 3/4, når læreren har  

 pligt til at tage natophold i vagtværelse på skolen.
 § 3.  For tjeneste, der udføres i tiden kl. 17-6, ydes  

 en timereduktion på 0,05 pr. løntime, omregnet efter reglerne i § 2. Samme  

 reduktion ydes for tjeneste, der udføres i tiden kl. 14-17, såfremt mindst  

 halvdelen af tjenesten den pågældende dag ligger efter kl. 17.  

 Timereduktionen ydes ud over den i henhold til § 1 beregnede timereduktion.
 § 4.  Timereduktion for kostinspektion kan for den  

 enkelte lærer højst udgøre halvdelen af dennes ugentlige løntimetal og højst  

 halvdelen af det fulde pligtige løntimetal.
 § 5.  Bekendtgørelsen har virkning fra den 1. august  

 1982.
 Stk. 2.  § 6 i bekendtgørelse nr. 200 af 24. marts 1971  

 om lønforhold m.v. for ledere og lærere ved friskoler, private realskoler og  

 private realkurser, jfr. § 8, stk. 3, i bekendtgørelse nr. 100 af 2. marts  

 1981 om lønforhold m.v. for ledere, lærere og børnehaveklasseledere m.fl. ved  

 friskoler, private grundskoler og private grundskolekurser, ophæves.
 Stk. 3.  De skoler, for hvilke ordningen efter denne  

 bekendtgørelse er mindre gunstig end den hidtil gældende ordning, kan i  

 skoleåret 1982/83 vælge at bibeholde sidstnævnte ordning.
 Stk. 4.  Undervisningsministeriet kan i særlige tilfælde  

 godkende fravigelse af § 4.
Undervisningsministeriet, den 12.  

 september 1983 P.
M.
V.
