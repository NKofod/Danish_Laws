 Cirkulære om ansættelse og  

 aflønning mv. af civile kørelærere i forsvaret.
 Forsvarsministeriet og Dansk Funktionærforbund har den 27. januar  

 1998 i tilknytning til Statsansattes Kartels fællesoverenskomst  

 indgået organisationsaftale for civile kørelærere i  

 forsvaret.
 Organisationsaftalen vedlægges som bilag.
 § 1. Bestemmelserne i denne kundgørelse  

 omfatter civile kørelærere i forsvaret.
 § 2. I tilslutning til ovennævnte  

 organisationsaftale bemærkes følgende:
 Generelle bemærkninger.
 Organisationsaftalen har virkning fra den 1. april  

 1997.
Organisationsaftalen udgør sammen med  

 StK-fællesoverenskomsten af 5. september 1997 det samlede  

 overenskomstgrundlag.
Der kan ikke indgås aftaler mellem  

 Forsvarsministeriets underliggende myndigheder og Dansk  

 Funktionærforbund, der afviger eller supplerer nærværende  

 organisationsaftale.
 De civile kørelærere ansættes som  

 månedslønnede ikke-funktionærer, dog således, at den  

 ansatte i de første 6 måneder af ansættelsen betragtes som  

 timelønnet ikke-funktionær i henseende til reglerne om gruppeliv  

 og opsigelsesvarsler.
 Vedrørende tillidsrepræsentantreglerne  

 henvises til aftale for tillidsrepræsentanter i staten mv., som er  

 indgået mellem Finansministeriet og CFU.
 Vedrørende lønanciennitet henvises til  

 StK-fællesoverenskomstens § 5, pkt. 1, 3, 4 og 5.
 Bemærkninger til organisationsaftalens enkelte bestemmelser.
 Ad organisationsaftalens § 4.
 Opmærksomheden henledes på, at der for  

 kørelærere med autorisation (kategori B+C/D) er et ændret  

 skalatrinsforløb.
 Ad organisationsaftalens § 11.
 Til støtte for planlægning af tjeneste er det  

 bestemt, at forhandling om arbejdstiden skal finde sted mindst en gang pr.  

 kvartal, og at der skal udarbejdes tjenestelister eller lignende for en  

 periode, der ikke bør være mindre end 4 uger.
 Det har været aftaleparternes hensigt, at kun den  

 lovpligtige mørkekørsel planlægges uden for tidsrummet af  

 den normale arbejdstid fra kl. 0600-1700.
 Tilrettelæggelse af arbejdstiden finder sted efter  

 forhandling med den stedlige tillidsrepræsentant.
 § 3. Cirkulære om fællesoverenskomst  

 mellem Finansministeriet og Statsansattes Kartel, samt cirkulære om  

 aftale for tillidsrepræsentanter i staten mv. er udsendt i  

 Forsvarsministeriets kundgørelsessamling bind 2, faneblad 4 som  

 dokument 4.17 og 4.13.
 § 4. Kundgørelse for Forsvaret B.5-37 af 30. marts 1992  

 ophæves.
