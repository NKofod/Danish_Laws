 I medfør af realrenteafgiftsloven, jf. lovbekendtgørelse nr. 726 af 4.  

 september 1995, § 28, nr. 11 og 12, som ændret ved lov nr. 399 af 22. maj  

 1996, og aktieavancebeskatningsloven, jf. lovbekendtgørelse nr. 749 af 13.  

 august 1996, § 2 d, stk. 6, bestemmes følgende:
 § 1.  Investeringsforeninger, der ifølge sine  

 vedtægter skal anbringe aktivmassen indenfor den i realrenteafgiftslovens § 3  

 e, stk. 1, og aktieavancebeskatningslovens § 2 d, stk. 1, 2. pkt., anførte  

 grænse på 25 pct., foretager en daglig opgørelse over foreningens aktiver.
Stk. 2.  Opgørelsen skal vise på den ene side og på den anden side foreningens øvrige aktivmasse, der opgøres som  

 forskellen mellem de samlede aktiver den pågældende dag med fradrag af de  

 under 1) - 3) anførte aktiver.
Det procentuelle forhold mellem de under 1) -  

 3) anførte aktiver og den øvrige aktivmasse skal være udregnet.
 Stk. 3.  Hvert kurssikringsinstrument værdiansættes  

 såvel ved opgørelsen af den under stk. 2, nr. 1) - 3), opgjorte værdi som ved  

 opgørelsen af de samlede aktiver således, at værdien er den samme som værdien  

 af de underliggende aktiver, d.v.s. de aktiver som angives i kontrakten.
Stk. 4.  De under stk.2, nr. 1) og 2), anførte aktiver  

 medtages dog ikke nogetsteds i opgørelsen, hvis de er reserverede til  

 afdækning af risiko på kurssikringsinstrumenter i overensstemmelse med  

 finanstilsynets regler om investeringsforeningers adgang til at anbringe  

 midler i finansielle instrumenter samt indgå terminsforretninger. (* 1) Stk. 5.  Værdipapirer og vederlag herfor enten medtages  

 eller udgår af opgørelsen pr. dispositionsdagen.
Stk. 6.  Af hensyn til afgiftspligten skal konvertible  

 obligationer, investeringsbeviser, aktier omfattet af realrenteafgiftslovens  

 § 3 a eller andre realrenteafgiftspligtige aktiver, der ikke er omfattet af  

 stk. 2, nr. 1) - 3), oplyses på opgørelsen for de relevante dage, såfremt de  

 forekommer.
Af hensyn til skattepligten skal konvertible obligationer, aktier  

 omfattet af aktieavancebeskatningslovens § 2 a, tegningsrettigheder til de  

 nævnte papirer eller iøvrigt andre aktiver end de aktiver, som foreningen  

 efter aktieavancebeskatningslovens § 2 d, stk. 1, 2. pkt., må være i  

 besiddelse af oplyses på opgørelsen for de relevante dage, såfremt de  

 forekommer.
Foreningens evt. administrationsbygning medtages ikke på  

 opgørelserne efter 1. og 2. pkt.
§ 2.  En investeringsforening, der forudser, at  

 opgørelserne medfører realrenteafgiftspligt af kursgevinster eller  

 skattepligt efter aktieavancebeskatningsloven, giver straks meddelelse til  

 den fondsbørs, hvor investeringsbeviset er optaget til notering, den  

 værdipapircentral, hvori investeringsbeviserne er registrerede som  

 fondsaktiver, Told - og Skattestyrelsen, depotpengeinstituttet samt  

 realrenteafgiftspligtige forsikringsselskaber, pensionskasser m.v., og  

 pengeinstitutter, som foreningen ved besidder foreningens investeringsbeviser  

 enten på egne eller på en kundes vegne § 3.  Når en investeringsforening der er omfattet af  

 realrenteafgiftslovens § 3 e, stk. 1, og en udloddende investeringsforening,  

 jf. ligningslovens § 16 C, stk. 1, der er omfattet af realrenteafgiftslovens  

 § 3 e, stk. 2, deklarerer udbytte, opgør den samtidig, hvor stor en del det  

 realrenteafgiftspligtige afkast af foreningens aktiver udgør af den indkomst  

 der udloddes.
Ved det realrenteafgiftspligtige afkast forstås afkast som  

 nævnt i realrenteafgiftslovens § 3, stk. 1, eller 3 a, der ved direkte eje af  

 en realrenteafgiftspligtig institution m.v. uden en mellemkommende  

 investeringsforening ville være omfattet af realrenteafgiftspligten.
Hvis  

 afkastet er større end den udloddede indkomst, sættes forholdet til 1. De  

 således beregnede forholdstal, der er udtryk for, hvor stor en del af  

 udbytterne af hvert enkelt investeringsbevis, der er afgiftspligtige,  

 meddeler foreningen til den værdipapircentral, hvori investeringsbeviserne er  

 registrerede som fondsaktiver, den fondsbørs, hvor værdipapiret er optaget  

 til notering, depotpengeinstituttet samt Told og Skattestyrelsen.
Meddelelsen  

 gives senest samtidig med, at udbyttet deklareres.
Andre  

 investeringsforeninger, der er omfattet af § 3 e, stk. 2, giver meddelelse  

 til de anførte om, at hele udbyttet er afgiftspligtigt.
§ 4.  En sammenfatning af de igennem kalenderåret  

 foretagne daglige opgørelser efter § 1, stk. 2, der dels oplyser de af  

 foreningen opgjorte daglige procenter efter § 1, stk. 2, dels oplyser, om der  

 i løbet af året har foreligget aktiver som nævnt i § 1, stk. 6, indsendes det  

 følgende år sammen med en opgørelse af den afgiftspligtige andel af  

 foreningens udlodning, revisionserklæring, foreningens regnskab og vedtægter  

 til Told- og Skattestyrelsen.
Materialet indsendes, når generalforsamlingen  

 har vedtaget regnskabet, dog senest den 1. maj.
Stk. 2.  Revision af en forenings afgiftsmæssige og  

 skattemæssige status og afgiftspligtig del af udlodningen skal være foretaget  

 af en statsautoriseret eller registreret revisor i overensstemmelse med god  

 revisionsskik.
Revisor skal kontrollere, at der i foreningen er etableret  

 betryggende forretningsgange og interne kontroller, som sikrer, at  

 opgørelserne efter § 1, stk. 2, foretages dagligt og korrekt, og at aktiver  

 som nævnt i § 1, stk. 6, registreres i foreningen og medtages i opgørelserne.  

 Ved revisionen kontrolleres, at forretningsgangene m.v. efterleves.
Revisor  

 skal endvidere kontrollere, at der er etableret forretningsgange og  

 regnskabssystemer, der efterleves, og som sikrer at beregningen af den  

 afgiftspligtige andel af en udlodning sker i overensstemmelse med gældende  

 regler.
Stk. 3.  Revisionen kan udføres ved stikprøvevise  

 undersøgelser.
Revisionens omfang afhænger af investeringsforeningens  

 administrative struktur og forretningsgange, herunder den interne kontrol og  

 andre forhold af betydning.
 Stk. 4.  Finder revisor forretningsgangene m.v.  

 betryggende og der ikke ved revisionen er fundet overskridelser, kan revisor  

 udtale, at revisor ikke er bekendt med forhold, der medfører, at den  

 realrenteafgiftspligtige del af udbyttet er forkert beregnet, eller at der er  

 indtrådt realrenteafgiftspligt af kursværdiændringer og kursgevinster, eller  

 skattepligt af evt. gevinster på investeringsbeviser efter  

 aktieavancebeskatningslovens § 2 d, stk. 1, 1. pkt.
§ 5.  Bekendtgørelsen træder i kraft den 1. januar  

 1997 med virkning for de løbende opgørelser m.v. efter denne dato.
Endvidere  

 har den virkning for det materiale, der skal indsendes for 1996 og senere år,  

 idet materialet vedrørende de løbende opgørelser m.v., der er foretaget, i  

 videst muligt omfang skal opfylde de ovenfor angivne regler.
Skatteministeriet, den 5. december 1996 Carsten Koch / Lise Bo Nielsen (* 1) For tiden reglerne i §§ 4 og 6 i bekg. nr. 455 af 19. juni 1990.
