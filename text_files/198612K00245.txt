Nr LSF 245 Forslag til Lov om ændring af lov om beskatning til kommunerne af faste  

 ejendomme m.v. (Ophævelse af den amtskommunale grundskyld af landbrugs- og  

 lign. ejendomme) Fremsat af indenrigsministeren (Enggaard) den 20. maj 1987 § 1 I lov om beskatning til kommunerne af faste ejendomme, jf.
lovbekendtgørelse nr. 595 af 5. september 1986, som senest ændret ved lov nr. 270 af 13. maj 1987, affattes § 5 således:
»§ 5. Uanset § 2 i lov om udskrivning af skat til amtskommunen udskrives amtskommunal grundskyld for skatteårene 1987-1990 med 10 promille af den afgiftspligtige grundværdi.
Stk. 2. Der svares ikke amtskommunal grundskyld af ejendomme, som på tidspunktet for den vurdering, der lægges til grund ved skatteberegningen, må anses for benyttet til landbrug, gartneri, planteskole eller frugtplantage, jf. § 33, stk. 1, i vurderingsloven.
Stk. 3. I stedet for amtskommunal grundskyld svares af de ejendomme, der er nævnt i stk. 2, en årlig afgift, der udgør 5 promille af de pågældende ejendommes afgiftspligtige grundværdi bortset fra den afgiftspligtige grundværdi, der er fastsat for stuehuset med tilhørende grund og have.
Afgiften tilfalder statskassen.
Afgiften opkræves af vedkommende kommune sammen med de kommunale og amtskommunale ejendomsskatter.
Kommunerne indbetaler afgiften til statskassen med halvdelen senest den 10. april og den 10. oktober.
 Ved senere indbetaling svarer kommunen morarenter med 1 pct.
 månedlig pr. påbegyndt måned fra betalingsfristen at regne.
Stk. 4. Landbrugsministeren fastsætter de nærmere regler om afregningen til statskassen af afgiften efter stk. 3.
Stk. 5. Afgiftspligten efter stk. 3 gælder ikke for ejendomme, der er fritaget for grundskyld efter § 7.«.
§ 2 I lov om administration af Det Europæiske Økonomiske Fællesskabs forordninger for landbrugsvarer m.v., jf. lovbekendtgørelse nr.
 487 af 13. september 1984, som ændret ved lov nr. 946 af 23.
december 1986, ændres i § 4, STK. 2,: »Den del af den amtskommunale grundskyld« til: »Den afgift«.
§ 3 I lov om administration af Det Europæiske Økonomiske Fællesskabs forordninger om markedsordninger for frugt og gartneriprodukter m.v., jf. lovbekendtgørelse nr. 488 af 13. september 1984, som ændret ved lov nr. 115 af 11. marts 1987, ændres i § 4, STK. 2,:
 »Den del af den amtskommunale grundskyld« til: »Den  

 afgift«.
§ 4 Loven træder i kraft dagen efter bekendtgørelsen i Lovtidende og har virkning fra og med skatteåret 1988.
BEMÆRKNINGER TIL LOVFORSLAGET Formålet med lovforslaget er at ophæve den amtskommunale grundskyld, der er pålagt landbrug og gartneri.
Grundskylden ophæves som et første led i en bredere og mere omfattende kompensation af landbruget for de øgede krav til opbevaringskapacitet for hysdyrgødning og øgede udgifter til etablering af efterafgrøder etc., som er pålagt landbruget, samtidigt med at indkomsterne falder på grund af en reduktion i prisniveauet for landbrugsvarer.
Regeringens handlingsplan mod forurening af det danske vandmiljø med næringssalte (januar 1987) forudsætter investeringer på 4,5 mia.
kr. i øget opbevaringskapacitet for husdyrgødning samt udvidet dyrkning af efterafgrøder og halmnedmuldning på 900.000 ha.
Siden er kravene til investeringernes omfang øget, mens tidsfristen for de nødvendige investeringer er forlænget med 3 år.
Samtidig er de samlede indkomster for selvstændig erhvervsvirksomhed i landbruget faldet 13 pct. i 1986 til ca. 7,6 mia. kr. (10,2 mia.
 kr. i 1984), og i 1987 forventes et yderligere fald.
I denne situation lægger forslaget op til, at landbrugets generelle omkostninger reduceres ved at ophæve de amtskommunale ejendomsskatter, idet der dog til statskassen skal betales en afgift, der svarer til halvdelen af de hidtidige amtskommunale ejendomsskatter.
Det er dog i den foreslåede § 5, stk. 5, i ejendomsskatteloven præciseret, at denne afgiftspligt ikke skal gælde for ejendomme, der er fritaget for grundskyld efter de gældende regler i lovens § 7, dvs. normalt ejendomme, der ejes af det offentlige.
 Denne omkostningsreduktion vil for landbruget udgøre ca. 220 mio. kr.
(før skat) i 1987-niveau, mens den øgede indbetaling til statskassen, jf. stk. 3, vil svare til ca. 30 mio. kr.
Lovforslaget vil ikke ændre de gældende administrative procedure ved opkrævning af amtskommunal grundskyld, ligesom definitionen af landbrug m.v. fortsat vil følge reglerne i vurderingsloven.
Det foreslås endvidere at ændre ordlyden af § 4, stk. 2, i de to EF-bemyndigelseslove, som senest blev ændret ved henholdsvis lov nr. 946 af 23. december 1986 og lov nr. 115 af 11. marts 1987, således at der ikke længere er tale om »Den del af den amtskommunale grundskyld, der i henhold til lov om beskatning til kommunerne af faste ejendomme . . .«, men i stedet »Den afgift, der i henhold til lov om beskatning til kommunerne af faste ejendomme . . .«.
Afgiftsprovenyet vil som hidtil i overensstemmelse med § 4 i de to nævnte love blive anvendt til finansiering af en række erhvervsøkonomiske foranstaltninger til fordel for landbrugs- og gartnerierhvervet samt til delvis finansiering af NPO-handlingsplanen.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1. I lov om beskatning til kommunerne af faste ejendomme, jf.
lovbekendtgørelse nr. 595 af 5. september 1986, som senest ændret ved lov nr. 270 af 13. maj 1987, affattes § 5 således:
»§ 5. Uanset § 2 i lov om udskrivning af skat til amtskommunen udskrives amtskommunal grundskyld for skatteårene 1987-1990 med 10 promille af den afgiftspligtige grundværdi.
Stk. 2. Der svares ikke amtskommunal grundskyld af ejendomme, som på tidspunktet for den vurdering, der lægges til grund ved skatteberegningen, må anses for benyttet til landbrug, gartneri, planteskole eller frugtplantage, jf. § 33, stk. 1, i vurderingsloven.
Stk. 3. I stedet for amtskommunal grundskyld svares af de ejendomme, der er nævnt i stk. 2, en årlig afgift, der udgør 5 promille af de pågældende ejendommes afgiftspligtige grundværdi bortset fra den afgiftspligtige grundværdi, der er fastsat for stuehuset med tilhørende grund og have.
Afgiften tilfalder statskassen.
Afgiften opkræves af vedkommende kommune sammen med de kommunale og amtskommunale ejendomsskatter.
Kommunerne indbetaler afgiften til statskassen med halvdelen senest den 10. april og den 10. oktober.
 Ved senere indbetaling svarer kommunen morarenter med 1 pct.
 månedlig pr. påbegyndt måned fra betalingsfristen at regne.
Stk. 4. Landbrugsministeren fastsætter de nærmere regler om afregningen til statskassen af afgiften efter stk. 3.
Stk. 5. Afgiftspligten efter stk. 3 gælder ikke for ejendomme, der er fritaget for grundskyld efter § 7.«.
--/ § 5.Uanset § 2 i lov om udskrivning af skat til amtskommunen udskrives  

 amtskommunal grundskyld for skatteårene 1987-1990 med 10 promille af den  

 afgiftspligtige grundværdi.
Stk. 2. Kommunerne indbetaler til statskassen en del af den amtskommunale  

 grundskyld, der opkræves af ejendomme, som på tidspunktet for den vurdering,  

 der lægges til grund ved skatteberegningen, må anses for benyttet til  

 landbrug, gartneri, planteskole eller frugtplantage, jf. § 33, stk. 1, i  

 vurderingsloven.
Beløbet udgør 4,3 promille af de pågældende ejendommes  

 afgiftspligtige grundværdier bortset fra de afgiftspligtige grundværdier, der  

 er fastsat for stuehuse med tilhørende grund og have.
Beløbet indbetales af  

 vedkommende kommune med halvdelen senest henholdsvis den 10. april og den 10.  

 oktober.
Ved senere indbetaling svarer kommunen morarente med 1 pct. månedlig  

 pr. påbegyndt måned fra betalingsfristen at regne.
 Stk. 3. Landbrugsministeren fastsætter de nærmere regler om beløbets  

 afregning til statskassen.
/-- § 2. I lov om administration af Det Europæiske Økonomiske Fællesskabs forordninger for landbrugsvarer m.v., jf. lovbekendtgørelse nr.
 487 af 13. september 1984, som ændret ved lov nr. 946 af 23.
december 1986, ændres i § 4, STK. 2,: »Den del af den amtskommunale grundskyld« til: »Den afgift«.
--/ § 4. Landbrugsministeren kan efter indstilling fra udvalget fastsætte  

 bestemmelser om betaling af afgifter af landbrugsvarer, der fremstilles her i  

 landet, og om betaling af de samme afgifter af tilsvarende landbrugsvarer,  

 der indføres her i landet, samt om, i hvilket omfang sådanne afgifter skal  

 refunderes for landbrugsvarer, når disse anvendes som materiale i industrielt  

 fremstillede varer.
Afgifterne indgår i fonde, der bestyres af udvalget.
 Stk. 2. Den del af den amtskommunale grundskyld, der i henhold til lov om  

 beskatning til kommunerne af faste ejendomme opkræves hos landbrugsejendomme  

 og indbetales til statskassen, indgår i en fond, der ligeledes bestyres af  

 udvalget.
 Stk. 3. Fondens midler kan med ministerens godkendelse anvendes til fremme  

 af sådanne erhvervsøkonomiske foranstaltninger vedrørende produktion og  

 afsætning af de af loven omfattede varer, som ikke er i strid med  

 Fællesskabets regler.
Stk. 4. Landbrugsministeren kan bestemme, at en del af de i Stk. 2 nævnte midler kan anvendes til miljøforbedrende investeringer i  

 landbruget.
Stk. 5. Landbrugsministeren fastsætter de nærmere bestemmelser for fondene  

 om administration, regnskabsaflæggelse og revision.
Fondens regnskaber  

 revideres af statsautoriserede eller registrerede revisorer.
Stk. 6. Landbrugsministeren kan fastsætte bestemmelser om, at den daglige  

 administration af fondene varetages af bestemte brancheorganisationer.  

 Organisationernes afgørelser kan indbringes for ministeren.
Ministeren kan  

 ligeledes ændre afgørelsen, uden at der foreligger klage.
Afgørelsen skal  

 indeholde oplysninger om klageadgangen og om ministerens adgang til at ændre  

 afgørelsen uden klage.
 Stk. 7. Landbrugsministeren meddeler ved hvert finansårs udløb  

 Folketingets landbrugs- og fiskeriudvalg, hvilke midler der er indgået i  

 fondene, og hvorledes midlerne er anvendt.
/-- § 3. I lov om administration af Det Europæiske Økonomiske Fællesskabs forordninger om markedsordninger for frugt og gartneriprodukter m.v., jf. lovbekendtgørelse nr. 488 af 13. september 1984, som ændret ved lov nr. 115 af 11. marts 1987, ændres i § 4, STK. 2,:
 »Den del af den amtskommunale grundskyld« til: »Den  

 afgift«.
--/ § 4. Landbrugsministeren kan efter indstilling fra udvalget fastsætte  

 bestemmelser om opkrævning af afgifter af alle dansk producerede  

 gartneriprodukter omfattet af markedsordningen for levende planter og  

 blomsterdyrkningens produkter og markedsordningen for frugt og grøntsager.  

 Afgifterne indgår i fonde, der bestyres af udvalget.
 Stk. 2. Den del af den amtskommunale grundskyld, der i henhold til lov om  

 beskatning til kommunerne af faste ejendomme opkræves hos gartnerier,  

 planteskoler og frugtplantager og indbetales til statskassen, indgår i en  

 fond, der ligeledes bestyres af udvalget.
 Stk. 3. Fondens midler kan med landbrugsministerens godkendelse anvendes  

 til fremme af sådanne erhvervsøkonomiske foranstaltninger vedrørende  

 produktion og afsætning af de i stk. 1 nævnte gartneriprodukter, som ikke er  

 i strid med Fællesskabets regler.
Stk. 4. Landbrugsministeren fastsætter de nærmere bestemmelser for fondene  

 om administration, regnskabsaflæggelse og revision.
Fondens regnskaber  

 revideres af statsautoriserede eller registrerede revisorer.
Stk. 5. Landbrugsministeren kan fastsætte bestemmelser om, at den daglige  

 administration af fondene varetages af bestemte brancheorganisationer.  

 Organisationernes afgørelser kan indbringes for ministeren.
Ministeren kan  

 ligeledes ændre afgørelsen, uden at der foreligger klage.
Afgørelsen skal  

 indeholde oplysninger om klageadgangen og om ministerens adgang til at ændre  

 afgørelsen uden klage.
 Stk. 6. Landbrugsministeren meddeler ved hvert finansårs udløb  

 Folketingets landbrugs- og fiskeriudvalg, hvilke midler der er indgået i  

 fondene, og hvorledes midlerne er anvendt.
