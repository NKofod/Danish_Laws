Fremsat den 21. november 2006 af  

 Kristen Touborg (SF), Ole Sohn (SF), Mette Gjerskov (S),  

 Jens Peter Vernersen (S), Ole Glahn (RV) og Per Clausen (EL) Forslag til folketingsbeslutning om  

 at øge frekvensen af velfærdsbesøg i kvæg- og svinebesætninger fra 5 pct. til  

 10 pct.
 Folketinget pålægger regeringen at øge frekvensen af  

 velfærdsbesøg i de danske kvæg- og svinebesætninger fra 5 pct. til 10 pct.  

 med  

 virkning fra den 1. april 2007.
Bemærkninger til forslaget Beslutningsforslaget er en delvis genfremsættelse af  

 beslutningsforslag nr.
B 55, folketingsåret 2005-06 (se Folketingstidende  

 2005-06, forhandlingerne side 4203 samt tillæg A side 3448 og 3449).
 Det er tydeligt, at der stadig er store problemer med at  

 overholde dyrevelfærden i de danske kvæg- og svinestalde, og kontrol af et  

 større udsnit af besætningerne vil uden tvivl have en stor generalpræventiv  

 effekt, fordi en større risiko for at blive udpeget til kontrol vil få flere  

 besætningsansvarlige til at overholde reglerne.
 Forøgelsen af frekvensen af velfærdsbesøgene fra 2 pct. til 5  

 pct. i 2004 sammenholdt med, at besøgene skulle være uanmeldte, medførte  

 således en markant stigning i antallet af politianmeldelser og indskærpelser.
Af den seneste rapport om kontrol af dyrevelfærd fra 2005, som  

 blev oversendt til udvalget den 12. september 2006, jf. (folketingsåret  

 2005-06) FLF alm. del  bilag 631, fremgår det således, at der stadig er  

 behov  

 for en forbedring af dyrenes forhold både i besætninger, og når de  

 transporteres.
Resultaterne af velfærdskontrollen i kvægbesætninger i 2005  

 viser for indskærpelsernes vedkommende et stort set uændret niveau, når antal  

 kontrollerede besætninger tages i betragtning.
For politianmeldelsernes  

 vedkommende er der tale om mere end en fordobling i forhold til 2004, idet 28  

 kvægbesætninger blev meldt til politiet i 2005 mod 13 besætninger i 2004. For  

 svinebesætningernes vedkommende er der sket et fald i antal indskærpelser fra  

 i  

 gennemsnit ca. 2,2 pr. besætning i 2004 til i gennemsnit ca. 1,6 pr.  

 besætning  

 i 2005. For politianmeldelsernes vedkommende er der tale om en mindre  

 stigning  

 i forhold til 2004, når antal kontrollerede besætninger tages i betragtning.  

 Der er således stadig tale om et alt for stort antal indskærpelser, ligesom  

 antallet af anmeldelser til politiet er voksende og fortsat er på et  

 utilfredsstillende højt niveau.
I rapporten konkluderes det således, »at  

 situationen for flere af dyrearternes vedkommende fortsat ikke er  

 tilfredsstillende, og at der stadig er behov for forbedringer og mere fokus  

 på  

 dyrevelfærd, både når dyrene opholder sig i besætningerne, og når de skal  

 transporteres«.
Stadig er det dog kun i gennemsnit hvert 20. år, en landmand kan  

 forvente at blive kontrolleret, hvilket slet ikke er tilstrækkeligt.
Det  

 foreslås derfor, at antallet af uanmeldte velfærdsbesøg øges fra 5 pct. til  

 10  

 pct. i kvæg- og svinebesætninger.
 Konsekvensen af forslaget om at øge frekvensen af velfærdsbesøg  

 i kvæg- og svinebesætninger fra 5 pct. til 10 pct. er beskrevet i den af  

 familie- og forbrugerministeren nedsatte arbejdsgruppes rapport af 4. oktober  

 2005 om dyrevelfærdskontrol og dyretransporter, jf. rapportens punkt 6.2.1.,  

 som blev oversendt til udvalget i forbindelse med familie- og  

 forbrugerministerens besvarelse af spørgsmål 24, jf. (folketingsåret 2005-06)  

 FLF alm. del  svar på spm. 24. Heraf fremgår det, at et argument for at  

 øge  

 frekvensen ville være, at kontrol af et større udsnit af besætningerne ville  

 have en større generalpræventiv effekt, således at den større risiko for at  

 blive udpeget til kontrol ville få flere besætningsansvarlige til at  

 overholde  

 reglerne.
Skriftlig fremsættelse Kristen Touborg  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at øge frekvensen af velfærdsbesøg i kvæg- og  

 svinebesætninger fra 5 pct. til 10 pct..
(Beslutningsforslag nr.
B 45).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
