Kunstig  

 belysning  Vejledning om kunstig belysning på faste arbejdssteder -  

 At-vejledning  

 A.1.5 - Februar 2002  Erstatter  

  

 At-meddelelse  

 nr. 1.01.16 af januar 1996 At-vejledningen  

 beskriver Arbejdstilsynets krav til kunstig belysning  

 på faste arbejdssteder.
Vejledningen indeholder endvidere retningslinjer om  

 forhold, der har betydning for god belysning.
 Der skal normalt være dagslys  

 i arbejdsrum samt mulighed for udsyn.
Kunstig belysning skal  

 opsættes, så arbejde og færdsel kan foregå forsvarligt.
Man skal tage hensyn  

 til følgende forhold:
-  

 	  

 Hvor lyset kan tændes -  

 	  

 Hvor meget lys der  

 skal være i rummet -  

 	  

 Hvor meget lys der  

 skal være på selve arbejdsstedet -  

 	  

 Hvilken kvalitet lyset  

 skal have -  

 	  

 Hvilken fordeling  

 lyset skal have -  

 	  

 At belysningen ikke må  

 blænde -  

 	  

 At belysningen ikke må  

 give generende reflekser -  

 	  

 At belysningen ikke må  

 afgive generende varme.
 Det er vigtigt at være  

 opmærksom på, at der i mange tilfælde kan opnås større forbedring af  

 synsforholdene  

 ved andre ændringer (fx mere kontrast i  

 papir/skrift) end ved en ændring af belysningen.
1. Belysning 1.1. Almen belysning i arbejdsrum Der skal være tilstrækkelig  

 almen belysning i et arbejdsrum til, at færdsel kan foregå forsvarligt.
Hvis  

 det er nødvendigt med lys, skal der være kontakter ved de indgange, der  

 normalt  

 bruges.
1.2. Belysningsstyrke Det er det lys, vi ser, der  

 har betydning for arbejdsmiljøet.
Det vil sige det lys, der reflekteres fra  

 arbejdsobjektet (det vi ser på). Lyset afhænger både af belysningens styrke  

 og  

 af, hvordan arbejdsobjektet reflekterer lyset.
Disse ting er imidlertid  

 vanskelige at måle.
Derfor bruger man som regel belysningsstyrken (styrken af  

 det lys, som falder på arbejdsobjektet) som mål for, om der er lys nok.
Også  

 krav i lovgivning samt normer og standarder er som regel angivet som  

 belysningsstyrker.
Belysningsstyrken måles i lux.
I Dansk Standard 700,  

 Retningslinjer for kunstig belysning i arbejdslokaler, kan man finde  

 talværdier  

 for de fleste arbejdsopgaver.
Belysningsstyrkerne er her angivet som værdier,  

 der skal være til stede i hele anlæggets levetid.
Det er arbejdsobjektet, der  

 skal være belyst med den angivne lysstyrke.
Det kan opnås ved almen belysning  

 (  

 rumbelysning  

 ),  

 særbelysning,  

 dagslys eller ved en kombination heraf.
En kombination af almen belysning og  

 særbelysning  

 vil ofte være hensigtsmæssig.
 Ved de fleste typer arbejde  

 ligger de krævede værdier på 200 eller 500 lux, mens der kræves 1.000 eller  

 1.500 lux ved mere  

 lyskrævende  

 arbejdsopgaver.
 Som eksempler på typiske krav  

 til belysningsstyrker fra Dansk Standard 700 kan nævnes:
Gange og trapper 50 lux Kassepladser i banker 500 lux Bedømmelse af farveprøver 1.500 lux Trykformkorrektion i  

 grafisk industri 1.000 lux Svejsning 200 lux Kontorarbejde, vedvarende  

 læsning 500 lux Biblioteksreoler (på  

 bogryggene) 200 lux Kravene til belysningsstyrke  

 er beregnet ud fra personer med normalt syn.
Det kan være nødvendigt med  

 højere  

 belysningsstyrker, hvis der fx beskæftiges ældre.
1.3.  

 Lysfordeling Blikket rettes naturligt mod  

 de lyseste områder på en genstand.
Derfor bør lyset koncentreres på  

 arbejdsobjektet uden skarpe overgange til omgivelserne.
Lysets retning og  

 "hårdhed" spiller en stor rolle for opfattelsen af en genstands  

 form  

 og karakter.
En jævnt fordelt og diffus belysning får genstande til at virke  

 udflydende og formløse.
En hård og målrettet belysning tegner derimod skarpe  

 skygger og fremhæver form og struktur stærkt.
En mellemting mellem det  

 hårde, målrettede lys og det bløde, diffuse lys er i almindelighed at  

 foretrække.  

 Visse arbejdsopgaver stiller særlige krav, fx hvis arbejdet består i at  

 vurdere  

 overfladestrukturer.
Det skal der tages hensyn til ved valg af belysning.
En passende  

 lysfordeling  

 kan bl.a. opnås ved at bruge så lyse farver  

 til lofter som muligt.
Vejledende værdier for fladers  

 lysrefleksion  

 findes i Dansk Standard 700.
1.4. Blænding Blænding kan gøre det svært  

 at se det, man arbejder med.
I nogle tilfælde kan man være blændet uden at  

 være  

 opmærksom på det.
Man skelner mellem  

 synsnedsættende  

 blænding, som direkte forringer øjets evne  

 til at opfatte, og blænding, der umiddelbart føles ubehagelig.
Begge  

 blændingsformer skal undgås.
Ubehagsblænding kan give  

 træthed og hovedpine og medføre dårlige arbejdsstillinger.
Man kan beregne et  

 blændingstal  

 for den blænding, der giver umiddelbart  

 ubehag.
Det kan bruges ved projektering af nye eller ved vurdering af  

 eksisterende  

 arbejdspladser.
-  

 	  

 Blænding kan mindskes  

 ved -  

 	  

 at bruge lyse farver i  

 lokalet -  

 	  

 at bruge afskærmede  

 armaturer, der også belyser loftet -  

 	  

 at undgå armaturer  

 umiddelbart foran eller over arbejdspladsen.
1.5. Reflekser og spejlinger Reflekser og spejlinger kan  

 have samme virkninger som direkte blænding.
Spejlinger i arbejdsobjektet, fx  

 i  

 blankt papir eller i en skærm, kan gøre det umuligt at se ordentligt.
Spejling kan mindskes ved -  

 	  

 at  

 vælge  

 matte overflader på borde, reoler mv.
-  

 	  

 at bruge mat papir og  

 antirefleksbehandlede skærme -  

 	  

 at  

 placere  

 armaturer rigtigt i forhold til arbejdsobjekter.
Reflekser i skærme kan  

 mindskes ved at vælge en skærmopsætning med lys baggrund og mørke bogstaver.  

 En  

 skærm reflekterer dog stadig lige så meget som blankt papir.
Det skal man  

 være  

 opmærksom på ved placering af skærmen og valg af belysning.
Særlige forhold gør sig  

 gældende ved indretning af kontrolrum for proces- industri o.l., hvor der  

 bruges mørke skærme med farvemarkeringer.
Det kan her være nødvendigt at  

 bruge  

 armaturer med meget lav  

 lystæthed  

 (luminans) eller  

 indirekte belysning.
1.6. Belysningsfarver Lys har i sig selv en farve.  

 De rødlige farver betegnes normalt som "varme", mens de mere  

 blålige  

 farver betegnes som "  

 kolde" .  

 Glødelamper  

 har normalt "varme" farver, mens lysstofrør og andre  

 udladningslamper  

 kan fås med den farve, man ønsker.
Hvad der foretrækkes, er til dels en  

 smagssag.
Lysets evne til at gengive  

 farver korrekt er af større arbejdsmiljømæssig betydning.
For at kunne  

 beskrive  

 denne evne bruges et indeks -  

 Ra  

 - der angives på en  

 skala fra 0-100, hvor 100 er det bedste.
De fleste moderne lysstofrør har  

 Ra  

 = 82-85, men kan fås op til ca. 95. Glødelamper har  

 Ra  

 = 100.
Af hensyn til en naturlig  

 gengivelse af hud m.m. bør der normalt ikke bruges lyskilder med  

 Ra  

 mindre end 80 i rum, hvor mennesker opholder sig i  

 længere tid.
Ved belysning af store arealer og krav om store  

 lysudbytter  

 (meget lys pr. watt) kan det være nødvendigt at  

 gå længere ned.
Ved arbejdsopgaver, der indebærer farvebedømmelse, kan det  

 være  

 nødvendigt med  

 Ra  

 nær 100.
 Farvegengivelsen skal altid  

 mindst være af en kvalitet, der gør det muligt at genkende sikkerhedsfarver.
2. Øvrige forhold 2.1. Varmeudvikling Kunstig belysning afgiver  

 varme.
Det kan i nogle tilfælde være generende især når der bruges  

 glødelamper.  

 Man kan regne med, at al den energi, der bruges i belysningen, tilføres  

 lokalet  

 som varme.
 Udviklingen af varme fra  

 kunstig belysning bør altid vurderes ved projektering og beregnes i  

 tvivlstilfælde  

 (1).
2.2. Flimmer Udsendelse af lys fra  

 udladningslamper (lysstofrør og sparelamper) svinger i takt med  

 vekselstrømmen.  

 Det vil normalt sige med en hyppighed (frekvens) på 50 eller 100 gange i  

 sekundet (hertz). Det kan nogle gange give generende flimmer eller være en  

 ulykkesrisiko.
Fx kan bevægelige maskindele se ud til at stå stille eller  

 bevæge sig med en anden hastighed, end de faktisk gør.
Flimmer kan undgås ved at  

 koble lamperne til forskellige faser i  

 el-nettet  

 eller ved specielt  

 forkoblingsudstyr.
Højfrekvensspoler  

 og elektronisk  

 forkoblingsudstyr  

 øger frekvensen til  

 25.000-50.000 hertz og giver samtidig andre fordele, fx mulighed for  

 lysdæmpning.
2.3.  

 UV-stråling Nogle lyskilder udsender  

 ultraviolet (UV) stråling, der kan give øjen- og  

 hudskader.
Lyskilder til almindelige  

 belysningsformål udsender ikke  

 UV-stråling  

 i  

 nævneværdigt omfang.
Det skyldes bl.a., at almindeligt glas tilbageholder  

 næsten al  

 UV-stråling.
Halogenpærer udsender  

 UV-stråling.
Det skyldes, at halogenpærer skal kunne tåle  

 meget høje temperaturer og derfor er af kvartsglas, der tillader passage af  

 UV-stråling.
Der skal derfor træffes foranstaltninger, der  

 sikrer mod øjen- og  

 hudskader, hvis der er tale om  

 langvarigt arbejde i høje belysningsstyrker fra halogenlys.
Det kan fx være  

 armaturer med frontglas af almindeligt glas.
Det beskytter også mod, at man  

 brænder sig på pæren.
2.4. Udendørs belysning Belysningen på udendørs  

 arbejdssteder skal sikre, at arbejde og færdsel kan foregå forsvarligt.
Belysningskravene til  

 vejbelysning kan bruges, hvis færdslen sker som almindelig trafik på gader,  

 veje og stier.
Kravene kan fx bruges ved adgangen til virksomheden.
Alle andre steder skal  

 belysningen tilpasses det arbejde og den færdsel, der foregår, så risiko for  

 ulykker undgås.
I almindelighed vil kravene til belysningsstyrke ligge mellem  

 kravene til vejbelysning og kravene til indendørs belysning.
Hvis der foregår  

 arbejde, der kan sammenlignes med indendørs arbejde, kan kravene hertil  

 bruges  

 i det omfang, forholdene gør det muligt.
 CIE  

 Technical  

 Report  

 129-1998 "Guide for  

 lighting  

 exterior  

 work  

 areas  

 " kan i et vist omfang give vejledning ved projektering.
2.5. Vedligeholdelse og rengøring Lyskilder afgiver mindre lys  

 med tiden.
Nedslidte lysstofrør har en tilbøjelighed til at flimre, hvilket  

 kan  

 være til gene.
Armaturer og overflader  

 reflekterer mindre lys, når de bliver snavsede.
Det er derfor vigtigt, at  

 belysningsanlæg  

 vedligeholdes og rengøres regelmæssigt.
Når man projekterer større  

 anlæg, skal der tages højde for nedslidning og snavs.
Det bør derfor  

 indarbejdes  

 i vedligeholdelses- og rengøringsplaner, hvornår armaturer og pærer  

 vedligeholdes, rengøres og eventuelt udskiftes.
Vedligeholdelse af lofter og  

 vægge i form af rengøring eller maling er også vigtigt for lysforholdene.
2.6.  

 Nødbelysning I visse tilfælde skal der  

 etableres  

 nødbelysning  

 ved flugtveje og i arbejdsrum.  

 Det gælder især, hvis der kan opstå situationer, der kræver hurtig evakuering  

 af mange personer, eller hvis det er særligt farligt at opholde sig i et  

 arbejdsrum, hvis belysningen svigter (2).
2.7. Installation Elektriske installationer til  

 belysningsanlæg skal udføres efter stærkstrømsbekendtgørelsen.
Arbejdstilsynet, den 1. februar 2002 DirektørJens Jensen Læs også Arbejdstilsynets vejledninger om:
(1)  

 	  

 Indeklima (2)  

 	  

 Flugtveje mv.
