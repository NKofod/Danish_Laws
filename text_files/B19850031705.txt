 I medfør af lov nr. 135 af 26. april 1972 om begrænsning af svovlindhold  

 m.v. i brændsel, som ændret ved lov nr. 259 af 26. maj 1976, samt § 76, stk.  

 3, i lov om miljøbeskyttelse, jfr. lovbekendtgørelse nr. 85 af 8. marts 1985,  

 fastsættes:
 § 1.  Fyringsgasolie (destillatolie), herunder  

 dieselolie, med et højere svovlindhold end 0,3 vægtprocent må ikke her i  

 landet anvendes til fyring i faste anlæg eller til transportformål på  

 landjorden eller forhandles til disse formål.
 § 2.  Fuelolie (residualolie) med et højere  

 svovlindhold end 1,5 vægtprocent må ikke anvendes til fyring i faste anlæg  

 her i landet, jfr. dog stk. 2, eller forhandles til dette formål.
 Stk. 2.  Fuelolie med et højere svovlindhold end 1,0  

 vægtprocent må ikke anvendes til fyring i faste anlæg i København og  

 Frederiksberg kommuner samt i Københavns amtskommune eller forhandles til  

 dette formål.
 § 3.  Kul med et højere svovlindhold end 1,2  

 vægtprocent må ikke anvendes til fyring i faste anlæg her i landet eller  

 forhandles til dette formål.
Stk. 2.  Den grænse for svovlindhold i kul, der er nævnt  

 i stk. 1, gælder for kul med et vandindhold på 8 pct.
Såfremt vandindholdet  

 er større eller mindre end 8 pct., medfører dette en tilsvarende  

 forholdsmæssig reduktion henholdsvis forøgelse af den i stk. 1 fastsatte  

 grænseværdi.
 Stk. 3.  Bestemmelserne i stk. 1 og 2 finder ikke  

 anvendelse på kul, der anvendes i kraftværker.
 § 4.  Miljøstyrelsen kan meddele dispensation fra  

 bestemmelserne i §§ 1-3, såfremt ansøgeren kan dokumentere, at der ved den  

 anvendte teknik, ved afsvovlingsanlæg eller lignende opnås en begrænsning af  

 svovldioxidudsendelsen svarende til en anvendelse af brændsel med et  

 svovlindhold som nævnt i §§ 1-3.
Stk. 2.  Afgørelser i medfør af stk. 1 kan påklages til  

 Miljøankenævnet.
Reglerne i miljøbeskyttelseslovens § 80, stk. 1, nr. 1 og 3,  

 § 81, stk. 1, og § 82 finder tilsvarende anvendelse.
 § 5.  Kommunalbestyrelsen påser, at reglerne i §§ 1-3  

 samt vilkår, fastsat i forbindelse med en dispensation i medfør af § 4,  

 overholdes.
 Stk. 2.  For så vidt angår de af kommunalbestyrelserne  

 drevne virksomheder, anlæg eller indretninger føres den i stk. 1 nævnte  

 kontrol af amtsrådet, i hovedstadsområdet dog af Hovedstadsrådet.
 Stk. 3.  De i stk. 1 og 2 nævnte myndigheder er  

 berettigede til hos producenter, importører, forhandlere og forbrugere at  

 lade udtage prøver af de i §§ 1-3 nævnte brændsler.
 § 6.  Producenter, importører, forhandlere og  

 forbrugere af de i §§ 1-3 nævnte brændsler skal efter anmodning meddele de i  

 § 5 nævnte myndigheder alle oplysninger, som er af betydning for kontrollen.
 Stk. 2.  Efter anmodning fra en forbruger skal  

 forhandlere af de i §§ 1-3 nævnte brændsler skriftligt give oplysning om det  

 maksimale svovlindhold i det af leverancen omfattede brændsel.
 § 7.  Medmindre højere straf er forskyldt efter den  

 øvrige lovgivning, straffes med bøde eller hæfte den, der:
 Stk. 2.  For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 8.  Bekendtgørelsen træder i kraft den 1. oktober  

 1985.
 Stk. 2.  Samtidig ophæves bekendtgørelse nr. 436 af 25.  

 august 1976 om begrænsning af svovlindhold i olier til fyrings- og  

 transportformål.
