Bekendtgørelse om fastsættelse af  

 den øvre grænse for det samlede udtagne areal inden for de  

 særligt følsomme landbrugsområder (SFL-områder) I medfør af § 1, stk. 1 og 2, i lov om administration af Det  

 Europæiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 818 af 3. november  

 1999, fastsættes:
 § 1. Den øvre grænse for det samlede  

 udtagne areal inden for de særligt følsomme  

 landbrugsområder (SFL-områder) kan udgøre op til 50 pct.  

 af bedriftens ansøgte støtteberettigede areal gældende  

 for samtlige SFL-områder i følgende amter:
 1)	Bornholms Amt.
 2)	Frederiksborg Amt.
 3)	Københavns Amt.
 4)	Vestsjællands Amt.
 5)	Århus Amt.
 Stk. 2. Den øvre grænse for det samlede  

 udtagne areal inden for de særligt følsomme  

 landbrugsområder (SFL-områder) kan udgøre op til 100 pct.  

 af bedriftens ansøgte støtteberettigede areal gældende  

 for samtlige SFL-områder i følgende amter:
 1)	Fyns Amt.
 2)	Nordjyllands Amt.
 3)	Roskilde Amt.
 4)	Storstrøms Amt.
 5)	Sønderjyllands Amt.
 6)	Vejle Amt.
 7)	Viborg Amt.
 § 2. Plantedækket på den del af de  

 arealer, der i 2001 udtages i medfør af § 1, stk. 2, og som overstiger  

 50 pct. af bedriftens ansøgte støtteberettigede areal, skal  

 uanset bestemmelsen i § 10, stk. 1, i bekendtgørelse om ydelse af  

 støtte til producenter af visse markafgrøder  

 (Hektarstøtteordningen), jf. bekendtgørelse nr. 817 af 30.  

 august 2000 være etableret senest den 31. maj 2001.
 § 3. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 213 af 27.  

 marts 2000 om fastsættelse af den øvre grænse for det  

 samlede udtagne areal inden for de særligt følsomme  

 landbrugsområder (SFL-områder).
