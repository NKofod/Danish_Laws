Udarbejdelse af bidragene 1. Bidrag til forslag til lov om tillægsbevilling for finansåret  

 1990 skal tilgå Finansministeriet senest fredag den 30. november 1990.  

 Der er mulighed for meddelelse af rettelser til bidraget indtil torsdag den  

 20. december, hvor der lukkes for ministeriernes decentrale  

 indrapporteringsadgang til Budgetsystemet.
 Ændringsforslag til det fremsatte tillægsbevillingslovforslag vil ikke  

 kunne stilles.
 Der skal ikke i forbindelse med bidragene til tillægsbevillingsforslaget  

 afleveres totalrammeredegørelser.
 2. Idet det bemærkes, at Budgetvejledning 1989 først er gældende  

 fra og med finansåret 1991, skal bidrag til tillægsbevillingslovforslaget for  

 1990 udarbejdes efter de i Budgetvejledning 1985 angivne retningslinjer, dog  

 således som disse er ændret ved Finansministeriets cirkulære af 24. september  

 1987 om opstilling og fremstilling af forslag til lov om tillægsbevilling.  

 For så vidt angår årsværksbudgetteringen skal opmærksomheden henledes på, at  

 bestemmelserne i pkt. 76.41 i Budgetvejledning 1985 skal følges, herunder  

 bestemmelsen om angivelse af ændringer som følge af omflytninger mellem  

 bevillingskonti.
3. Udover de i cirkulæret af 24. september 1987 beskrevne  

 ændringer skal det indledende afsnit i Anm.
II under hvert  

 ministerområde indeholde en sammenfatning af selve forslaget.
Sammenfatningen  

 udarbejdes som en kommenteret oversigt til de samlede TB- og  

 genbevillingsorversigter.
For de hovedkonti, hvortil der i Anm.
II til  

 finanslovforslaget for 1990 er anført aktivitetsoversigter, skal der kort  

 redegøres for væsentlige afvigelser i forhold til den i oversigten anførte  

 aktivitetsudvikling.
Dispositionsbegrænsninger og besparelser 4. Ved Finansministeriets cirkulære af 10. januar 1990 om  

 lønsumsbegrænsning og udbud af driftsopgaver i 1990 er der dels gennemført  

 dispositionsbegrænsning på 0,5 pct. af finanslovens lønudgifter, dels  

 foreskrevet en pligt til at foranstalte udbud af statslige driftsopgaver  

 svarende til 1 pct. af de samlede bruttodriftsudgifter.
For begge typer af  

 besparelser gælder, at statsvirksomheder og indtægtsdækkede virksomheder skal  

 udvise en til besparelserne svarende resultatforbedring.
Besparelserne  

 udvises i resultatopgørelsen, og udgår af kommende års forbrugsmulighed.
I  

 bilag 1 og 2 til cirkulæret er det for de enkelte ministerier angivet  

 henholdsvis hvad lønsumsbegrænsningen udgør, og hvad sparepligttallet er som  

 følge af den foreskrevne udlicitering af driftsopgaver.
Besparelser som følge af cirkulæret anføres i  

 tillægsbevillingslovforslagets TB-oversigter under kategorien »Tekniske  

 korrektioner«.
For lønsumsbegrænsningen anvendes transaktionsteksten:  

 »Dispositionsbegrænsning på lønområdet« og for udliciteringen:  

 »Besparelse, udbud af driftsopgaver«.
5. Ved Finansministeriets cirkulære af 10. januar 1990 om  

 anvendelse af statsmidler til personalekantiner m.v. er det forudsat, at de  

 udgifter til kantinedrift, der er optaget på finanslov 1990 reduceres med 50  

 pct.
Besparelserne herved opføres som mindreforbrug på  

 tillægsbevillingslovforslaget.
Besparelsen skal i TB-oversigterne  

 kategoriseres under »Tekniske korrektioner« med følgende tekst:  

 »Besparelse, kantiner«.
6. Der er ved Finansministeriets cirkulære af 28. juni 1990  

 fastsat en begrænsning i dispositionsadgangen for 1990 på 0,5 pct. af de  

 rammebelagte udgifter.
Dispositionsbegrænsningen opføres som mindreforbrug på  

 tillægsbevillingslovforslaget.
Dispositionsbegrænsningen skal i  

 TB-oversigterne kategoriseres under »Andre bevillingsforslag« med  

 følgende tekst: »Dispositionsbegrænsning, rammebelagte udgifter«.  

 For statsvirksomheder skal dispositionsbegrænsningen udvises som en  

 resultatforbedring.
Opsparing af lønbevillinger 7. Der er i forbindelse med de seneste overenskomster afsat en  

 række puljer til tillæg, omklassificering m.v.
 Disse puljer/tillæg er indregnet i ministeriernes rammer.
 Selve udmøntningen af de afsatte tillæg strækker sig dog ofte over flere  

 år.
 Såfremt der i 1991 kan forventes indgået aftale om udbetaling af løntillæg  

 med tilbagevirkende kraft for 1990 eller tidligere, kan der på  

 tillægsbevillingslovforslaget opspares lønmidler til finansiering heraf.
 En eventuel opsparing af lønmidler skal i TB-oversigterne kategoriseres  

 under »Andre bevillingsforslag« med følgende transaktionstekst:  

 »Opsparing af lønbevillinger til finansiering af løntillæg, der i 1991  

 udbetales med tilbagevirkende kraft«.
Forbrug af opsparede driftsbevillinger 8. Den opsparing af driftsudgifter, der er noteret ved  

 regnskabsaflæggelsen for 1989 kan på tillægsbevillingslovforslaget reguleres  

 med 4,2 pct.
 9. Det understreges, at man overfor Rigsrevisionen skal kunne  

 dokumentere:
 For at opfylde disse krav er det nødvendigt, at der føres en separat  

 regnskabsmæssig kontrol med anvendelsen af de opsparede driftsbevillinger.
Ligeledes understreges det, at forældelsesfristen ikke er ensbetydende  

 med, at et projekt der startede i 1985 skal være afviklet med udgangen af  

 1989. Derimod skal der med udgangen af 1989 være anvendt opsparede midler,  

 der mindst svarer til opsparingen i 1985 incl.
PL-regulering.
Tilsvarende  

 skal der med udgangen af 1990 være anvendt opsparede midler, der mindst  

 svarer til opsparingen i 1985 og 1986 incl.
PL-regulering.
Regulering af over-/underskud på forretningsområder 10. Opreguleringen af over-/underskud i indtægtsdækkede  

 virksomnheder, statsvirksomheder og nettostyrede virksomheder fra 1989 til  

 1990-niveau fastsættes til 2,4 pct. med henblik på resultatopgørelsen for  

 1990.
Udgifter til langtidsledige 11. Udgifter til langtidsledige kan optages direkte på  

 tillægsbevillingslovforslaget.
 I TB-oversigterne skal udgiften kategoriseres under  

 »Langtidsledige« med separate transaktionstekster, der angiver det  

 totale antal langtidsledige og antallet af langtidsledige omregnet til  

 årsværk, samt om udgiften finansieres via de statslige eller kommunale  

 ordninger.
 For udgifter der finansieres via den statslige ordning, kan der for hver  

 langtidsledig optages overheadudgifter på 687 kr. pr. måned.
 For udgifter, der finansiers via den kommunale ordning, må udgifterne ikke  

 overstiger den udgiftsrefusion, der ydes fra kommunerne.
 Af hensyn til en korrekt opførelse af den særskilte lønsumsbevilling  

 optages samtlige lønudgifter vedr. langtidsledige på standardkonto 08.  

 Lønudgifter vedr. beskæftigelsesordninger.
Øvrige forhold 12. I henhold til budgetvejledningens pkt. 83.24 skal afholdte  

 udgifter til ikke-fradragsberettiget købsmoms, der omfattes af refusion, som  

 hidtil optages direkte på tillægsbevillingslovforslaget på hovedkontoniveau  

 under bevillingskonto 55.01. Som i tidligere år indgår den søgte momsrefusion  

 ikke i ministeriernes total- og budgetteringsrammer.
 13. Endvidere erindres om, at ressortomlægninger, der sker i  

 finansårets løb, ikke afspejler sig i tillægsbevillingsbidragene, jf.  

 budgetvejledningens pkt. 83.27.
