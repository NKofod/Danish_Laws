Fremsat den 12. april 2007 af Villy Søvndal (SF),  

 Mogens Lykketoft (S),  

 Niels Helveg Petersen (RV) og Rune Lund (EL) Forslag til folketingsbeslutning om  

 en videnskabelig og uafhængig undersøgelse af dødeligheden i Irak som følge  

 af  

 den godt 4 år lange krig Folketinget pålægger regeringen at finansiere og tage initiativ  

 til nedsættelsen af en uafhængig og videnskabelig undersøgelsesgruppe til  

 afklaring af omfanget af dødeligheden i Irak som følge af krigen.
Bemærkninger til forslaget Igennem godt 4 år er urolighederne og myrderierne i Irak som  

 følge af det USA-ledede angreb på Irak kun blevet værre.
 Krigens mange bombardementer, den ødelagte institutionelle struktur  

 og et efterfølgende magttomrum, har bevirket, at Irak gennem de seneste godt  

 4  

 år har bevæget sig i retning af stadig større opløsning.
 Etniske udrensninger, kriminalitet, interne religiøse  

 spændinger, terror og kamp om magt er fulgt i kølvandet på koalitionens  

 angreb  

 på Saddam Husseins regime i marts 2003.
Dermed har den irakiske civilbefolkning været ofre for en  

 eskalerende destabilisering af deres land, som både handler om manglende  

 lægehjælp, manglende hospitalsdrift, fejlernæring osv., men også følgerne af  

 koalitionens mange bombardementer, mange skudvekslinger og ransagninger, der  

 kommer ud af kontrol.
De seneste 2 år har det desuden i stigende grad handlet  

 om de mange frisatte interne konflikter og spændinger mellem  

 befolkningsgrupper, religiøse og etniske stridigheder samt en omfattende  

 kriminalitet.
Der findes flere bud på, hvad Irakkrigen har kostet af  

 menneskeliv.
Ingen af de grundlæggende registreringsmetoder for dødeligheden  

 har været hævet over kritik, og i en konstatering af de meget store forskelle  

 i  

 opgørelsesmetoderne og resultaterne er det forslagsstillernes ønske, at  

 Danmark  

 som en del af koalitionen og dermed som medansvarlig for Iraks ulykkelige  

 situation bidrager direkte til at finde en afklaring på krigens omkostninger  

 for irakerne.
 Det anerkendte tidsskrift The Lancet har udgivet to studier  

 over dødeligheden i Irak, først i oktober 2004 og senest i oktober 2006. Det  

 første Lancetstudie pegede på en overdødelighed på ca. 100.000  først  

 og  

 fremmest ofre for koalitionens bombardementer og skudvekslinger samt en række  

 humanitære følgevirkninger af den manglende sikkerhed.
 Det andet Lancetstudie peger derimod på, at 655.000 irakere er  

 døde som følge af krigen, og årsagen er nu først og fremmest  pga.  

 udviklingen  

 i konflikten  de interne uroligheder mellem irakere, dvs. sekteriske og  

 etniske konflikter mellem især sunnimuslimer og shiamuslimer, den stadig mere  

 udbredte terror og kriminalitet samt en række civile og humanitære problemer,  

 der følger i kølvandet på ustabiliteten.
 Lancetstudiernes resultater er imidlertid igen og igen blevet  

 benægtet af såvel USAs som Storbritanniens regeringer.
Iraq Body Count (IBC) opgør f.eks. dødeligheden på baggrund af  

 mediernes oplysninger verificeret mindst to steder.
IBC opererer således pt.  

 med et tal på knap 66.000, men tallets validitet lider bl.a. under, at det  

 ikke  

 medtager den afledte dødelighed af landets manglende sikkerhed, og at  

 medierapporterne primært kommer fra Bagdad, som er det eneste sted,  

 journalisterne er til stede i større antal.
Det giver en geografisk slagside,  

 som ikke afspejler konfliktniveauet i andre dele af Irak tilfredsstillende.
 The Brookings Institution har også et skøn, som samlet set  

 ligger et godt stykke under The Lancet-rapporten fra 2006. Det samme gør den  

 irakiske regerings egne opgørelser.
Eksemplerne viser med al ønskelig tydelighed, at der er mange  

 fejlmarginer og megen usikkerhed.
Ikke desto mindre er The Lancets rapporter  

   

 modsat de øvrige forsøg på opgørelser  udarbejdet efter samme  

 videnskabelige  

 præmisser, som løbende bliver anvendt i krigszoner og katastrofeområder, hvor  

 den institutionelle infrastruktur vanskeliggør almindelig registrering.
Forslagsstillerne ønsker derfor, at den danske regering  

 afsætter 1 mio. kr. til finansiering af et uvildigt videnskabeligt studie af  

 dødeligheden  

 i Irak.
Til sammenligning skal det nævnes, at de hidtil mest omfattende  

 studier  

 af dødeligheden er Lancetstudierne.
Det første studium kostede ca. 40.000  

 dollars, det andet studium ca. 60.000 dollars.
I en krig, som allerede har  

 kostet Danmark over 2 mia. kr., og som har kostet USA over 411 mia. dollars,  

 er  

 finansieringen af en valid videnskabelig undersøgelse af krigens konsekvenser  

 i  

 form af overdødelighed en meget overkommelig opgave.
Det er forslagsstillernes intention med forslaget, at der  

 nedsættes en uvildig og uafhængig international forskergruppe, som efter  

 videnskabeligt anerkendte kriterier indsamler relevante data med henblik på  

 at  

 skabe overblik over og afklaring af, hvor stor en overdødelighed krigen i  

 Irak  

 har medført.
Det hører således med til kommissoriet, at resultatet skal  

 publiceres internationalt og efter anerkendte videnskabelige principper med  

 peer reviews etc.
Skriftlig  

 fremsættelse Villy Søvndal  

  

 (SF):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om en  

 videnskabelig og uafhængig undersøgelse af dødeligheden i Irak som følge af  

 den  

 godt 4 år lange krig.
(Beslutningsforslag  

 nr.
B 156).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
