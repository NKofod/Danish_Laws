Nr BSF 82 Forslag til folketingsbeslutning om oprettelse af et koordinerende organ  

 for fødevareforskning Fremsat af Bjørn Westh (S) Svend Andersen (S) Erling Christensen (S) Jytte  

 Hilden (S) Arne Jensen (S) Henning Nielsen (S) Trøjborg (S) den 11. maj 1989 Det pålægges regeringen inden den 1. januar 1990 at fremsætte forslag til koordinering af fødevareforskningen sådan, at en række institutioner organisatorisk samles under en overordnet koordinerende fødevareforskningsinstitution med et forpligtende samarbejde, fælles ledelse og fælles økonomi for fødevareforskningsopgaverne.
 Fødevareforskningsinstitutionen, der vil blive en decentral institution  

 bestående af en række af de eksisterende institutioner, skal som  

 arbejdsområde have følgende faglige hovedområder:
- kemi/fysik (herunder smag og ernæring), - mikrobiologi (herunder bakteriologi, hygiejne og enzymatiske processer), - procesteknik, - vegetabilsk produktion, - kødvarer, - fisk og sammensatte produkter.
 Desuden bør områder som forbrugerholdninger og forbrugeradfærd samt  

 markedsudvikling og markedskrav indgå i institutionens arbejdsområde.
Bemærkninger til forslaget Den danske levnedsmiddelforskning er beskeden, spredt og ukoordineret.
 Den samlede forsknings- og udviklingsindsats på levnedsmiddelområdet var  

 således i 1985 kun på ca. 173 mio. kr., heraf 82 mio. kr. i offentlig regi og  

 91 mio. kr. i privat regi (inkl. brancheinstitutioner og selvejende  

 institutioner som Jysk Teknologisk Levnedsmiddelafdeling, Slagteriernes  

 Forskningsinstitut og Bioteknisk Institut).
 Skal levnedsmiddelindustrien være et lokomotiv for dansk eksport, er dette  

 for svag en indsats.
 Da indsatsen endvidere foregår ukoordineret, opnås der heller ikke det  

 optimale for de investerede penge.
Dette forslag tager især sigte på at styrke den mere  

 anvendelsesorienterede forskning, altså forskningen, der ligger mellem  

 grundforskning og virksomhedernes produktudvikling.
Alle  

 levnedsmiddelvirksomheder skal kunne trække på forskningsekspertisen.
Behovet  

 er størst for de mindre virksomheder, men selv de store virksomheder, der har  

 egne forsknings- og produktudviklingsafdelinger, har behov for at kunne  

 trække på både grundlagsskabende og anvendelsesorienteret forskning.
Grundforskningen har afgørende betydning for den anvendelsesorienterede  

 forskning.
Dette forslag er altså ikke et alternativ til en styrket  

 grundforskning, men et forsøg på at få en bedre udnyttelse af  

 grundforskningen.
 Gennem etablering af et organisatorisk netværk på tværs af institut- og  

 institutionsgrænser (og det skal gælde både offentlige og selvejende  

 institutioner) skal der skabes effektive kommunikationslinier, så den størst  

 mulige synergieffekt kan opnås, samtidig med, at de fordele, der er ved  

 større forskningsmiljøer, også kan opnås, selv om der ikke er tale om en  

 samlet fysisk enhed.
 Opgaven kunne løses ved opbygning af en helt ny - også bygningsmæssig -  

 institution, men da det vil være meget omkostningsfyldt, søges opgaven løst  

 ved koordinering af eksisterende institutioner.
 Institutionen skal øge den teknologiske viden om fremstilling af alle  

 former for levnedsmidler, ikke mindst sammensatte levnedsmidler.  

 Institutionen skal endvidere kunne rådgive offentlige myndigheder i  

 levnedsmiddeltekniske spørgsmål som f.eks. sikkerheds- og risikovurdering af  

 nye levnedsmiddelteknologier.
 Følgende institutioner bør indgå i overvejelserne om at skabe en større  

 koordinering:
- Statens Mejeriforsøg, - Landbrugsministeriets Slagteri- og Konserveslaboratorium, - Statens Planteavlsforsøg, - Statens Husdyrbrugsforsøg, - Forskellige afdelinger på Den Kgl.
Veterinær- og Landbohøjskole (f.eks.  

 Institut for Kødteknologi og Procesteknik og Institut for Vegetabilske  

 Levnedsmidlers Teknologi), Forskningsinstitut for Human Ernæring og  

 Mejeribrugsinstituttet, - Forskellige afdelinger på DTH (bl.a.
Institut for Bioteknologi, Institut  

 for Biokemi og Ernæring), - Andre læreanstalter med specielle afdelinger, - Levnedsmiddelstyrelsen, - Forsøgsanlæg Risø, - Fiskeriministeriets Forsøgslaboratorium, - Slagteriernes Forskningsinstitut, - Jysk Teknologisk og - Bioteknisk Institut.
 For at opfordre til øget samarbejde kunne samarbejdsprojekter om udvikling  

 institutionerne imellem prioriteres højere end enkelte institionsansøgninger  

 ved uddeling af projektmidler.
Skabes der en bedre koordinering og dermed bedre effektivitet, vil der  

 være skabt en god baggrund for at øge de samlede investeringer i  

 fødevareforskningen.
Det gælder både den grundlagsskabende og den  

 anvendelsesorienterede forskning.
