 Efter gældende praksis skal en kørekortindehaver, som er indkaldt til  

 orienterende køreprøve i medfør af færdselslovens § 60, stk. 1 eller 3, jf.  

 kørekortbekendtgørelsens §§ 29 og 30, aflevere sit originale kørekort mod  

 udlevering af et midlertidigt kørekort med begrænset gyldighedstid.
Justitsministeriet er blevet opmærksom på, at denne praksis kan siges at  

 savne udtrykkelig hjemmel i færdselsloven.
Der kan i den forbindelse henvises  

 til færdselslovens § 60, stk. 5, som må antages at gøre endeligt op med de  

 tilfælde, hvor politiet i de i færdselslovens § 60 omhandlede situationer kan  

 forlange kørekortet afleveret.
Justitsministeriet skal derfor anmode om, at den nuværende ordning med  

 øjeblikkelig virkning bringes til ophør.
Kørekortet skal for fremtiden først  

 inddrages, når fristen for aflæggelse af orienterende køreprøve er  

 oversiddet, eller orienterende køreprøve er aflagt, men ikke bestået.
 P.M.V.
 E.B.
