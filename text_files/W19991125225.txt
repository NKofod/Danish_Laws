 Der blev klaget over, at specialtandlægen ikke tilbød pigen  

 yderligere tandregulering af skæve fortænder i overkæben,  

 da hun ikke havde fulgt behandlingen med aftagelig bøjle  

 forskriftsmæssigt.
Klage over manglende tilbud om fornyet  

 tandregulering Nævnet fandt, at specialtandlægen havde levet  

 op til acceptabel tandlægefaglig standard i sin behandling af pigen, og  

 at det var korrekt at indstille behandlingen den 9. oktober 1997 på  

 grund af mangelfuld brug og effekt af de to aftagelige bøjler.
 Nævnet oplyste, at det af Sundhedsstyrelsens  

 "Retningslinier for tilrettelæggelse af den kommunale tandpleje" nr.  

 117 af den 8. juni 1994 i III 5.4 fremgår, at tilbud om  

 tandreguleringsbehandling fremsættes på det for behandlingens  

 forløb gunstigste tidspunkt, samt at der ikke senere kan rejses krav  

 om gennemførelse af en behandling, som i mellemtiden kan have udviklet  

 sig til en mere ressourcekrævende opgave.
Det var nævnets vurdering, at en rebehandling, som  

 skitseret i journalen med fjernelse af to tænder og anvendelse af en  

 fastsiddende bøjle, var en mere ressourcekrævende opgave end den  

 oprindelige behandlingsplan.
Pigen tog ikke tilbuddet om behandling på  

 det gunstigste tidspunkt, og specialtandlægen kunne således ikke  

 kritiseres for at have afvist en rebehandling af pigen.
