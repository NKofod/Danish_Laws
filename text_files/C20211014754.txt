Ændring af praksis - moms - levering af transportydelser  udskydelse af virkningstidspunktet for SKM2021. 321. SKTST  styresignal SKM2021. 698. SKTST 1. Baggrund for ændring af SKM2021. 321. SKTST Ved styresignalet SKM2021. 321. SKTST ændrede Skattestyrelsen praksis som følge af EU-Domstolens dom af 29. juni 2017 i sagen C-288/16, L.
C.
Sagen drejede sig om momsfritagelse for levering af transportydelser for varer, der udføres til steder uden for EU.
Dommen indebar en skærpelse af dansk praksis.
Det blev fremover en betingelse for momsfritagelse i medfør af momslovens § 34, stk. 1, nr. 16, at transportydelser og hertil knyttede transaktioner leveres til afsenderen eller modtageren af varer, som udføres til steder uden for EU.
Underleverandørydelser vil fremover ikke være omfattet af momsfritagelsen.
 SKM2021. 321. SKTST har virkning fra 22. december 2021.
En række andre lande har enten eller er ved at gennemføre lignende praksisændringer i forlængelse af dommen i sagen C-288/16, L.
C., og momsudvalgets retningslinje WP 980, jf. pkt. 4 i SKM2021. 321. SKTST.
De forskellige gennemførelsestidspunkter skaber udfordringer for transportbranchen i forbindelse med it-systemer, der skal anvendes i en række forskellige europæiske lande.
Samtidig har transportbranchen skulle håndtere en række andre udfordringer, fx Brexit, der også har betydning for forretningsgange og it-systemer.
2. Ændring af virkningstidspunktet for SKM2021. 321. SKTST Skattestyrelsen finder, at transportbranchen er i en særligt vanskelig situation i forbindelse med implementeringen af praksisændringen som følge af dommen i C-288/16, L.
C.
I denne særlige situation har Skattestyrelsen derfor fundet det rimeligt at ændre virkningstidspunktet for SKM2021. 321. SKTST.
Virkningstidspunktet for SKM2021. 321. SKTST ændres derfor til 1. juli 2022 ved nærværende styresignal.
3. Gyldighed Styresignalet vil blive indarbejdet i Den juridiske vejledning 2022-1.
 Styresignalet ændrer alene virkningstidspunktet for SKM2021. 321. SKTST, jf. pkt. 7 i SKM2021. 321. SKTST.  SKM2021. 321. SKTST er indarbejdet i Den juridiske vejledning 2021-2 og ville bortfalde den 22. december 2021. Som følge af dette styresignal bortfalder begge styresignaler den 1. juli 2022.
