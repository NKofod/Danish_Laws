 til samtlige til eksport af fersk kød og kødprodukter autoriserede  

 virksomheder samt dyrlægerne ved disse.
 Flere landes myndigheder forlanger veterinærcertifikater verificeret  

 d.v.s. påtegnet i veterinærdirektoratet om ægtheden af dyrlægens underskrift)  

 og/eller legaliseret (d.v.s. påtegnet i pågældende lands diplomatiske  

 repræsentation i Damark).
 På given foranledning skal meddeles, at principielt kan kun færdigt  

 udfyldte, daterede og underskrevne attester verificeres og legaliseres.
 I erkendelse af, at der alene til forsendelse (virksomhed -  

 veterinærdirektoratet - ambassade - virksomhed) medgår så lang tid, at en  

 regelret procedure kan forhindre eksport af kølet kød, meddeles herved  

 følgende.
 For partier bestående af kølet kød kan oprindelses- og sundhedsattester  

 indsendes til verifikation i veterinærdirektoratet på følgende vilkår:
 I rubrikkerne »Afsenderens navn og adresse«, »Modtagerens  

 navn og adresse« og »varens art« skal alt være udfyldt, medens  

 udfyldelsen af »antal colli«, »Afsenderens fragtmærker«  

 og »Nettovægt« kan afvente.
 Underskriftsrubrikken skal være udfyldt med underskrift, men ikke med dato  

 og embedsstempel.
 Eventuelle bagsidetilføjelser skal ligeledes være underskrevet, men  uden  

 dato og embedsstempel.
 Attesterne skal sendes anbefalet eller overbringes gennem pålidelige  

 kanaler.
 Eventuel videresendelse fra veterinærdirektoratet (til ambassade eller  

 virksomhed) og fra ambassade (til virksomhed) forudsætter, at frankeret og  

 adresseret kuvert er vedlagt, stilet til dyrlægen.
 Dyrlægen skal føre journal over sådanne ufuldstændigt udfyldte attestsæt,  

 som indsendes/indleveres til verificering eller legalisering, og dyrlægen  

 skal efterlyse dem og underrette veterinærdirektoratet, såfremt de ikke  

 returneres indenfor en rimelig tidsfrist.
 Eventuel legalisering uden forudgående verificering må kun ske af  

 fuldstændigt udfyldte attester.
 P.V.V.
