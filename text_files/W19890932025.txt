 Udtalt, at en kommunalbestyrelse som udgangspunkt alene kan varetage  

 opgaver inden for den pågældende kommunes grænser.
 Der er dog praksis for, at en kommune lovligt kan støtte humanitære  

 projekter uden for landets grænser - selv om dette umiddelbart ikke kan anses  

 for en kommunal opgave - under forudsætning af, at bidraget ydes uden nogen  

 form for udenrigspolitisk meningstilkendegivelse.
Indenrigsministeriet finder, at kommunal støtte til bevarelse af  

 regnskoven vil kunne sidestilles med humanitær støtte.
Under hensyn hertil,  

 samt til at der er tale om helt ubetydelige beløb - ca. 10 øre pr. indbygger  

 - findes kommunalt tilskud til bevarelse af regnskoven ikke at være i strid  

 med kommunalfuldmagtsreglerne.
Det er dog en betingelse for beslutningens  

 lovlighed, at støtten ydes uden nogen form for udenrigspolitisk  

 meningstilkendegivelse.
Frederiksberg Kommune har i skrivelse af 17. oktober 1989 med bilag bedt  

 Indenrigsministeriet tage stilling til, hvorvidt kommunalbestyrelsens  

 beslutning om at bevilge kr. 9.000 til Regnskovsgruppen Nepenthes falder  

 inden for rammerne af kommunalfuldmagtsreglerne.
Begrundelsen for forslaget  

 om at bevilge støtten er den store betydning, som regnskoven har for jordens  

 økologiske system og klima.
Kommunalbestyrelsens beslutning er truffet under  

 forudsætning af, at bevillingen kan godkendes af Indenrigsministeriet.
Det fremgår af Frederiksberg Kommunes henvendelse, at Regnskovsgruppen  

 Nepenthes skal benytte de 9.000 kr. til opkøb af regnskov i Costa Rica.
Det  

 er hensigten, at de opkøbte arealer skal videregives til Costa Ricas regering  

 på betingelse af, at arealerne kommer til at indgå i en fredet naturpark.
Indenrigsministeriet skal i denne anledning udtale, at en  

 kommunalbestyrelse som udgangspunkt alene kan varetage opgaver inden for den  

 pågældende kommunes grænser.
Indenrigsministeriet har dog i sin tidligere  

 praksis fundet det lovligt, at en kommune støtter humanitære projekter uden  

 for landets grænser - selv om dette ikke umiddelbart kan anses for en  

 kommunal opgave - under forudsætning af, at bidraget ydes uden form for  

 udenrigspolitisk meningstilkendegivelse.
 Indenrigsministeriet finder, at kommunal støtte til bevarelse af  

 regnskoven vil kunne sidestilles med humanitær støtte.
Under hensyn hertil, samt at der er tale om et helt ubetydeligt beløb -  

 ca. 10 øre pr. indbygger - finder Indenrigsministeriet således ikke, at  

 Frederiksberg Kommunalbestyrelses beslutning om at bevilge kr. 9.000 til  

 Regnskovsgruppen Nepenthes er i strid med kommunalfuldmagtsreglerne.
Det må  

 dog være en betingelse for beslutningens lovlighed, at støtten ydes uden  

 nogen form for udenrigspolitisk meningstilkendegivelse.
 Indenrigsministeriets afgørelser og vedtagelser om kommunale forhold 1989  

 3.2.
