Instruks om restitutionskontrol (Til samtlige eksportautoriserede virksomheder og dyrlægerne ved disse) Landbrugsministeriets bekendtgørelse nr. 206 af 7. april 1988 om  

 produktionskontrol med fedt af svin og visse kødprodukter indeholder  

 bestemmelser om kontrol med overholdelsen af særlige kvalitetskriterier for  

 udbenet oksekød, svinefedt, kødprodukter og kødvarer til eksport som led i  

 anvendelsen af reglerne om eksportrestitutioner og monetære udligningsbeløb.
Efter sammenlægningen af Veterinærdirektoratet og Slagteri- og  

 konserveringslaboratoriet skal den rutinemæssig kontrol og prøveudtagning på  

 virksomhederne udføres af veterinærkontrollen.
Denne instruks omhandler  

 veterinærkontrollens opgaver.
 1. Recepter.
Overdyrlægen/tilsynsførende dyrlæge modtager fra EF-kontrolkontoret eller  

 Veterinærdirektoratets Laboratorium, Howitzvej, genparter af godkendte  

 recepter.
En godkendt recept skal være forsynet med et løbenummer, en dato,  

 stempel og underskrift fra EF-kontrolkontoret eller laboratoriet.
 Genparten af recepterne opbevares af embedsdyrlægen.
 Overdyrlæge/tilsynsførende dyrlæge får fra EF-kontrolkontoret eller  

 laboratoriet meddelelse om, hvis en godkendt recept er ændret, og om denne  

 ændring kan godkendes, samt genpart af nye recepter, der er godkendt.
 Senest kl. 12 dagen før skal virksomheden give overdyrlægen/tilsynsførende  

 dyrlæge meddelelse om, hvilke produktioner, omfattet af denne kontrol, der  

 agtes gennemført.
 Embedsdyrlægen skal derefter sikre sig, at der for de anmeldte  

 produktioner findes godkendte recepter.
 Fra EF-kontrolkontoret modtager embedsdyrlægen hver 14. dag et skema med  

 meddelelse om antallet af produktionsovervågninger, hvilke produkter, det  

 drejer sig om samt antallet af prøveudtagninger, der skal gennemføres i løbet  

 af de kommende 14 dage.
Dette skema er baseret på produktionsindberetninger, der er indsendt fra  

 virksomheden over tidligere produkter og indeholder således et skøn over,  

 hvilke produktioner, man forventer vil blive gennemført i den kommende  

 eperiode.
Såfremt der ikke sker produktion af de på skemaet nævnte produkter  

 skal embedsdyrlægen meddele dette til EF-kontrolkontoret.
 2. Tilsyn.
Veterinærkontrollen skal ved overvågning af de pågældende produktioner  

 påse, at fremstillingen sker i overensstemmelse med de godkendte recepter.  

 Produktionen skal følges i alle led fra start til slut, bl.a. opskæring,  

 hakning, afvejning af ingredienser og sammenblanding af disse, pakning og  

 mærkning.
I den forbindelse skal der gøres opmærksom på, at oplysningerne i  

 fremstillingsrecepterne vil være udtryk for varens sammensætning på  

 fremstillingstidspunktet, hvorimod det er sammensætningen af færdigvaren, der  

 er afgørende for restitutionsberegningen.
 Dersom en produktion er undergivet toldkontrol skal virksomheden forevise  

 gyldig toldbevilling for veterinærkontrollen.
 Såfremt der ved denne overvågning af en produktion opstår tvivl med hensyn  

 til en eller flere af de anvendte råvarers eller ingrediensers oprindelse,  

 sammensætning eller kvalitet, skal veterinærkontrollen udtage en prøve, der  

 indsendes til nærmere undersøgelse på laboratoriet på Howitzvej.  

 Tvivlsspørgsmål afklares ved henvendelse til EF-Kontrolkontoret (tlf. 31 35  

 81 00) eller Veterinærdirektoratets Laboratorium, Howitzvej (tlf. 31 87 11  

 33, Kemisk afdeling).
I forbindelse med tilsynet skal veterinærkontrollen også sikre sig, at de  

 enkelte færdigpakningers emballage eller en etiket vedhæftet hertil er mærket  

 med korrekt varebetegnelse og et partinummer, et batchnummer eller lignende  

 på tydelig og holdbar måde.
Parti~ eller batchmærkning kan være i kode og  

 indeholde en bestemt tal~ og/eller bogstavkombination, der skal anvendes på  

 alle enhederne i den produktion, producenten har vlagt at afgrænse som et  

 parti eller en batch.
I forbindelse med denne overvågningskontrol skal der udfærdiges en  

 kontrolrapport, som vist i bilag 1 til denne instruks.
Kontrolrapporten skal  

 af embedsdyrlægen indsendes til EF-kontrolkontoret efter en 14-dages periode.
 3. Prøveudtagning.
Fra de produktioner, der er anført på det modtagne skema om  

 prøveudtagninger, skal veterinærkontrollen udtage færdigvarer på  

 produktionsvirksomheden.
Dette vil undertiden være tilfældet umiddelbart  

 efter fremstilling og indpakning, men kan også være efter varmebehandling,  

 tørring, frysning osv.
 En prøve af produkter bestemt til direkte salg til den endelige forbruger  

 skal bestå af 5 færdigpakninger (prøveenheder) med samme kode (parti- eller  

 batchmærkning) og skal være tilfældigt udtaget forskellige steder i det  

 pågældende parti.
2 af færdigpakningerne emballeres og emballagen forsegles med den  

 grønstribede mærkeseddel, hvorefter veterinærkontrollen forsegler pakken med  

 snor og aluplombering, mens de resterende 3 prøveenheder opbevares på  

 virksomheden, indtil resultaterne af de 2 første prøveenheder foreligger.  

 Prøver, der opbevares på en virksomhed, skal opbevares af  

 veterinærkontrollen, således at virksomhedens personale ikke har adgang til  

 prøverne.
Veterinærkontrollen får fra laboratoriet meddelelse, hvis disse 3  

 prøver også skal indsendes.
For bulkpakket kølet eller frosset oksekød, udbenet eller ikke udbenet  

 (dvs. varer under toldposition 0201 og 0202) udtages en prøve (karton).  

 Såfremt kartonen indeholder flere ens stykker udskæring, udtages 5  

 prøvenenheder, hvoraf 2 indsendes og 3 opbevares af veterinærkontrollen.
Hvis  

 dette ikke er tilfældet eller praktisk muligt, indsendes hele kartonnen.  

 Denne eller disse prøver lukkes som nævnt ovenfor.
Ved prøveudtagningen skal veterinærkontrollen udfærdige en  

 prøveudtagningsrapport, som vist i bilag II.
Denne rapport skal samtidig  

 fungere som følgeseddel til laboratoriet.
En kopi af prøveudtagningsrapporten  

 skal opbevares hos veterinærkontrolleen.
Rapporten skal stemples og  

 underskrives af en repræsentant for virksomheden før fremsendelse til  

 laboratoriet som attestation for rigtigheden af den angivne KN-kode og det  

 angivnee receptnummer.
 4. Overgangsbestemmelser.
 I en overgangsperiode indtil samtlige relevante recepter er godkendt må  

 fremstillings- og produktionskontrollen foretages på basis af de nuværende  

 recepter.
 5. Ikrafttrædelse.
 Denne instruks træder i kraft den 3. juli 1990.
 P.V.V.
Else Erikstrup 1. Virksomhedens aut. nr.
 2. Virksomhedens navn og adresse:
 3. Udførselsangivelsens (YM blanket) nr. angives, hvis  

 det foreligger ved prøveudtagningen:
 4. Varebetegnelse:
 5. Varekode:
 6. Marked:
 7. Paknings størrelse (vægt):
 8. Antal enheder i prøven:
 9. Prøveenhedernes identifikationsmærkning  

 (partikode):
 10. Godkendelsesnummer på den benyttede  

 fremstillingsrecept samt dato for Veterinærdirektoratets godkendelse af  

 recepten:
 11. Toldbevillling; udsteder og dato angives:
 12. Eventuelle bemærkninger:
 Virksomhedens attestation for rigtigheden af ovenstående oplysninger.
 Dato for prøveudtagning Embedsdyrlægens underskrift.
