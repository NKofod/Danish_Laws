 Skrivelse  

 om orientering om de væsentligste regler og lovgivningsmæssige forpligtelser  

 på  

 forsorgshjems- og krisecenterområderne m.m.
(Til samtlige kommuner, regioner m.fl.) Orientering om de væsentligste regler og  

 lovgivningsmæssige forpligtelser på forsorgshjems- og krisecenterområderne  

 m.m.
Krisecentre og forsorgshjem mv. er nye områder for kommunerne.  

 Krisecentre og forsorgshjem var således før den 1. januar 2007 alene et  

 amtskommunalt ansvar.
Reglerne om krisecentre og forsorgshjem har derfor  

 givet anledning  

 til en række spørgsmål i kommunerne, både vedr. tilrettelæggelsen af  

 indsatsen  

 og finansieringen af tilbuddene.
 Derfor udsender  

 Socialministeriet  

 og Kommunernes Landsforening i fællesskab dette brev til kommunerne med en  

 samlet  

 beskrivelse af de væsentligste regler på områderne.
 Med opgave- og strukturreformen har kommunerne fået det fulde  

 myndigheds-, forsynings- og finansieringsansvar på det sociale område,  

 herunder  

 ansvaret for forsorgshjem og krisecentre mv. efter servicelovens §§ 109  

 og  

 110.
 Regionerne har et leverandøransvar i forhold til kommunerne  

 bl.a. for botilbud efter § 107, stk. 2, og §§ 108  110.
 De regionale tilbud finansieres af kommunerne via takstbetaling.
 De punkter, der særligt har givet anledning til spørgsmål vedr.  

 krisecentre og forsorgshjem, er:
Selvmøderprincippet Selvmøderprincippet betyder, at en borger frit kan henvende sig  

 til et hvilket som helst krisecenter, herberg eller forsorgshjem, uden at der  

 foreligger en kommunal visitation.
Botilbud efter §§ 109 og 110  

 (krisecentre,  

 herberger, forsorgshjem mv.) er således landsdækkende.
Lederen træffer afgørelse om optagelse Det er som hidtil lederen af boformen, der træffer afgørelse om,  

 hvorvidt en borger tilhører målgruppen, og om optagelse kan finde sted.  

 Kommunerne kan  

  

 ikke  

  

 visitere en  

 borger til ophold på krisecentre og forsorgshjem mv.
Kommunerne og andre  

 offentlige myndigheder kan henvise en borger til en boform efter §§ 109  

 og  

 110, men det ændrer ikke på, at det er lederen, der træffer afgørelse om  

 optagelse.
Tilbud om handleplan Personer, der er ramt af længerevarende hjemløshed, har krav på  

 at få et tilbud om udarbejdelse af en handleplan.
Handleplanen skal sikre en  

 koordinering af indsatsen mellem fx de kommunale myndigheder, boformen og  

 evt.  

 en behandlingsinstitution.
Det er kommunen, der har ansvaret for udarbejdelse  

 af denne handleplan.
På forsorgshjem mv. udarbejdes der i dialog med beboeren  

 en pædagogisk plan for opholdet i boformen.
Denne opholdsplan skal  

 koordineres  

 med og indgå i kommunens handleplan efter serviceloven, så at der kan  

 tilvejebringes et grundlag for en sammenhængende og helhedsorienteret  

 indsats.
Udslusning Krisecentre og forsorgshjem mv. er botilbud beregnet til  

 midlertidige ophold.
For begge typer af botilbud gælder, at der ikke kan  

 sættes  

 bestemte tidsmæssige grænser for opholdets varighed.
Det må tages i  

 betragtning, om formålet med opholdet er opfyldt, og om forudsætningerne for  

 en  

 vellykket udslusning er til stede, herunder om der er taget stilling til  

 boligforhold, økonomi, evt. behandling, efterværn m.m.
Udslusning fx af en kvinde på krisecenter til enten et andet  

 krisecenter, et midlertidigt botilbud eller egen bolig må ske i  

 overensstemmelse med indholdet i den handleplan, kommunen tilbyder at  

 udarbejde  

 i dialog med kvinden.
Kommunen kan ikke betinge hjælpen af, at en kvinde  

 flytter tilbage til den kommune, hvor hendes voldelige samlever bor, ligesom  

 kommunen ikke kan kræve, at kvinden lader sig skrive op til lejligheder i  

 hele  

 landet.
Anonymitet på kvindekrisecentre En kvinde har som hidtil ret til at være anonym under opholdet i  

 et krisecenter.
Se nærmere herom under afsnittet om takstfastsættelse.
Egenbetaling Personer, der har ophold  

 på krisecentre og forsorgshjem mv. betaler  

 for kost og logi  

 af deres indtægt, kontanthjælp,  

 pension mv.
Kommunalbestyrelsen fastsætter betalingen som et samlet beløb  

 eller  

 under hensyn til de ydelser, der modtages.
Boligbetalingen fastsættes en gang  

 om året ud fra niveauet for boligudgifter for lignende boformer i  

 lokalområdet.  

 Beboere, der bevarer egen bolig under opholdet, betaler som udgangspunkt ikke  

 for logidelen i det midlertidige botilbud.
Aftale om administration af overførselsindkomster Kommunen og den enkelte beboer kan indgå aftale om, at  

 overførselsindkomsten administreres af kommunen.
Det skal fremgå af aftalen,  

 hvilken periode betalingen vedrører og hvilke udgifter aftalen omfatter.  

 Det gælder dog, at beboeren har ret til at  

 afslå tilbud om sådan hjælp.
Takstfastsættelse Beboerens ophold på kvindekrisecentre og forsorgshjem mv. finansieres  

 af kommunerne via takstbetaling med 50 % statsrefusion.
Kommunen  

 (betalingskommunen),  

 hvis borgere opholder sig på boformer efter servicelovens §§ 109 og 110,  

 betaler den fastsatte takst.
Staten yder refusion til betalingskommunen for  

 de  

 boformer, der er registreret i Tilbudsportalen.
 Betalingskommunen kan kun hjemtage refusion i overensstemmelse  

 med de faktisk afholdte udgifter til takstbetaling.
Ønsker en kvinde med ophold på et krisecenter at være anonym, må  

 hun over for centrets leder dokumentere eller i det mindste oplyse, hvilken  

 kommune,  

 hun kommer fra.
For at sikre et ønske om anonymitet samt sikre et korrekt  

 grundlag for udskrivning af regninger til kommunerne, er det tilstrækkeligt,  

 at  

 oplysningerne kan efterprøves af revisionen.
 Udgifterne vedrørende børn på krisecentre, herunder lønudgifter  

 mv. til særligt personale til at tage sig af børnene mv., forudsættes  

 indregnet  

 i taksten.
Opholds- og betalingskommune Efter retssikkerhedslovens § 9 er det opholdskommunen, der  

 har pligt til at yde hjælp efter den sociale lovgivning.
Opholdskommunen kan  

 fritages for forpligtelsen, hvis den aktuelle opholdskommune og den tidligere  

 opholdskommune med borgerens samtykke er enige om, at den tidligere  

 opholdskommune forsat skal have forpligtelsen til at yde hjælp.
Der kan  

 forekomme tilfælde, hvor det ikke vil være muligt at fastslå, hvilken  

 kommune,  

 der er opholdskommune.
Har borgeren bevaret kontakten til den hidtidige  

 opholdskommune,  

 typisk i form af bolig, vil denne kommune fortsat være borgerens  

 opholdskommune  

 og dermed både handlekommune med pligt til at yde hjælp og betalingskommune.
Hvis tilknytningen til den tidligere kommune er ophørt, fx fordi  

 boligen ikke er opretholdt eller det indgår i en handleplan, at pågældende  

 skal  

 udsluses til en bolig i den nye kommune på et senere tidspunkt, er  

 udgangspunktet, at den kommune, hvor boformen ligger, er opholdskommune og  

 dermed  

 handlekommune med pligt til at yde hjælp.
I så fald kan en tidligere  

 opholdskommune  

 være forpligtet til at betale opholdskommunens udgifter til hjælp.
Det er  

 fastsat i retssikkerhedslovens § 9 c, i hvilke tilfælde opholdskommunen  

 har ret til refusion fra en tidligere opholdskommune.
 Taksterne fastsættes således, at udgiften til pladsen for  

 borgere, hvor der ikke kan findes en tidligere opholdskommune, som regningen  

 kan sendes til, og udenlandske statsborgere, hvor der ikke kan findes en  

 dansk  

 hjemkommune, indregnes i taksterne for de øvrige pladser, således at udgiften  

 ad denne vej betales.
 Godkendelse og tilsyn, jf. serviceloven §§ 142 og  

 144.
 De bindende regler om godkendelse og tilsyn med private  

 opholdssteder og private botilbud er indeholdt i bekendtgørelse nr. 621 af  

 15.  

 juni 2006 om godkendelse af og tilsyn med private opholdssteder og private  

 botilbud, som ændret med bekendtgørelse nr. 202 af 2. marts 2007.
Den enkelte kommune kan tilrettelægge sine egne procedurer for  

 arbejdet med godkendelse af private opholdssteder, men bekendtgørelsen er  

 bindende for de krav, der kan stilles i forbindelse med godkendelse.
Kommunen  

 kan ikke stille krav til grundlaget for en godkendelse, der ligger ud over  

 det,  

 der følger af bekendtgørelsen.
 Dette gælder både for så vidt angår godkendelse af et privat  

 botilbuds eller opholdssteds organisering og økonomi, som det gælder for  

 reglerne om fx godkendelse af et tilbuds pædagogik, personalesammensætning,  

 ledelse mv.
 Det er således et tilbuds ledelse, der har ansvaret for  

 ansættelse af personalet, mens den godkendende kommunalbestyrelse alene kan  

 gå  

 ind i en vurdering af, om den samlede personalegruppes personlige og faglige  

 kvalifikationer lever op til den pædagogik, der danner udgangspunkt for  

 godkendelsen  

 i forhold til den målgruppe botilbuddet eller opholdsstedet er beregnet for.
 Der kan heller ikke i forbindelse med behandlingen af en ansøgning  

 om godkendelse stilles krav til organisering, budget, regnskabsføring etc.,  

 der  

 ikke følger af bekendtgørelsen.
Reglerne om krisecentre og forsorgshjem Reglerne om krisecentre findes i servicelovens § 109 og  

 forsorgshjem mv. i § 110. Der henvises til vejledning  

 nr. 4 til serviceloven af 5. december 2006.
 Reglerne om betaling for ophold i botilbud efter §§ 109 og  

 110 findes i servicelovens § 163.  

 Reglerne om beboernes egenbetaling, kommunernes takstbetaling, refusion,  

 opholds- og handlekommune mv. findes i:
Bekendtgørelse nr. 1391  

 af 12. december 2006 om statsrefusion  

 og tilskud, samt regnskabsaflæggelse og revision på  

 Socialministeriet  

 s,  

 Beskæftigelsesministeriets, Ministeriet for Flygtninge, Indvandrere og  

 Integrations og Ministeriet for Familie- og Forbrugeranliggenders  

 ressortområder  

 (§§ 5, 6, 72 og 73), Bekendtgørelse om omkostningsbaserede takster for kommunale  

 tilbud efter § 174 i lov om social service.
 Bekendtgørelse nr. 1387  

 af 12. december 2006 om betaling for botilbud mv. efter servicelovens kapitel  

 20, samt om flytteret i forbindelse med botilbud efter § 108.
 Vejledning  

 nr. 1 til  

 serviceloven, punkterne 95  106 (handleplaner).
 Vejledning  

 nr. 2 til  

 serviceloven, kapitel 32 (hjælp til udsatte grupper efter §§ 83 og 85,  

 efterforsorg m.m.).
 Vejledning  

 nr. 4 til  

 serviceloven, afsnit III (botilbud m.m.).
 Vejledning  

 nr. 5 til  

 serviceloven, afsnit I (støtte- og kontaktpersoner).
 Vejledning om  

 retssikkerhed og administration på det sociale område, punkterne 285 og  

 290-292.
Reglerne findes på  

  

 www.social.dk Endvidere har Amtsrådsforeningen og Kommunernes Landsforening  

 udarbejdet en fælles vejledning om omkostningsberegning og betalingsmodeller  

 på  

 social- og specialundervisningsområdet, oktober 2005. Vejledningen gælder  

 stadig og kan findes på  

  

 http://www.kl.dk/_bin/9c6fa1d3-45bd-499f-a747-e09ca3737c6e.doc VISO VISO er en støttefunktion til kommunerne og dækker de mest specialiserede  

 og komplicerede problemstillinger inden for bl.a. området udsatte grupper.  

  

 VISO bistår kommuner, borgere samt kommunale,  

 regionale og private tilbud med gratis, vejledende  

  

 specialrådgivning  

  

 i  

 de mest specialiserede og komplicerede enkeltsager.
VISO tilbyder desuden  

 kommuner gratis, vejledende  

  

 udredning  

  

 i de få mest sjældent forekommende  

 specielle og komplicerede enkeltsager.
Yderligere oplysninger om VISO findes  

 på  

  

 www.servicestyrelsen.dk Yderligere oplysninger eller eventuelle tvivlsspørgsmål om indholdet  

 af dette brev kan rettes til:
Konsulent Rafai Al-Atia, Kommunernes Landsforening  

 (tlf.nr.33703486, e-mail:  

  

 raf@kl.dk  

  

 )  

 eller Fuldmægtig Lene Hundborg,  

 Socialministeriet,  

 (tlf.nr.33929215, e-mail:  

  

 leh@sm.dk  

  

 ).
