Bekendtgørelse om uddannelsen til  

 redder I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for transporterhvervet som redder.
Uddannelsens mål § 2. Den uddannede opnår teknisk faglige  

 kvalifikationer, således at vedkommende selvstændigt eller i  

 samarbejde med andre kan varetage de almindeligt forekommende arbejdsopgaver:  

 assistent i ambulancetjeneste, redningstjeneste, sygetransport, brandslukning  

 og autohjælp.
Stk. 2. Den uddannede opnår personlige og almene  

 kvalifikationer, således at vedkommende på baggrund af en  

 samfundsmæssig og menneskelig indsigt, kan handle fagligt sikkert,  

 kvalitetsbevidst, etisk korrekt og disciplineret i situationer, hvor  

 redningsindsats og nødbehandling er nødvendig.
Den uddannede  

 kan endvidere udføre varierede former for kundebetjening på et  

 højt serviceorienteret niveau.
 Stk. 3. Den uddannede kan under iagttagelse af gældende  

 miljø- og sikkerhedsbestemmelser udføre alle arbejdsprocesser,  

 der forekommer inden for det område, uddannelsen retter sig imod.
 Stk. 4. Den uddannede erhverver de i uddannelsen indlagte  

 certifikater, kvalifikationsbeviser og kørekort.
 Stk. 5. Den uddannede motiveres til at tilegne sig ny viden og  

 indgå i fortsat efter- og videreuddannelse.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er  

 Transporterhvervets UddannelsesRåd.
 § 4. Uddannelsen varer 3 år og 3  

 måneder, jf. dog § 6.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 48 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af tre moduler, der omfatter grundfag,  

 områdefag, bundne specialefag, valgfri specialefag og valgfag på  

 flg. måde:
1)	1. modul: uddannelse i grundlæggende ambulance-, rednings-,  

 autohjælps- og brandtjeneste på 15 uger, 2)	2. modul: uddannelse til ambulanceassistent på 20 uger, og 3)	3. modul: uddannelse i videregående rednings- og brandtjeneste  

 på 13 uger.
 Stk. 4. Den obligatoriske skoleundervisning i  

 hovedforløbet omfatter 11 skoleperioder på henholdsvis 5, 5, 5,  

 4, 5, 5, 5, 5, 3, 4 og 6 uger.
 Stk. 5. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 6. Varigheden og strukturen efter stk. 1-4 fraviges  

 ved voksenuddannelsesforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet jf. grundforløbsbekendtgørelsens regler om  

 udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
Voksenudannelsesforløb § 6. Personer, der er fyldt 25 år, og som  

 har mindst 1 års relevant erhvervserfaring inden for branchen eller  

 anden relevant beskæftigelse, kan gennemføre uddannelsen, som et  

 særligt tilrettelagt uddannelsesforløb, på 2 år og 9  

 månedrer.
 Stk. 2. Skoleundervisningen varer højest 57 uger inkl.  

 grundforløb eller supplerende kursus efter erhversuddannelseslovens  

 § 16. Skoleundervisningen omfatter grundfag, områdefag,  

 specialefag og valgfag med de fastsatte mål.
Stk. 3. Forløbet tilrettelægges af skolen efter  

 samråd med det faglige udvalg.
Der tages i videst muligt omfang hensyn  

 til praktikvirksomhedernes og elevernes ønsker.
 Stk. 4. Det faglige udvalg kan i særlige tilfælde  

 dispensere fra alders- og beskæftigelseskravene.
 § 7. Voksenuddannelse som meritforløb for  

 erfarne kan anvendes af personer, som er fyldt 25 år og som har mindst  

 4 års relevant erhvervserfaring.
 Stk. 2. Skolen giver merit for faglige og almene  

 kvalifikationer i skoletiden, erhvervet gennem både beskæftigelse  

 og undervisning, efter den i vejledningen angivne model.
§ 8. Det i §§ 6 og 7 nævnte  

 forløb kan indledes med et supplerende kursus på indtil 20 uger,  

 i henhold til § 16 i erhvervsuddannelsesloven, der har til formål,  

 at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse med kurset foretage afklaring  

 af elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 9. Elever kan fritages for dele af uddannelsen  

 efter bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), jf. anvisningerne i  

 vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Enhedslaster samt surring / stuvning af gods 1 Begynderniveau Eleven kan opbygge og sikre almindeligt gods og last forsvarligt.
2)	Grundlæggende anhugning Begynderniveau Eleven opnår grundlæggende kvalifikationer inden for  

 anhugningsarbejdet.
3)	Introduktion til gaffeltruck Begynderniveau Eleven opnår en sådan sikkerhed i at føre  

 gaffeltruck, at der kan søges midlertidig dispensation for manglende  

 certifikat hos Arbejdstilsynet.
4)	Logistik Begynderniveau Eleven gøres bekendt med eksemplariske, logistikforløb,  

 som tager udgangspunkt i transportbranchen.
5)	Løfte- og bæreteknik i transporterhvervet Begynderniveau Eleven gøres bekendt med korrekt løfte- og  

 bæreteknik inden for en række arbejdsfunktioner i  

 transporterhvervet.
6)	Oplagring og forsendelse af farligt gods Rutineniveau Eleven kan medvirke ved korrekt oplagring af farligt gods.
Eleven kan  

 desuden klargøre farligt gods til forsendelse i henhold til nationale  

 og internationale bestemmelser i ADR, RID, IMDG og ICAO-TI eller IATA-DGR,  

 dog med hovedvægten lagt på reglerne for arbejdsområdet,  

 lager, havn og terminal.
 Stk. 2. De områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, niveau F.
 2)	Fysik, niveau F.
 3)	Hygiejne, 1 uge.
 4)	Informationsteknologi, niveau F, 1 uge.
 5)	Kemi, niveau F.
 6)	Psykologi, 2 uger.
 7)	Samfundsfag, niveau D.
 8)	Sundhed, 1 uge.
 Stk. 2. Det i stk. 1, nr. 4 nævnte grundfag  

 påbegyndes i grundforløbet.
 Stk. 3. De i stk. 1 nævnte grundfag varer i alt  

 15,5 uger.
 § 12. Undervisningen i hovedforløbet  

 omfatter følgende områdefag:
1)	Ambulanceassistent trin 1 Rutineniveau Eleven har indsigt i sociale, psykologiske og samfundsmæssige  

 forhold med udgangspunkt i den gældende lovgivning for  

 ambulancetjeneste.
2)	Ambulanceteknik Rutineniveau Eleven har kendskab til ambulancens opbygning, udstyr, betjening og  

 vedligeholdelse samt transport af syge og tilskadekomne.
3)	Bjærgning Rutineniveau Eleven kan selvstændigt og i samarbejde med andre, såvel i  

 teori som i praksis, beregne og udføre simple  

 bjærgningsopgaver.
4)	Grundlæggende autohjælp Rutineniveau Eleven kan udføre normalt forekommende arbejdsopgaver inden for  

 autohjælp til person- og varevogne.
5)	Grundlæggende brand Rutineniveau Eleven har grundlæggende færdigheder i brandtjeneste efter  

 Beredskabsstyrelsens bestemmelser for funktionsbestemte uddannelser i  

 redningsberedskabet.
Eleven har erhvervet trykluftscertifikat.
6)	Grundlæggende redning Rutineniveau Eleven har kvalifikationer og kendskab til simple arbejdsopgaver ved  

 redningsarbejde, herunder ved brand, i vand, ved frigørelse af  

 fastklemte, dyreredning, vandskadebekæmpelse, afdækning og  

 afstivning, personlig sikkerhed ved arbejde over og under terræn samt  

 anvendelse af trykluftapparat.
7)	International forhold og branchekendskab Rutineniveau Eleven kan tilegne sig og vurdere information om internationale  

 forhold og branchekendskab, herunder til den internationale arbejdsdeling  

 inden for egen branche og muligheder for at søge beskæftigelse i  

 andre EU-lande.
Eleven deltager i en studietur til udlandet, fortrinsvis  

 inden for EU.
Eleven udarbejder i samarbejde med andre en rapport om  

 studieturen, som sendes til de enkelte elevers praktikvirksomhed og det  

 faglige udvalg.
Gennem studieturen og forarbejdet til denne skal eleven  

 få indsigt i:
a)	erhvervets fremtidsperspektiver og udviklingspotentialer, b)	arbejdsmetoder, teknologi og uddannelsesforhold, der afviger fra  

 danske forhold, c)	andre og særegne kulturforhold.
8)	Køreuddannelse, kategori B/erhverv Eleven har et bredt kendskab til og anvendelsesgrundlag, som  

 fører af køretøj til erhvervsmæssig  

 personbefordring, og har erhvervet kørekort til kategori B/erhverv,  

 jf.
Færdselsstyrelsens regler.
9)	Køreuddannelse, kategori C Eleven har et bredt kendskab til og anvendelsesgrundlag, som  

 fører af lastbil og har erhvervet kørekort kategori C, jf.  

 Færdselsstyrelsens regler.
10)	Køreuddannelse, kategori E Eleven har et bredt kendskab til og anvendelsesgrundlag, som  

 fører af påhængskøretøjer og har erhvervet  

 kørekort kategori E, jf.
Færdselsstyrelsens regler.
11)	Skadestedslære Rutineniveau Eleven har kvalifikationer, således at vedkommende kan efterleve  

 de gældende regler og principper for skadestedets organisering.
12)	Videregående køreteknik og  

 udrykningskørsel Eleven har et udbygget kendskab både teoretiske og praktiske til  

 køreteknik under vanskelige forhold og ved pludseligt opståede  

 forhindringer med henblik på at øge trafiksikkerheden.
Eleven  

 har kendskab til regler for udrykningskørsel og indsigt i  

 særlige forhold vedr. trafiksikkerhed samt kørsel med og uden  

 patient i forskellige køretøjstyper.
 Stk. 2. De områdefag, der er nævnt i stk. 1,  

 varer i alt 14,9 uger.
 § 13. Undervisningen i hovedforløbet  

 omfatter følgende bundne specialefag:
1)	Ambulanceassistent trin 2 Avanceret niveau Eleven kan udføre arbejdsfunktioner, der i sammenhæng med  

 den fornødne praktik giver grundlag for at virke som  

 ambulanceassistent, jf.
Sundhedsministeriets regler om præhospital  

 indsats m.v.
2)	Funktionsuddannelse brand Eleven har funktionsuddannelsen i brandtjeneste efter  

 Beredskabsstyrelsens bestemmelser for funktionsbestemte uddannelser i  

 redningsberedskabet.
 Stk. 2. Undervisningen i de i stk. 1 nævnte fag  

 varer i alt 9 uger.
 § 14. Undervisningen i hovedforløbet  

 omfatter endvidere valgfri specialefag, der har som overordnet mål at  

 imødekomme elevens og virksomhedens behov for særlige faglige  

 kvalifikationer, som enten kendetegner virksomhedens arbejdsområde  

 eller som udvikler elevens særlige evner.
 Stk. 2. Undervisningen i de i stk. 1 nævnte fag  

 varer i alt 1 uge.
 Stk. 3. Eleven og virksomheden vælger valgfri  

 specialefag efter anvisningerne i vejledningen, jf.  

 hovedbekendtgørelsen.
 Stk. 4. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 7 uger.
Praktikuddannelsen § 16. Praktikuddannelsen omfatter følgende  

 arbejdsområder og funktioner:
 1)	Under og efter uddannelsens 1. modul:
a)	ambulanceassistent under oplæring, b)	autohjælp, c)	almindeligt forekommende redningsopgaver, d)	køreteknik og e)	grundlæggende brandtjeneste.
 2)	Under og efter uddannelsens 2. modul:
a)	sundhedsmæssige arbejdsfunktioner som assistent i  

 ambulancetjenesten og b)	sygehus- og plejehjemspraktik m.v.
 3)	Under og efter uddannelsens 3. modul:
a)	selvstændigt virke som ambulanceassistent, udførelse af  

 frigørelsesteknik og b)	funktionsbestemt brandtjeneste.
Stk. 2. Eleven skal som hovedprincip anvende de  

 færdigheder og kvalifikationer, som er opnået i en skoleperiode,  

 i den efterfølgende praktikperiode.
Eleven skal beskæftiges med  

 relevante arbejdsopgaver i forhold til sit uddannelsesmæssige stade og  

 med funktioner, som i øvrigt kendetegner erhvervet.
Hvis erhvervelse  

 af et kørekort eller certifikat forudsætter forudgående  

 opnåelse af rutine, er virksomheden ansvarlig for, at eleven  

 opnår denne rutine.
 § 17. Målene med praktikuddannelsen  

 er:
 1)	At give eleven almene, personlige og praktiske kvalifikationer der  

 er nødvendige for at kunne varetage arbejdet som redder.
 2)	At give eleven teoretisk og praktisk indlæring i erhvervet som  

 redder, således at den uddannede selvstændigt kan varetage de  

 arbejdsopgaver, dette indebærer.
 3)	At eleven opnår forståelse for de regler og forhold, der  

 vedrører redderens arbejdsvilkår, således vedkommende  

 selvstændigt kan tilrettelægge sit arbejde inden for de givne  

 retningslinier.
 4)	At eleven kender de generelle, samt de virksomhedsspecifikke  

 sikkerhedsregler.
Stk. 2. Eleven skal som hovedprincip anvende de  

 færdigheder og kvalifikationer, som er opnået i en skoleperiode,  

 i den efterfølgende praktikperiode.
Hvis erhvervelsen af et  

 kørekort eller certifikat forudsætter forudgående  

 opnåelse af rutine, er virksomheden ansvarlig for, at eleven  

 opnår denne rutine.
 Uddannelsesbog m.v.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Fag, der afsluttes med udstedelse af  

 kørekort og certifikat, bedømmes med bestået eller  

 ikke-bestået.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
 Stk. 4. Følgende områdefag og specialefag  

 afsluttes med eksamen:
 1)	Skadestedslære.
 2)	Ambulanceteknik.
 3)	Ambulanceassistent, trin 1.
 4)	Ambulanceassistent, trin 2.
Stk. 5. Eksamen i disse fag omfatter en skriftlig  

 projektopgave.
Projektopgaven tager udgangspunkt i en godkendt  

 problemformulering inden for det ambulancefaglige område.
Eleven skal  

 have 3 måneder til opgavens udarbejdelse.
Eksaminationen  

 gennemføres uden forberedelsestid med en varighed på 1 time.  

 Eleven gives 15 minutter til fremlæggelse, hvorefter der eksamineres  

 mundtligt i opgavens tema og hertil relaterede præhospitale  

 fagelementer.
Der gives en samlet karakter for projektopgaven.
 Afsluttende prøver (eksamen) m.v.
 § 21. Den afsluttende eksamen, der samtidig  

 udgør en svendeprøve, består af en skriftlig, en praktisk  

 og en mundtlig prøve, afholdes i sidste skoleperiode.  

 Bekendtgørelse om eksamensordning ved erhvervsskolerne m.v. finder  

 anvendelse.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 22. Den skriftlige prøve består af  

 opgaver inden for områdefag og specialefag.
Spørgsmålene  

 besvares uden brug af hjælpemidler inden for 30 minutter.
§ 23. Den praktiske prøve afholdes i  

 skoleperiodens sidste uge og omfatter både elementer fra område-  

 og specialefag.
Den har en varighed af indtil 120 minutter.
§ 24. Den mundtlige prøve varer op til 30  

 minutter, hvor eksaminationen tager udgangspunkt i den praktiske  

 prøves emne og gennemførelse.
I den mundtlige eksamination kan  

 endvidere indgå elementer fra den skriftlige prøve.
Endvidere  

 kan den i § 12, nr. 7 nævnte rapport inddrages.
 Stk. 2. Eleven må anvende undervisningsmaterialer,  

 manualer, som skolen stiller til rådighed samt egne notater.
 § 25. Ved bedømmelsen af den skriftlige  

 prøve giver læreren og de to censorer samlet en karakter.
Stk. 2. Ved bedømmelsen af den praktiske prøve  

 giver læreren og de to censorer en samlet karakter.
Der lægges i  

 bedømmelse vægt på følgende:
 1)	Kvalitet i arbejdets udførelse.
 2)	Hurtighed og rutine.
 3)	Ergonomi og sikkerhedsregler i forbindelse med arbejdets  

 udførelse.
 Stk. 3. Ved bedømmelsen af den mundtlige prøve  

 giver læreren og de to censorer samlet en karakter.
Stk. 4. Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karakteren for den  

 skriftlige, den praktiske og den mundtlige prøve.
For at bestå  

 eksamen kræves, at gennemsnittet af de 3 karakterer er mindst 6,0.  

 Eksamenskarakteren udtrykkes som et helt tal.
Sygeeksamen og ny eksamen (eller prøve) § 26. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun omprøve i den  

 prøve, hvor karakteren er under 6.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført. jf. dog stk. 2.
Stk. 2. Følgende betingelser skal være opfyldt,  

 for at der kan udstedes skolebevis.
Eleven har:
 1)	Erhvervet alle uddannelsens kørekort, kvalifikationsbeviser  

 og certifikater.
 2)	Bestået den i § 20. stk. 5 omtalte projektopgave med  

 en karakter på mindst 6,0.
 3)	Bestået svendeprøven.
 4)	Opnået et gennemsnit af samtlige karakterer på mindst  

 6.
 5)	Ikke fået karakteren 00 i noget fag.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 29. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 30. Bekendtgørelsen træder i kraft  

 den 11. januar 2001 med virkning fra 1. januar 2001.
 Stk. 2. Samtidig ophæves bekendtgørelse nr. 623  

 af 15. juli 1997 om erhvervsuddannelse som redder.
 Stk. 3. Den i stk. 2. nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode den 1. januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb mekanik, transport og logistik, herunder de  

 uddannelsesspecifikke områdefag:
 1)	Transportuddannelse.
 2)	Redder.
 3)	Chauffør til personbefordring.
