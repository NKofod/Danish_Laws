Kendelse fra Pressenævnet i sag nr.  

 80/2002 [En mand   K] har klaget til Pressenævnet over et  

 indslag bragt i Radio Frederiksberg-Journalen den 20. juli 2002, idet han  

 mener, at god presseskik er tilsidesat.
 I udsendelsen hed det blandt andet:
" Ole  Hans  Jensen:  men den allestedsværende  

 journalist, [K], som også bestyrer sit eget personlige debatforum, hvor  

 han skriver de fleste indlæg selv, [www-side udeladt], har jo  

 også ført sig frem.
Denne selvbestaltede kunstkritiker, der  

 redigerer en billedbog "Kunst under hammeren" og har også  

 skrevet andre bøger.
OHJ: [K] er ikke kunstkender.
Han er kun  

 journalist.
Det er der stor forskel på.
 OHJ: Man kan nok ikke finde et debatforum i hele  

 København eller i Danmark, hvor [K]   [udeladt]-signaturen   ikke er  

 at finde.
OHJ:  men [K] har jo sagt, at P.S.  

 Krøyer-maleriet ikke var en Krøyer, og det har han ret i.
Det  

 skal ikke fratages ham.
Nu praler han med, at han var den første, der  

 sagde det.
Det er jo noget vrøvl.
Der er jo mange, der har sagt det  

 før ham, blandt andet  Bo  Krank har været fremme med det OHJ:  men [K] har lidt svært ved at  

 forklare, hvorfor det ikke er en Krøyer OHJ:  og i øvrigt kalder han også  

 P.S.
Krøyer, som han tidligere har forfulgt sammen med  Alex  Steen.  

 Nu berømmer han ham.
Det var jo Cobra-malernes politimænd,  

 kaldte man dem også i sin tid OHJ: Han aner ikke en dyt om, hvor dette maleri  

 ikke er en Krøyer.
OHJ: Det siger jo alt om [K]s evner som  

 kunstjournalist.
Ja, journalist . Man jo altid skrive om kunst.
Jeg kan da  

 også skrive om kunst.
Det behøver man ikke have nogen baggrund  

 for at gøre.
Britt  Bartenbach (citerer  Bo  Krank i en  

 artikel): Flere såkaldte kunstkendere har udtalt sig om det nye P.S.  

 Krøyer-maleri på Skagens Museum.
En af dem er den selvbestaltede  

 fiduskunstekspert, journalisten [K], der er blevet til grin, da han i en  

 kronik i Jyllands-Posten har afsløret sin uvidenhed om P.S.  

 Krøyer efter først at have bedyret, at Krøyer slet ikke  

 var i Paris i 1881. Ved samme lejlighed afsløredes det, at [K] intet  

 kender til impastoens gåde.
Derfor er det en skandale, at  

 Jyllands-Posten helt ukritisk kan optage en kronik fra en sådan  

 ekspert, det vil sige ekspert i gåseøjne, der kun er journalist  

 og slet ikke har den fornødne faglige baggrund for at kunne udtale sig  

 om et sådant maleri, som han højst sandsynlig sikkert ikke  

 engang har set på museet. [K] går i journalistkredse under navnet  

 "journalistikkens fiduskunstner", hvilket også understreges  

 ved, at han kalder impastomaleren P.S.
Krøyer for fidusmaler og for  

 impressionist.
En kunstner, som de totalt overvurderede cobra-malere ikke  

 når til tåspidserne, og som var en naturalistisk maler.
Så  

 hvem sagde kunstekspert? OHJ: Vi kender ham jo inden for journalistikken.  

 Selv Ekstra Bladet har ham jo ikke mere.
OHJ:  hun har heller ikke og ingen andre har  

 egentlig sagt, at det er ikke en Krøyer, fordi det ikke er et  

 impastomaleri, og det er sådan set hele humlen ved det, og det har [K]  

 jo heller ikke nævnt.
Han siger bare, at det ikke er en P.S.  

 Krøyer   det kan jo næsten alle se.
 OHJ:  og jeg som såkaldt kunstkender i  

 anførelsestegn, det kan jeg jo lige så godt kalde mig, når  

 kan.
OHJ:  men han er jo ikke på parnasset    Bo  

  Krank   fordi man har sådan nogle charlataner som [K], der har  

 forherliget Cobra-malerne fremfor disse skagensmalere og deres efterkommere " Klageren har anført, at  Ole  Hans  Jensen og  

  Britt  Bartenbach helt bevidst har tilsvinet ham i udsendelsen og konsekvent  

 spredt ondskabsfulde løgne om hans kvalifikationer, ligesom klager er  

 citeret for noget, som han aldrig har sagt, og som er i direkte strid med  

 sandheden.
Der er ikke ét sandt ord i noget af det, radioen har  

 offentliggjort.
Der er tale om ren personforfølgelse, om grov  

 overtrædelse af god presseskik, der udelukkende har til formål at  

 skade, krænke og virke agtelsesforringende.
Hverken  Ole  Hans  Jensen  

 eller  Britt  Bartenbach har nogen som helst forudsætninger for at  

 kunne udtale sig om klagers kvalifikationer inden for kunst.
Indklagede har anført, at man ikke har forfulgt  

 klager i flere år, hvorimod det modsatte beviseligt er tilfældet  

 i forbindelse med klagers skriverier på diverse debatfora.
Indklagede  

 har blot journalistisk inden for lovens rammer afsløret klager som en  

 charlatan og som en mand, der kalder sig kunstekspert uden at have den  

 fornødne indsigt i det, han udtaler sig om.
Det gælder blandt  

 andet hans udtalelser om det mystiske P.S.
Krøyer-maleri på  

 Skagens Museum.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Ole Askvig.
 Pressenævnet udtaler:
 Henset til karakteren af den løbende  

 meningsudveksling mellem klager og indklagede, herunder navnlig de gentagne,  

 gensidige personlige udfald, finder Pressenævnet ikke anledning til at  

 udtale kritik af indklagede.
 Afsagt den 25. september 2002.
