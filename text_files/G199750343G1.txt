Formålet med registeret er at danne grundlag for udførelse af personaleadministrative opgaver i forbindelse med beregning, udbetaling, afregning og postering af løn og andre ydelser og fradrag.
Registeret anvendes endvidere til arbejdstids- og vagtplanlægning, normerings- og budgetkontrol samt andre personaleadministrative, statistiske, planlægningsmæssige og prognosemæssige formål.
Registerets formål er endvidere i tilknytning til arbejdstids- og vagtplanlægning at lette Hovedstadens Sygehusfællesskabs administration af opgaver, som personalet udfører for borgere og virksomheder samt sikre borgerne den bedst mulige service.
Personkreds: Registeret må kun indeholde oplysninger om personer, der er eller har været ansat i H:S.
Registeret må endvidere indeholde oplysninger om personer, der er eller har været ansat i institutioner eller virksomheder, for hvilke det er aftalt, at H:S forestår administration af lønudbetaling m.v.
 Ikrafttrædelsesdato: 17/12/1997.
