 I henhold til § 2, stk. 3 og 4 i lov om styrelse af højere  

 uddannelsesinstitutioner, jf. lovbekendtgørelse nr. 358 af 26. maj 1989,  

 fastsættes:
Uddannelsens formål og struktur § 1.  Målet med kandidatuddannelsen i psykologi er at  

 kvalificere kandidaterne til, på baggrund af videnskabelige kundskaber og  

 metodiske færdigheder inden for psykologien, at varetage og videreudvikle  

 psykologarbejde, herunder forsknings- og udviklingsarbejde, i offentlige og  

 private institutioner og virksomheder samt i selvstændig praksis.
 § 2.  Kandidatuddannelsen i psykologi varer 5 år og  

 består af en grunduddannelse på 3 år og en overbygningsuddannelse på 2 år.
Stk. 2.  Uddannelsen kan i et omfang på indtil 1 årsværk  

 bestå af tilvalg inden for eller uden for psykologiens område.
Nærmere regler  

 herom fastsættes i studieordningen under hensyntagen til helheden og niveauet  

 i uddannelsen.
 Stk. 3.  I overbygningsuddannelsen indgår  

 professionsorienterende undervisning og professionstræning i tilknytning til  

 psykologiske arbejdsområder.
 § 3.  I forbindelse med kandidatuddannelsen i  

 psykologi kan universitetet tilbyde afrundede uddannelsesdele af mindst 1/2  

 og højst 2 års varighed, der kan indgå i eller supplere andre uddannelser ved  

 de videregående uddannelsesinstitutioner.
 § 4.  Kandidatuddannelsen i psykologi giver ret til  

 betegnelsen cand. psych. (candidatus/candidata psychologiae).
 Stk. 2.  Studerende, der har gennemført prøver svarende  

 til 3 års studier, har ret til titlen B.A.
§ 5.  Uddannelseslængden, jf. § 2, angiver det antal  

 årsværk, der skal lægges til grund for planlægningen af uddannelsen.
Et  

 årsværk er en fuldtidsstuderendes arbejde i et år.
Uddannelsens indhold § 6.  Grunduddannelsen omfatter psykologiens almene  

 grundlag, herunder udviklingspsykologien, samt en elementær indføring i  

 anvendt psykologi, forskningsmetode og psykologiformidling.
 Stk. 2.  Grunduddannelsen består af følgende  

 uddannelseselementer:
 Stk. 3.  Grunduddannelsen afsluttes med en eksamen i  

 almen psykologi, jf. § 6, stk. 2, nr. 2.
 § 7.  Overbygningsuddannelsen omfatter den anvendte  

 psykologi og dens almenpsykologiske grundlag med dertil hørende metode.
 Stk. 2.  Overbygningsuddannelsen består af følgende  

 uddannelseselementer:
 Stk. 3.  Uddannelseselementet Profession og praksis, jf.  

 § 7, stk. 2, nr. 3, omfatter udvalgte dele af den anvendte psykologi med  

 særlig vægt på professionstræning under faglig vejledning og med kontakt til  

 relevante psykologiske arbejdsområder.
Stk. 4.  Overbygningsuddannelsen indeholder, jf. § 7,  

 stk. 2, nr. 5, en større selvstændig afhandling, der skal dokumentere den  

 studerendes færdighed i at anvende videnskabelige teorier og metoder under  

 arbejdet med et afgrænset fagligt emne.
Emnet skal afgrænses således, at det  

 samlede afhandlingsarbejde kan gennemføres inden for en tidsramme svarende  

 til 1/2 årsværk.
Nærmere regler om udarbejdelsen fastsættes i  

 studieordningen.
 § 8.  Det fastsættes i studieordningen, hvilke  

 uddannelseselementer eller dele heraf som udgår, hvis den studerende  

 foretager tilvalg i henhold til § 2, stk. 2.
Bedømmelse § 9.  De kvalifikationer, der er erhvervet ved  

 uddannelsen, dokumenteres ved prøver, herunder bedømmelse af  

 kandidatafhandlingen.
 Stk. 2.  Uddannelseselementer kan, såfremt indhold og  

 arbejdsformer begrunder det, helt eller delvis bestås ved deltagelse i  

 undervisningen.
 § 10.  Prøverne er enten interne eller eksterne.
 Stk. 2.  Interne prøver bedømmes af eksaminator(erne)  

 eller eksaminator(erne) og en eller flere censorer, der er beskikket af  

 rektor blandt lærerne på universitetet.
 Stk. 3.  Eksterne prøver bedømmes af eksaminator(erne)  

 og en eller flere censorer, der er beskikket af Undervisnings- og  

 Forskningsministeriet.
Stk. 4.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentlige områder, herunder  

 kandidatafhandlingen, jf. § 7, stk. 2.
 § 11.  Bedømmelsen af studerendes  

 undervisningsdeltagelse efter § 9, stk. 2, foretages af læreren (lærerne) ved  

 den pågældende undervisning.
§ 12.  Prøveformerne skal sikre, at der sker  

 individuel bedømmelse af den studerende.
Det kan dog bestemmes i  

 studieordningen, at een prøve kan aflægges som gruppeprøve med fælles  

 bedømmelse, hvis en gruppe af studerende ønsker det.
Gruppens størrelse  

 fastsættes i studieordningen.
Kandidatafhandlingen, jf. § 7, stk. 4, kan ikke  

 evalueres ved fælles bedømmelse.
Stk. 2.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de høje  

 uddannelsesinstitutioner, eller der gives bedømmelsen bestået/ikke bestået.  

 For deltagelse i undervisningen, jf. § 9, stk. 2, og ved en eventuel  

 gruppeprøve med fælles bedømmelse, jf. § 12, stk. 1, gives bedømmelsen  

 bestået/ikke bestået.
Bedømmelsen bestået/ikke bestået kan højst anvendes ved  

 prøver, der dækker 1/3 af uddannelsen.
 Stk. 3.  Kandidatafhandlingen bedømmes efter 13-skalaen.
 Stk. 4.  Der gives 13 for en fagrelevant afhandling, der  

 har fået guldmedalje.
§ 13.  Hver prøve eller anden form for bedømmelse  

 bestås for sig.
Beståede prøver kan ikke tages om.
Stk. 2.  En studerende kan højst 3 gange indstille sig  

 til den samme prøve eller anden form for bedømmelse.
Universitetet kan  

 tillade indstilling en fjerde gang.
 Stk. 3.  Tredje og fjerde gang, en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 4.  En studerende, der anden gang skal have sin  

 undervisningsdeltagelse bedømt, jf. § 9, stk. 2, kan forlange at aflægge en  

 prøve i stedet.
Tredje og fjerde gang kan den studerende forlange, at der  

 medvirker en ministerielt beskikket censor ved prøven.
 § 14.  Grunduddannelsen skal være bestået, før den  

 studerende kan indstille sig til prøver på overbygningsuddannelsen.  

 Universitetet kan dispensere fra denne regel, hvis det findes begrundet i  

 usædvanlige forhold.
Andre bestemmelser § 15.  Universitetet fastsætter inden for  

 bekendtgørelsens rammer nærmere regler om uddannelsen i en studieordning, jf.  

 styrelseslovens § 14. Studieordningen sendes til ministeriet til orientering.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 universitetet til at dispensere fra de regler i studieordningen, der alene er  

 fastsat af universitetet.
Stk. 4.  Inden studieordningen fastsættes, tages kontakt  

 til offentlige og private aftagere såvel som brugerorganisationer.
Det andet  

 universitet orienteres med henblik på koordinering af uddannelsen.
 Stk. 5.  Studieordningen og væsentlige ændringer heraf  

 træder i kraft ved et universitetsårs begyndelse.
 § 16.  Beståede uddannelseselementer eller dele heraf  

 af den psykologiske kandidatuddannelse ved det ene universitet ækvivalerer  

 tilsvarende uddannelseselementer eller dele heraf ved det andet universitet.  

 Med hensyn til overførsel med karakter eller som »bestået«  

 forholdes som nævnt i stk. 3, 2. pkt.
 Stk. 2.  Universitetet kan i hvert enkelt tilfælde eller  

 ved almindelige bestemmelser godkende, at gennemførte/beståede  

 uddannelseselementer eller dele heraf fra en dansk eller udenlandsk  

 videregående uddannelsesinstitution træder i stedet for uddannelseselementer  

 eller dele heraf, der er omfattet af denne bekendtgørelse.
Stk. 3.  Ved godkendelse efter stk. 2 anses  

 uddannelseselementet eller dele heraf for gennemført, hvis det er bestået  

 enten efter bestemmelserne om den pågældende uddannelse eller efter denne  

 bekendtgørelse.
Bedømmelsen overføres som »bestået«, medmindre den  

 træder i stedet for en karakter og er givet efter samme bestemmelser, som  

 karakterer givet efter denne bekendtgørelse.
§ 17.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
 Stk. 3.  Ministeriet kan tillade universitetet at  

 dispensere fra bekendtgørelsen inden for nærmere angivne rammer.
§ 18.  Klager over et universitets afgørelser i  

 henhold til denne bekendtgørelse indgives til universitetet senest 4 uger  

 efter, at afgørelsen er meddelt den pågældende.
Hvis en klage ikke tages til  

 følge, og klageren fastholder klagen, videresender universitetet klagen,  

 bilagt en udtalelse, til ministeriet.
 Ikrafttræden m.v.
 § 19.  Bekendtgørelsen træder i kraft den 1. september  

 1989.
 Stk. 2.  Bekendtgørelse nr. 313 af 6. juni 1973 om  

 psykologisk kandidateksamen på Københavns Universitet og bekendtgørelse nr.  

 526 af 23. september 1982 om psykologisk kandidateksamen på Aarhus  

 Universitet ophæves.
Stk. 3.  Universitetet fastsætter overgangsregler for  

 studerende, der er begyndt uddannelsen inden 1. september 1989, og som ønsker  

 at færdiggøre den efter de nye regler.
Universitetet afgør, hvornår der  

 sidste gang afholdes prøver efter de hidtidige regler, dog senest ved  

 sommereksamen 1996.
