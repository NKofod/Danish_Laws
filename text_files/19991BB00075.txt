Fremsat den 25. januar 2000 af  

 Inge Refshauge (DF), Kristian Thulesen Dahl (DF),  

 Pia Kjærsgaard (DF),  

 Birthe Skaarup (DF) og Peter Skaarup (DF) Forslag til folketingsbeslutning om retskrav på plejehjemsplads Folketinget opfordrer regeringen til snarest muligt og  

 inden udgangen af indeværende folketingsår at fremsætte  

 lovforslag og foretage de nødvendige ændringer i administrative  

 forskrifter, der kan sikre ældre et retskrav på en  

 plejehjemsplads.
Bemærkninger til forslaget Det er forslagsstillernes opfattelse, at  

 ældre skal have et retskrav på en plejehjemsplads.
Et  

 sådant retskrav findes ikke i dag.
Folketinget vedtog allerede i 1992,  

 at der skal være det nødvendige antal plejehjemspladser til  

 rådighed.
Den vedtagelse lever kommunerne ikke op til.
Derfor er det  

 nødvendigt at stramme op ved at indføre et egentligt retskrav  

 for de ældre om en plejehjemsplads, når der er brug for det.
I forbindelse med integrationslovens vedtagelse fik  

 flygtninge et retskrav på en bolig.
På samme vis er det  

 forslagsstillernes opfattelse, at ældre skal have et retskrav på  

 en plejehjemsplads.
Vore egne ældre må naturligvis komme i  

 første række.
 I dag er det langtfra alle ældre, der kommer  

 på plejehjem, selv om der i konkrete tilfælde er grundlag for  

 tildeling af en plejehjemsplads. Årsagen er blandt andet, at antallet  

 af plejehjemspladser er faldet fra 46.566 i 1987 til 34.029 i 1997.
 Mere end 12.000 plejehjemspladser er altså  

 skåret væk på 10 år.
 I samme periode er antallet af ældre steget fra  

 679.332 til 702.701, altså med mere end 23.000.
Det har medført et kraftigt pres på  

 politikerne for sikre den nødvendige hjælp til ældre i  

 eget hjem.
Selv om den procentvise andel af ældre, som modtager  

 hjælp, er nogenlunde konstant, så overses det ofte, at den  

 gruppe, som ikke kommer på plejehjem i dag, kræver en langt  

 større plejeindsats, fordi gruppen er meget svag.
Når antallet af plejehjemspladser falder, bliver den  

 andel af de ældre, som kræver megen pleje, større.
Mange  

 ældre oplever, at hjemmehjælpen ikke er tilstrækkelig.
Det  

 skyldes, at bevillingerne ikke er fulgt med op.
 Kommunale nettoudgifter til ældreomsorg 1987-1997  

 (1997-priser i milliarder):
1987 1988 1989 1990 1991 1992 1993 1994 1995 1996 21,3 21,1 21,6 21,4 21,0 21,0 21,1 21,4 20,7 21,3 Plejehjemspladser, indskrevne:
1987 1988 1989 1990 1991 1992 1993 1994 1995 1996 46.566 45.604 44.516 42.621 39.974 38.696 37.534 36.176 35.090 34.550 Antal ældre:
1988 1989 1990 1991 1992 1993 1994 1995 1996 690.080 697.711 701.427 704.697 708.426 709.809 708.534 707.260 705.069 Andel af ældre over 67, der modtager  

 hjemmehjælp:
1987 1988 1989 1990 1991 1992 1993 1994 1995 1996 20% 20% 20% 20% 21% 22% 21% 22% 23% 23% (Kilde: Ældre Sagen) Skriftlig fremsættelse Inge Refshauge (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om retskrav på  

 plejehjemsplads.
(Beslutningsforslag nr.
B 75).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
