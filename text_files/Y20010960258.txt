 Endvidere  

 udtalt, at den kommunale styrelseslovs § 65 c, stk. 2, giver hjemmel til, at  

 en  

 kommunalbestyrelse med indenrigsministerens godkendelse kan træffe  

 bestemmelse  

 om en anden styreform end udvalgsstyre efter den kommunale styrelseslovs kap.  

 III og de styreformer, der er nævnt i den kommunale styrelseslovs § 64, 64 a,  

 65 og 65 a.
 I den  

 forbindelse udtalt, at en styreform med udvalgsstyre uden økonomiudvalg efter  

 Indenrigsministeriets umiddelbare opfattelse ikke vil være hensigtsmæssig,  

 idet  

 en sådan styreform ikke i tilstrækkelig grad vil tilgodese hensynet til at  

 sikre det bedst mulige beslutningsgrundlag for kommunalbestyrelsens  

 beslutninger og dermed ikke den fornødne klarhed i opgave- og  

 kompetenceafgrænsningen, samt at en sådan styreform ikke i tilstrækkelig grad  

 vil tilgodese hensynet til at sikre koordination af kommunens virksomhed,  

 herunder i forberedelsen af kommunalbestyrelsens beslutninger.
 Baggrunden  

 herfor er, at økonomiudvalget efter reglerne i den kommunale styrelseslov  

 varetager en række væsentlige tværgående og koordinerende funktioner.
 Det  

 fremgår således af den kommunale styrelseslovs § 18, stk. 2, at  

 økonomiudvalget  

 har indseende med de økonomiske og almindelige administrative forhold inden  

 for  

 samtlige kommunens administrationsområder, og at udvalgets erklæring skal  

 indhentes om enhver sag, der vedrører disse forhold, forinden sagen  

 forelægges  

 kommunalbestyrelsen til beslutning.
 Kravet  

 om, at økonomiudvalgets erklæring skal indhentes om enhver sag, der vedrører  

 kommunens økonomiske og almindelige administrative forhold, sikrer, at der  

 tilføres sagsforberedelsen et yderligere grundlag end det, der fremkommer fra  

 de stående udvalg.
Kravet  

 skal bl.a. ses i sammenhæng med, at de stående udvalg varetager bestemte  

 interesser, mens økonomiudvalget varetager helhedshensyn, og at de stående  

 udvalg først og fremmest står for anvendelsen af kommunens ressourcer, mens  

 økonomiudvalget først og fremmest har ansvaret for tilvejebringelsen af  

 kommunens midler.
Den procedure, som er fastlagt i den kommunale  

 styrelseslovs  

 § 18, stk. 2, sikrer således en afbalancering af ønsker om udgifter med  

 kommunens indtægter og tjener dermed til at give kommunalbestyrelsen det  

 bedst  

 mulige beslutningsgrundlag.
 Økonomiudvalget  

 varetager endvidere den umiddelbare forvaltning af anliggender, der vedrører  

 kommunens kasse- og regnskabsvæsen og løn- og personaleforhold, og forestår  

 eller samordner kommunens planlægning, jf. den kommunale styrelseslovs § 18,  

 stk. 3 og 4.
 Økonomiudvalget  

 er desuden i medfør af den kommunale styrelseslovs § 37 tillagt kompetence  

 til  

 at udarbejde budgetforslag og forslag til flerårige budgetoverslag, og  

 økonomiudvalget kan i den forbindelse i medfør af den kommunale styrelseslovs  

 §  

 21, stk. 3, kræve bidrag fra de stående udvalg.
 Indenrigsministeriet  

 kunne således ikke godkende en kommunes udkast til en styrelsesvedtægt med  

 udvalgsstyre uden økonomiudvalg, hvorefter økonomiudvalgets opgaver skulle  

 varetages af kommunalbestyrelsen, bortset fra opgaverne vedrørende  

 udarbejdelse  

 af årsbudget og aflæggelse af årsregnskab, der skulle varetages af  

 borgmesteren.
(Indenrigsministeriets  

 breve af 28. februar 2001 og 4. september 2001 til en kommunalbestyrelse - 1.  

 k.kt. j.nr. 2001/1042/231-1) Udtalelse om muligheden for at nedlægge kommunens  

 økonomiudvalg I brev af 31. august 2000 har Skævinge  

 Kommunalbestyrelse (j.nr. 2000 01485/2) anmodet Indenrigsministeriet om en  

 udtalelse om, hvorvidt en ændring af styrelsesvedtægten for Skævinge Kommune,  

 der indebærer, at økonomiudvalget nedlægges, vil kunne forventes godkendt.  

 Der  

 henvises i den forbindelse til bestemmelsen i den kommunale styrelseslovs §  

 65  

 a.
 Baggrunden for henvendelsen er, at Skævinge  

 Kommunalbestyrelse på et møde den 30. august 2000 - efter forslag fra  

 kommunalbestyrelsesmedlem Otto Jensen - besluttede at iværksætte en  

 administrativ undersøgelse af ovenstående spørgsmål.
 Det fremgår af brevet, at det forudsættes, at  

 den umiddelbare forvaltning af de anliggender, der ifølge den kommunale  

 styrelseslov henhører under økonomiudvalget, henlægges til  

 kommunalbestyrelsen,  

 samt at de stående udvalg bevares.
 Skævinge Kommunalbestyrelse har endvidere  

 anmodet Indenrigsministeriet om en vejledende udtalelse om alternative  

 muligheder, der tilgodeser hovedideen i forslaget, såfremt den skitserede  

 styreform ikke vil kunne forventes godkendt.
 I breve af 30. oktober 2000 og 30. november 2000  

 har Skævinge Kommune bragt sagen i erindring.
 Indenrigsministeriet skal i den anledning  

 meddele, at ministeriet ikke vil kunne tage endeligt stilling til, om den  

 foreslåede styreform vil kunne godkendes, før der foreligger et af Skævinge  

 Kommunalbestyrelse udarbejdet udkast til styrelsesvedtægt, hvoraf det  

 fremgår,  

 hvilke organer der skal varetage økonomiudvalgets opgaver, herunder udvalgets  

 opgaver i forbindelse med udarbejdelsen af kommunens årsbudget, jf. § 37 i  

 lov  

 om kommunernes styrelse (lovbekendtgørelse nr. 810 af 28. oktober 1999).
 Indenrigsministeriet kan endvidere ikke på det  

 foreliggende grundlag tage stilling, hvilke alternative muligheder der vil  

 kunne tilgodese hovedidéen i den foreslåede styreform.
 Indenrigsministeriet kan imidlertid generelt  

 vejledende udtale følgende:
Reglerne om det almindelige udvalgsstyre findes  

 i kap.
III i lov om kommunernes styrelse (lovbekendtgørelse nr. 810 af 28.  

 oktober 1999). Det fremgår af § 17, stk. 1, 1. pkt., i lov om kommunernes  

 styrelse, at der til varetagelse af den umiddelbare forvaltning af kommunens  

 anliggender nedsættes et økonomiudvalg samt et eller flere stående udvalg.
Kommunalbestyrelsen kan med hjemmel i § 65 a,  

 stk. 1, i lov om kommunernes styrelse træffe bestemmelse i styrelsesvedtægten  

 om, at der ikke nedsættes økonomiudvalg og stående udvalg til at varetage den  

 umiddelbare forvaltning af kommunens anliggender.
En kommunalbestyrelse, der  

 har truffet beslutning om udvalgsløst styre efter reglerne i den kommunale  

 styrelseslovs § 65 a, skal dog oprette et stående udvalg til at træffe  

 afgørelse i sager om hjælp til enkeltpersoner, jf. § 17, stk. 1 og 2, i lov  

 om  

 retssikkerhed og administration på det sociale område.
Dette stående udvalg  

 vil  

 imidlertid ikke kunne varetage andre anliggender inden for det sociale område  

 eller inden for øvrige områder, når kommunen styres efter reglerne i den  

 kommunale styrelseslovs § 65 a.
Se hertil den kommenterede kommunale  

 styrelseslov, 2000, side 256.
Skævinge Kommunalbestyrelse vil således ikke med  

 hjemmel i den kommunale styrelseslovs kap.
III eller § 65 a kunne træffe  

 beslutning om en ændring i styrelsesvedtægten, der indebærer, at  

 økonomiudvalget nedlægges, medmindre de eksisterende stående udvalg - bortset  

 fra et stående udvalg til at træffe afgørelse i sager om hjælp til  

 enkeltpersoner - samtidig nedlægges.
 Det fremgår af den kommunale styrelseslovs § 65  

 c, stk. 2, at en kommunalbestyrelse med indenrigsministerens godkendelse kan  

 træffe bestemmelse om en anden styreform end udvalgsstyre i henhold til kap.  

 III i den kommunale styrelseslov og de styreformer, der er nævnt i den  

 kommunale  

 styrelseslovs §§ 64, 64 a, 65 og 65 a.
Bestemmelsen i den kommunale styrelseslovs § 65  

 c, stk. 2, blev indsat ved lov nr. 259 af 30. april 1993. Af de almindelige  

 bemærkninger til lovforslaget fremgår bl.a. følgende (jf.
FT 1992-93, till.  

 A,  

 sp. 7590):
"Denne dispensationsadgang for  

 indenrigsministeren vil - ligesom den hidtidige frikommuneordning på dette  

 område - kunne stimulere kommunerne til nytænkning med hensyn til, hvordan  

 opgaverne kan løses bedst og mest hensigtsmæssigt.
Det må dog samtidig  

 sikres,  

 at der tages de nødvendige hensyn til mindretallene, samt at der er en  

 nødvendig klarhed i opgave- og kompetenceafgrænsningen.
Under hensyn hertil  

 og  

 som følge af, at der er tale om fravigelser af lovens regler, må særreglerne  

 godkendes af indenrigsministeren." I forbindelse med indenrigsministerens  

 besvarelse af en række spørgsmål under lovforslagets behandling i  

 Folketingets  

 Kommunaludvalg blev der som eksempler på styreformer, der vil kunne godkendes  

 i  

 medfør af bestemmelsen, nævnt et finansudvalgsstyre, hvor økonomiudvalgets  

 medlemmer er afskåret fra medlemskab af de stående udvalg, og en styreform,  

 hvor der i økonomiudvalget skal være repræsentanter for alle stående udvalg,  

 men hvor repræsentanten ikke må være formand for et stående udvalg.
Endvidere  

 blev som eksempel nævnt, at et forretningsudvalgsstyre, hvor den umiddelbare  

 forvaltning er henlagt til ét enkelt udvalg, vil kunne godkendes under  

 forudsætning af, at der træffes særlige foranstaltninger, hvorved der tages  

 vidtstrakt hensyn til mindretallene i kommunalbestyrelsen.
 Indenrigsministeriet har i medfør af  

 bestemmelsen i den kommunale styrelseslovs § 65 c, stk. 2, godkendt dels en  

 styreform, hvor kommunalbestyrelsen forestår eller samordner kommunens  

 planlægning, dels en styreform, hvor visse institutioner og områder  

 administreres  

 direkte under kommunalbestyrelsen.
 Indenrigsministeriet har derimod ikke tidligere  

 taget stilling til, om en styreform med udvalgsstyre uden økonomiudvalg vil  

 kunne godkendes i medfør af den kommunale styrelseslovs § 65 c, stk. 2.
 Det er Indenrigsministeriets umiddelbare  

 opfattelse, at en sådan styreform ikke vil være hensigtsmæssig.
 Baggrunden herfor er, at økonomiudvalget efter  

 reglerne i den kommunale styrelseslov varetager en række væsentlige  

 tværgående  

 og koordinerende funktioner.
 Det fremgår således af den kommunale  

 styrelseslovs § 18, stk. 2, at økonomiudvalget har indseende med de  

 økonomiske  

 og almindelige administrative forhold inden for samtlige kommunens  

 administrationsområder, og at udvalgets erklæring skal indhentes om enhver  

 sag,  

 der vedrører disse forhold, forinden sagen forelægges kommunalbestyrelsen til  

 beslutning.
 Kravet om, at økonomiudvalgets erklæring skal  

 indhentes om enhver sag, der vedrører kommunens økonomiske og almindelige  

 administrative forhold, sikrer, at der tilføres sagsforberedelsen et  

 yderligere  

 grundlag end det, der fremkommer fra de stående udvalg.
Kravet skal bl.a. ses i sammenhæng med, at de  

 stående udvalg varetager bestemte interesser, mens økonomiudvalget varetager  

 helhedshensyn,  

 og at de stående udvalg først og fremmest står for anvendelsen af kommunens  

 ressourcer, mens økonomiudvalget først og fremmest har ansvaret for  

 tilvejebringelsen af kommunens midler.
Den procedure, som er fastlagt i den  

 kommunale styrelseslovs § 18, stk. 2, sikrer således en afbalancering af  

 ønsker  

 om udgifter med kommunens indtægter og tjener dermed til at give  

 kommunalbestyrelsen det bedst mulige beslutningsgrundlag.
 Økonomiudvalget varetager endvidere den  

 umiddelbare forvaltning af anliggender, der vedrører kommunens kasse- og  

 regnskabsvæsen og løn- og personaleforhold, og forestår eller samordner  

 kommunens planlægning, jf. den kommunale styrelseslovs § 18, stk. 3 og 4.
 Økonomiudvalget er desuden i medfør af den  

 kommunale styrelseslovs § 37 tillagt kompetence til at udarbejde  

 budgetforslag  

 og forslag til flerårige budgetoverslag, og økonomiudvalget kan i den  

 forbindelse i medfør af den kommunale styrelseslovs § 21, stk. 3, kræve  

 bidrag  

 fra de stående udvalg.
 Der henvises til betænkning nr. 894/1980 om  

 kommunale styrelsesformer og kommunalpolitikernes arbejdsvilkår m.v., side  

 60ff, Harder, Dansk Kommunalforvaltning I, 1988, side 207ff, og den  

 kommenterede kommunale styrelseslov, 2000, side 98ff.
Det er herefter Indenrigsministeriets  

 umiddelbare opfattelse, at en styreform med udvalgsstyre uden økonomiudvalg  

 ikke i tilstrækkelig grad vil tilgodese hensynet til at sikre det bedst  

 mulige  

 beslutningsgrundlag for kommunalbestyrelsens beslutninger og dermed ikke den  

 fornødne klarhed i opgave- og kompetenceafgrænsningen.
Hertil kommer, at en  

 sådan styreform efter ministeriets opfattelse endvidere ikke i tilstrækkelig  

 grad vil tilgodese hensynet til at sikre koordination af kommunens  

 virksomhed,  

 herunder i forberedelsen af kommunalbestyrelsens beslutninger.
 Det bemærkes, at disse betænkeligheder ikke gør  

 sig gældende ved udvalgsløst styre, jf. den kommunale styrelseslovs § 65 a,  

 idet der ved udvalgsløst styre - hvor der ikke nedsættes hverken  

 økonomiudvalg  

 eller stående udvalg - ikke sker en tilsvarende forrykkelse af balancen  

 mellem  

 varetagelsen af bestemte interesser og varetagelsen af helhedshensyn.
 Indenrigsministeriet skal beklage den sene  

 besvarelse.
Med venlig hilsen Christian Schønau Skævinge Kommunalbestyrelse Harløsevej 20 3320 Skævinge I brev af 31. august 2000 anmodede Skævinge  

 Kommunalbestyrelse Indenrigsministeriet om en udtalelse om, hvorvidt  

 ministeriet kunne forventes at godkende en ændring af styrelsesvedtægten for  

 Skævinge Kommune, der indebar, at økonomiudvalget blev nedlagt.
 I brev af 28. februar 2001 meddelte  

 Indenrigsministeriet, at ministeriet ikke kunne tage endeligt stilling til,  

 om  

 den nævnte styreform kunne godkendes, før der forelå et af Skævinge  

 Kommunalbestyrelse udarbejdet udkast til styrelsesvedtægt, hvoraf det  

 fremgik,  

 hvilke organer der skulle varetage økonomiudvalgets opgaver.
 Indenrigsministeriet udtalte samtidig generelt  

 vejledende bl.a., at en styreform med udvalgsstyre uden økonomiudvalg efter  

 ministeriets umiddelbare opfattelse ikke ville være hensigtsmæssig, idet en  

 sådan styreform ikke i tilstrækkelig grad ville tilgodese hensynet til at  

 sikre  

 det bedst mulige beslutningsgrundlag for kommunalbestyrelsens beslutninger og  

 dermed ikke den fornødne klarhed i opgave- og kompetenceafgrænsningen, og  

 idet  

 en sådan styreform endvidere ikke i tilstrækkelig grad ville tilgodese  

 hensynet  

 til at sikre koordination af kommunens virksomhed, herunder i forberedelsen  

 af  

 kommunalbestyrelsens beslutninger.
 I brev af 30. maj 2001 (j.nr. 200001485) har  

 Skævinge Kommunalbestyrelse - under henvisning til et vedlagt udkast til  

 styrelsesvedtægt for Skævinge Kommune - anmodet Indenrigsministeriet om en  

 udtalelse om, hvorvidt ministeriet vil kunne godkende en styreform med  

 udvalgsstyre uden økonomiudvalg i henhold til § 65 c, stk. 2, i lov om  

 kommunernes styrelse.
 Det fremgår af brevet, at udkastet er udarbejdet  

 af en arbejdsgruppe, som Skævinge Kommunalbestyrelse nedsatte på baggrund af  

 Indenrigsministeriets brev af 28. februar 2001, og at kommunalbestyrelsen på  

 et  

 møde den 30. maj 2001 - efter indstilling fra arbejdsgruppen - besluttede at  

 sende udkastet til Indenrigsministeriet med henblik på at afklare muligheden  

 for at indføre den nævnte styreform.
 Et flertal i Skævinge Kommunalbestyrelse har  

 anført, at de betænkeligheder, som Indenrigsministeriet har rejst i brevet af  

 28. februar 2001, er søgt imødegået i udkastet, hvorefter økonomiudvalgets  

 opgaver foreslås varetaget af kommunalbestyrelsen på nær økonomiudvalgets  

 opgaver vedrørende udarbejdelse af årsbudget og aflæggelse af årsregnskab,  

 der  

 foreslås varetaget af borgmesteren.
Det er endvidere flertallets opfattelse, at en  

 række af disse betænkeligheder ikke kan tillægges samme vægt i en lille  

 kommune  

 som Skævinge Kommune som i en større kommune.
I den forbindelse har  

 flertallet  

 anført, at der i Skævinge Kommune i forvejen er en sådan nærhed og  

 overskuelighed, at det er naturligt, at kommunalbestyrelsen varetager de  

 opgaver, der normalt varetages af økonomiudvalget.
 Flertallet har endvidere bemærket, at  

 kommunalbestyrelsen er opmærksom på, at en styreform med udvalgsstyre uden  

 økonomiudvalg vil indebære en øget mødeaktivitet i kommunalbestyrelsen og  

 øget  

 delegation til den kommunale administration af en række opgaver.
 Endelig har flertallet bemærket, at  

 kompetencefordelingen mellem kommunalbestyrelsen og de to stående udvalg  

 eventuelt vil skulle justeres, og at der således - såfremt  

 Indenrigsministeriet  

 er indstillet på at godkende en styreform med udvalgsstyre uden økonomiudvalg  

 -  

 vil skulle arbejdes videre med det vedlagte udkast til styrelsesvedtægt.
Det fremgår endvidere af brevet, at et mindretal  

 i Skævinge Kommunalbestyrelse fortsat ønsker almindeligt udvalgsstyre i  

 Skævinge Kommune.
Det er mindretallets opfattelse, at udkastet ikke imødegår  

 de  

 betænkeligheder, som er anført af Indenrigsministeriet i brevet af 28.  

 februar  

 2001.
 Af udkastet til styrelsesvedtægt for Skævinge  

 Kommune fremgår bl.a. følgende:
 "§ 3.
Idet kommunalbestyrelsen ikke nedsætter  

 økonomiudvalg, varetager kommunalbestyrelsen alle opgaver der i  

 styrelsesloven  

 er henlagt til et økonomiudvalg.
Undtaget herfra er dog de særlige opgaver  

 vedrørende udarbejdelse af årsbudget og aflæggelse af årsregnskab, som  

 varetages af borgmesteren [...].
[...] § 7 Idet kommunalbestyrelsen ikke nedsætter  

 økonomiudvalg udvides borgmesterens beføjelser [...]:
 Stk.  

 1.  

  

 Borgmesteren udarbejder forslag til kommunens  

 årsbudget for det kommende regnskabsår til kommunalbestyrelsen inden en af  

 Indenrigsministeren fastsat frist.
Stk.  

 2.  

  

 Kommunens årsregnskab aflægges af borgmesteren  

 til kommunalbestyrelsen inden en af Indenrigsministeren fastsat frist.  

 Regnskabet skal ledsages af en fortegnelse over kommunens kautions- og  

 garantiforpligtelser.
Herudover skal regnskabet i fornødent omfang være  

 ledsaget af bemærkninger, navnlig vedrørende væsentlige afvigelser mellem  

 bevillings- og regnskabsbeløb.
§ 8 Kommunalbestyrelsen har besluttet, at der ikke  

 nedsættes økonomiudvalg til at varetage den umiddelbare forvaltning af  

 kommunens anliggender på dette område.
§ 9 Følgende udvalg nedsættes:
Plan- og forsyningsudvalget (PF-udvalg) Kultur- og Sundhedsudvalget (KS-udvalg) [...] § 19 Denne vedtægt træder i kraft den 1. januar 2002.
 Stk.  

 2.  

  

 Samtidig ophæves "Vedtægt for styrelsen af  

 de kommunale anliggender i Skævinge Kommune af 1. januar 1994".
[...]" Bestemmelserne i udkastets § 13 og § 14  

 vedrørende Plan- og Forsyningsudvalgets og Kultur- og Sundhedsudvalgets  

 opgaver  

 er uændrede i forhold til den gældende styrelsesvedtægt.
 Indenrigsministeriet skal i den anledning  

 meddele følgende:
 Det er Indenrigsministeriets opfattelse, at den  

 styreform, der er beskrevet i udkastet til styrelsesvedtægt, ikke i  

 tilstrækkelig grad tilgodeser hensynet til at sikre det bedst mulige  

 beslutningsgrundlag for kommunalbestyrelsens beslutninger og dermed ikke den  

 fornødne klarhed i opgave- og kompetenceafgrænsningen, og at den beskrevne  

 styreform ikke i tilstrækkelig grad tilgodeser hensynet til at sikre  

 koordination af kommunens virksomhed, herunder i forberedelsen af  

 kommunalbestyrelsens beslutninger.
Det bemærkes hertil, at det i  

 Indenrigsministeriets brev af 28. februar 2001 anførte om de sagsforberedende  

 og koordinerende funktioner, som efter den kommunale styrelseslovgivning  

 varetages af økonomiudvalget, ligeledes omfatter mindre kommuner.
Det er  

 således  

 Indenrigsministeriets opfattelse, at disse funktioner ikke hensigtsmæssigt  

 kan  

 varetages af kommunalbestyrelsen.
 Det bemærkes endvidere, at det forhold, at  

 økonomiudvalgets opgaver med hensyn til budgetudarbejdelse og  

 regnskabsaflæggelse varetages af borgmesteren, efter ministeriets opfattelse  

 ikke i sig selv sikrer varetagelsen af de ovenfor nævnte hensyn.
 Indenrigsministeriet kan således ikke på  

 baggrund af vedlagte udkast til styrelsesvedtægt godkende, at Skævinge  

 Kommunalbestyrelse træffer bestemmelse om en styreform med udvalgsstyre uden  

 økonomiudvalg.
