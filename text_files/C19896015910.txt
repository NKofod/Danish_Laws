 På grundlag af drøftelser om forhold i forbindelse med maskinanskaffelser  

 og bygningsforanstaltninger til kriminalforsorgens beskæftigelsesafsnit  

 fastsætter direktoratet følgende retningslinier vedrørende de nævnte  

 anskaffelser og foranstaltninger:
 1. Maskinanskaffelser og bygningsforanstaltninger til  

 en værdi af indtil 100.000 kr. gennemføres af anstalterne uden forudgående  

 indstilling til direktoratet.
 Der skal inden iværksættelse indhentes mindst 2 tilbud, ligesom der  

 indhentes fornøden sagkyndig bistand til bedømmelse af  

 maskinanskaffelsen/bygningsforanstaltningen.
 For de fagområder, hvortil kriminalforsorgen har fast knyttede  

 konsulenter, forelægges sagerne for disse.
 2. Udgifterne til de i pkt. 1 nævnte  

 maskinanskaffelser og bygningsforanstaltninger afholdes af vedkommende fags  

 driftsbevilling i overensstemmelse med de fastlagte rammebevillinger.
 3. Maskinanskaffelser og bygningsforanstaltninger,  

 hvortil udgifterne overstiger 100.000 kr., iværksættes efter indhentet  

 godkendelse fra direktoratet.
 Indstillingerne indsendes til direktoratet i november måned med henblik på  

 iværksættelse i det kommende finansår.
 I forbindelse med køb af maskiner, der skal erstatte kassable, bør den  

 kassable så vidt muligt afhændes samtidig.
 Indstillingerne bilægges mindst 2 tilbud samt nødvendigt tegningsmateriale  

 eller lignende.
 4. Udgifterne til de i pkt. 3 nævnte  

 maskinanskaffelser og bygningsforanstaltninger forudsættes i almindelighed  

 afholdt af anlægskontoen for maskiner og mindre bygningsforanstaltninger  

 vedrørende de indsattes beskæftigelse og erhvervsmæssige uddannelse.
 5. Genparter af tilbudene vedhæftet originalfakturaer  

 samt genpart af direktoratets bemyndigelsesskrivelse indsendes til  

 Rigsrevisionen i overensstemmelse med regnskabsinstruksens bestemmelser.
6. Nærværende bestemmelse er gældende fra og med  

 finansåret 1989.  Den udmeldte rammebevilling for finansåret 1989 er  

 forhøjet under hensyn til den i pkt. 1 fastsatte beløbsgrænse.
For  

 efterfølgende finansår skal udgifterne være indeholdt i forslaget til  

 finanslov.
 7. Cirkulærskrivelse af 20. juni 1973 ophæves.
 E.B.
Lisbeth S.
Knudsen (Til Kriminalforsorgens anstalter og Optagelseshjemmet Lyng).
