Skriftlig fremsættelse (28. marts 2007) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om almene boliger m.v. og lov om friplejeboliger (Opgørelse af  

 Landsbyggefondens medfinansiering af nybyggeri m.v.) (Lovforslag nr.
L 193).
 Landsbyggefondens medfinansiering af nybyggeriet opgøres efter  

 de gældende regler endeligt umiddelbart efter afslutningen af tilsagnsåret og  

 reguleres ikke efterfølgende som følge af f.eks. bortfald af tilsagn.
I slutningen af 2006 har der været en meget betydelig  

 tilsagnsgivning, ligesom tilsagnsforløbet har været usædvanligt, idet langt  

 hovedparten er meddelt i november og december 2006. På baggrund af dette  

 tilsagnsforløb må det forventes, at et større antal tilsagn vil bortfalde  

 efterfølgende.
Det medfører, at LBF vil komme til at betale den fulde  

 ydelsesstøtte for et antal boliger, som ikke bliver opført.
Da dette er en  

 utilsigtet konsekvens, foreslås det, at opgørelsen af Landsbyggefondens  

 medfinansiering  

 af nybyggeriet i perioden 2006-2010 ændres, således at det bedst muligt  

 sikres,  

 at bortfaldne tilsagn ikke indregnes i Landsbyggefondens bidrag.
Lovforslaget giver endvidere Landbyggefonden mulighed for at  

 optage statslån til dækning af fondens lånebehov.
Lånebehovet opstår som  

 følge  

 af, at Landsbyggefondens udgifter i en årrække vil overstige fondens  

 indtægter.  

 Der er efter de gældende regler mulighed for, at fonden kan optage lån til  

 dækning af forskellen, samt at staten kan stille garanti for et sådant lån.  

 For  

 at sikre den billigst mulige finansiering af fondens lånebehov foreslås det,  

 at  

 muligheden for at optage statsgaranteret lån ændres til, at det kan optages  

 statslån.
 Forslaget om ændret opgørelse af Landsbyggefondens  

 medfinansiering forventes at medføre en mindreindtægt for staten i 2008 på  

 454  

 mio. kr., hvilket modsvares af en tilsvarende mindreudgift.
 Forslaget om statslån medfører ikke udgifter for det offentlige.
 Forslaget indeholder ikke EU-retlige aspekter.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
