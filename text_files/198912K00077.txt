Nr LSF 77 Forslag til Lov om radio- og fjernsynsvirksomhed i Grønland Fremsat af kommunikationsministeren (Torben Rechendorff) den 22. november 1989 Vedtaget ved tredjebehandling den 7. december 1989 Lov nr. 815 af 19/12/1989 § 1. Grønlands hjemmestyre fastsætter regler for radio- og fjernsynsvirksomhed i Grønland ved landstingsforordning, jf. § 5 i lov om Grønlands hjemmestyre.
 Stk. 2. Hjemmestyret kan herunder fastsætte regler om enhver spredning af  

 lyd- og billedprogrammer til almenheden ved hjælp af radioanlæg og om enhver  

 fordeling af programmer ved hjælp af fællesantenneanlæg og andre kabelanlæg.  

 Hjemmestyret kan ligeledes fastsætte forskrifter af teknisk karakter for  

 oprettelse og drift af sådanne kabelanlæg.
 Stk. 3. Hjemmestyrets fastsættelse af regler efter stk. 1 og 2 skal ske  

 under hensyn til, at der sikres almenheden i Grønland den størst mulige  

 kvalitet, alsidighed og mangfoldighed i programudbudet, og at informations-  

 og ytringsfriheden tilgodeses.
 § 2. Hjemmestyret kan i landstingsforordninger, der udstedes i henhold til  

 § 1, fastsætte regler om, at overtrædelse af bestemmelser i  

 landstingsforordningerne eller i forskrifter, der udstedes i henhold hertil,  

 kan medføre bøde.
 Stk. 2. For overtrædelser begået af aktieselskaber, anpartsselskaber,  

 andelsselskaber, foreninger eller lignende kan der pålægges selskabet m.v.  

 som sådant bødeansvar.
 Stk. 3. For overtrædelser begået af en kommune eller et kommunalt  

 fællesskab kan der pålægges kommunen eller det kommunale fællesskab  

 bødeansvar.
 § 3. Landstingsforordninger, der udstedes i henhold til § 1, gælder ikke  

 for den radio- og fjernsynsvirksomhed, der udøves af de amerikanske styrker  

 på de dansk-amerikanske forsvarsområder, der er oprettet i henhold til  

 traktat af 27. april 1951 om forsvaret af Grønland.
 § 4. Tidspunktet for lovens ikrafttræden fastsættes af  

 kommunikationsministeren.
 Stk. 2. Fra lovens ikrafttræden ophæves lov nr. 583 af 29. november 1978  

 om radio- og fjernsynsvirksomhed i Grønland.
Oprindeligt fremsat forslag § 1. Grønlands hjemmestyre fastsætter regler for radio- og fjernsynsvirksomhed i Grønland ved landstingsforordning, jf. § 5 i lov om Grønlands hjemmestyre.
 Stk. 2. Hjemmestyret kan herunder fastsætte regler om enhver spredning af  

 lyd- og billedprogrammer til almenheden ved hjælp af radioanlæg og om enhver  

 fordeling af programmer ved hjælp af fællesantenneanlæg og andre kabelanlæg.  

 Hjemmestyret kan ligeledes fastsætte forskrifter af teknisk karakter for  

 oprettelse og drift af sådanne kabelanlæg.
 Stk. 3. Hjemmestyrets fastsættelse af regler efter stk. 1 og 2 skal ske  

 under hensyn til, at der sikres almenheden i Grønland den størst mulige  

 kvalitet, alsidighed og mangfoldighed i programudbudet, og at informations-  

 og ytringsfriheden tilgodeses.
 § 2. Hjemmestyret kan i landstingsforordninger, der udstedes i henhold til  

 § 1, fastsætte regler om, at overtrædelse af bestemmelser i  

 landstingsforordningerne, eller i forskrifter, der udstedes i henhold hertil,  

 kan medføre bøde.
 Stk. 2. For overtrædelser begået af aktieselskaber, anpartsselskaber,  

 andelsselskaber, foreninger eller lignende kan der pålægges selskabet m.v.  

 som sådant bødeansvar.
 Stk. 3. For overtrædelser begået af en kommune eller et kommunalt  

 fællesskab kan der pålægges kommunen eller det kommunale fællesskab  

 bødeansvar.
 § 3. Landstingsforordninger, der udstedes i henhold til § 1, gælder ikke  

 for den radio- og fjernsynsvirksomhed der udøves af de amerikanske styrker på  

 de dansk-amerikanske forsvarsområder, der er oprettet i henhold til traktat  

 af 27. april 1951 om forsvaret af Grønland.
 § 4. Tidspunktet for lovens ikrafttræden fastsættes af  

 kommunikationsministeren.
 Stk. 2. Fra lovens ikrafttræden ophæves lov nr. 583 af 29. november 1978  

 om radio- og fjernsynsvirksomhed i Grønland.
Bemærkninger til lovforslaget Almindelige bemærkninger Som led i gennemførelsen af hjemmestyreordningen for Grønland vedtog  

 Folketinget i folketingssamlingen 1978-79, ved lov nr. 583 af 29. nov. 1978  

 om radio- og fjernsynsvirksomhed i Grønland, at overføre eneretten til ved  

 hjælp af radioanlæg i Grønland at sprede lyd- og billedprogrammer, der er  

 bestemt til modtagelse af almenheden, fra staten til Grønlands hjemmestyre.  

 Samtidig blev det fastsat, at hjemmestyret har eneret til fordeling af  

 programmer ved hjælp af kabelanlæg til lokaler, der anvendes til privat  

 beboelse.
 Loven bestemmer endvidere, at hjemmestyrets eneret udøves gennem Grønlands  

 Radio, og indeholder regler om denne institutions indretning og opgaver.
 Yderligere indeholder loven hjemmel for, at hjemmestyret kan give  

 koncessioner til lokal programvirksomhed, om at Grønlands tekniske  

 organisation (nu: NUNATEK) varetager driften af sendere for Grønlands Radio,  

 samt om, at der vil kunne udstedes regler om opkrævning af licens for brug af  

 radio- og fjernsynsmodtagere.
 Loven er sat i kraft den 1. januar 1980 ved § 3 i bekendtgørelse nr. 417  

 af 27. september 1979 om ikraftsættelse af visse love om sagsområders  

 overgang til Grønlands hjemmestyre.
Det er hjemmestyrets opfattelse, at loven er unødigt detaljeret, og at den  

 bør afløses af en bemyndigelseslov, som formuleres mere generelt.
Herunder er  

 det oplyst, at det i Grønland fra privat hold har været bestridt, at  

 hjemmestyrets eneret omfatter fordelingen af programmer fra  

 kommunikationsatellitter.
Ligeledes har det givet anledning til tvivl, om det  

 var muligt at indføre reklamefinansiering af radio- og fjernsynsvirksomhed.
 Det er regeringens opfattelse, at det er bedst stemmende med principperne  

 for hjemmestyreordningen, at loven kun indeholder et minimum af bestemmelser,  

 således at det fuldt ud overlades til Grønlands hjemmestyre at fastlægge  

 politikken med hensyn til de elektroniske medier i Grønland.
Det foreliggende lovforslag er udarbejdet efter ønske fra Grønlands  

 hjemmestyre.
Lovforslaget har ingen økonomiske eller administrative  

 konsekvenser for staten.
Bemærkninger til lovforslagets enkelte bestemmelser Til § 1 Hidtil har forholdene vedrørende radio- og fjernsynsvirksomhed i Grønland  

 som berørt i de almindelige bemærkninger været reguleret i en række  

 bestemmelser i lov nr. 583 af 29. november 1978.
 I bestemmelsens stk. 1 fastslås det nu generelt, at hjemmestyret har  

 adgang til at fastsætte regler for radio- og fjernsynsvirksomhed i Grønland.
Denne bemyndigelse uddybes i stk. 2, hvorefter bemyndigelsen blandt andet  

 omfatter regelfastsættelse om enhver spredning og fordeling af lyd- og  

 billedprogrammer i Grønland.
Hjemmestyret fastlægger således ved  

 landstingsforordning reglerne for den landsdækkende radio- og  

 fjernsynsvirksomhed, som i dag udøves af Grønlands Radio.
I denne forbindelse  

 kan hjemmestyret fastsætte regler om formål og opbygning.
Ligeledes kan der  

 udstedes regler, herunder om udstedelse af tilladelser, for selvstændig lokal  

 programvirksomhed, hvad enten denne udøves ved hjælp af radioanlæg (dvs.  

 trådløst) eller ved hjælp af kabelanlæg (dvs. fællesantenneanlæg eller andre  

 anlæg). Men hjemmestyret vil også ud fra grønlandske mediepolitiske hensyn  

 kunne udstede forskrifter om eventuel spredning eller fordeling af  

 udenlandske programmer, der modtages direkte for eksempel over satellitter.
Med hensyn til de sendetekniske forhold bemærkes, at oprettelse og drift  

 af sendestationer for Grønlands Radio og lokale radio- og  

 fjernsynsforetagender reguleres i henhold til loven om radiokommunikation  

 (lovbekendtgørelse nr. 210 af 6. april 1976, som ændret ved lov nr. 933 af  

 19. december 1986). Af hensyn til rigsmyndighedernes ansvar for  

 internationale forhold vedrørende frekvensbenyttelsen i Grønland er det i  

 loven fastsat, at ministeren for offentlige arbejder (dvs. nu  

 kommunikationsministeren) fastsætter regler om hjemmestyrets udstedelse af  

 tilladelser til grønlandske radioanlæg, som ikke indgår i det offentlige  

 telenet.
Dette vil også gælde for grønlandske radio- og tv-stationer.
For så vidt angår driften og vedligeholdelsen af de stationer, som  

 betjener Grønlands Radio, fastsætter den nugældende lovs § 3, at opgaverne  

 varetages af Grønlands tekniske organisation (nu: NUNATEK). Der skønnes ikke  

 at være behov for en sådan regel i dag.
Det bemærkes, at hjemmestyret ved lov  

 nr. 943 af 23. december 1986 for Grønland, om el, vand og varme, brandvæsen,  

 havne, veje, telekommunikation m.v., har overtaget Grønlands tekniske  

 organisations virksomhed, herunder de omhandlede stationer.
Den hidtidige lov om radio- og fjernsynsvirksomhed i Grønland angiver i §  

 7, at det vil være muligt at finansiere radio- og fjernsynsvirksomhed ved  

 hjælp af licensafgifter, og at der kan fastsættes regler om oplysningspligt  

 for indehavere og forhandlere af radio- og fjernsynsmodtagere.
Disse  

 muligheder bibeholdes, idet det ligger indenfor den generelle kompetence, der  

 følger af § 1, at hjemmestyret fastlægger, hvordan radio- og  

 fjernsynsvirksomhed i Grønland skal finansieres, herunder om dette skal ske  

 ved hjælp af reklameindtægter, tilskud fra hjemmestyret, licensafgifter eller  

 eventuelle andre finansieringsmuligheder.
 Det er ikke hensigten med bestemmelsen at gribe ind i det generelle  

 tilskud fra staten til Grønlands hjemmestyre, hvori der er indregnet et beløb  

 vedrørende Grønlands Radio.
Til § 2 Det foreslås her, at Grønlands hjemmestyre får mulighed for i regler om  

 radio- og fjernsynsvirksomhed i Grønland at fastsætte at overtrædelse af  

 reglerne medfører bøde.
Til § 3 De amerikanske styrker på de dansk-amerikanske forsvarsområder i Grønland  

 driver deres egne radio- og fjernsynsstationer.
Hjemmestyrets kompetence til  

 at fastsætte regler om radio- og fjernsynsvirksomhed omfatter ikke disse  

 stationers virksomhed.
Til § 4 Loven sættes i kraft når Grønlands hjemmestyre har truffet de fornødne  

 dispositioner til lovens gennemførelse.
Bilag Lov om radio- og fjernsynsvirksomhed i Grønland VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
Kapitel 1 Almindelige bestemmelser § 1. Grønlands hjemmestyre har i Grønland eneret til ved hjælp af  

 radioanlæg af udsende lyd- og billedprogrammer, der er bestemt til modtagelse  

 af almenheden.
Stk. 2. Hjemmestyret har ligeledes eneret til i Grønland at lade lyd- og  

 billedprogrammer fordele til lokaler, der anvendes til privat beboelse, ved  

 hjælp af kabelanlæg.
Dette er dog ikke til hinder for en fordeling ved hjælp  

 af fællesantenneanlæg af programmer udsendt i henhold til stk. 1 samt  

 programmer fra radiospredningsinstitutioner uden for Grønland, når  

 fordelingen sker uden ændringer og samtidig med, at udsendelserne finder  

 sted.
Stk. 3. Hjemmestyrets virksomhed efter stk. 1 og 2 udøves gennem Grønlands  

 Radio.
Virksomheden skal udøves under hensyntagen til, at der tilsikres  

 almenheden i Grønland den størst mulige alsidighed og saglighed i  

 programudbuddet med afgørende vægt på informations- og ytringsfriheden, og at  

 man sikrer, at programmerne kommer til at omfatte nyhedsformidling,  

 oplysning, underholdning og kunst.
Aktuelle samfundsoplysende udsendelser bør  

 indrømmes en særlig fremtrædende placering.
§ 2. Efter forhandling med vedkommende kommunalbestyrelser kan Grønlands  

 hjemmestyre give koncessioner til, at lokale, private eller offentlige anlæg  

 kan udsende lyd- og billedprogrammer til almenheden inden for bestemte lokale  

 områder ved hjælp af kabelnet eller trådløst.
Hjemmestyret fastsætter de  

 nærmere betingelser for koncessionshavernes virksomhed.
§ 3. Grønlands tekniske organisation varetager den tekniske drift og  

 vedligeholdelse af de radiofoni- og fjernsynsstationer, som er nødvendige for  

 transmissioner af Grønlands Radios egne udsendelser.
De hermed forbundne  

 udgifter afholdes af Grønlands Radio.
Kapitel 2 Grønlands Radio § 4. Grønlands Radio er en selvstændig offentlig institution, der ledes af  

 en radiostyrelse.
Radiostyrelsen fastsætter de almindelige retningslinier for  

 institutionens virksomhed under overholdelse af de rammer for denne  

 virksomhed, som Grønlands hjemmestyre bestemmer.
 § 5. Grønlands Radio har til opgave at producere, udsende og fordele  

 radio- og fjernsynsprogrammer som nævnt i § 1. Derudover kan Grønlands Radio  

 tillige udøve anden programvirksomhed.
 § 6. Nærmere bestemmelser om radiostyrelsens sammensætning og Grønlands  

 Radios styrelse i øvrigt fastsættes af Grønlands hjemmestyre.
Kapitel 3 Andre bestemmelser § 7. Grønlands hjemmestyre kan fastsætte regler om afgifter for benyttelse  

 af radiofoni- og fjernsynsmodtagere i Grønland og om oplysningspligt for  

 indehavere og forhandlere af sådanne modtagere.
 § 8. Den, der foretager spredning og fordeling af lyd- og billedprogrammer  

 i strid med § 1, stk. 1 og 2, eller uden tilladelse efter § 2, kan idømmes  

 bøde.
 Stk. 2. I forskrifter, der fastsættes i henhold til § 7, kan der  

 fastsættes bøde for overtrædelse af bestemmelser i forskrifterne.
 Stk. 3. Ved overtrædelser begået af aktieselskaber, anpartsselskaber og  

 lignende kan der pålægges selskabet som sådant bødeansvar.
 § 9. Tidspunktet for lovens ikrafttræden bestemmes af ministeren for  

 Grønland.
 Stk. 2. Fra lovens ikrafttræden ophæves § 25 i lov nr. 421 af 15. juni  

 1973 om radio- og fjernsynsvirksomhed.
 Givet på Christiansborg slot, den 29. november 1978.
Under Vor Kongelige Hånd og Segl MARGRETHE R.
