Fremsat den 9. december 1998 af  

 erhvervsministeren (Pia Gjellerup) Forslag til Lov om ændring af lov om markedsføring (Oplysningskrav til forbrugergarantier, regler om  

 Forbrugerombudsmandens ansættelse og styrkelse af  

 Forbrugerombudsmandens indgrebsmuligheder) § 1 I lov nr. 428 af 1. juni 1994 om markedsføring foretages  

 følgende ændringer:
 1. Overalt i loven ændres »Industri- og  

 samordningsministeren« til: »Erhvervsministeren«, og »industri- og  

 samordningsministeren« ændres til: »erhvervsministeren«.
 2. I § 4 indsættes som stk. 2:
»Stk. 2. Ydes der garanti, skal den erhvervsdrivende på  

 klar og tydelig måde informere forbrugeren om dens indhold og give de  

 oplysninger, der er nødvendige for at gøre garantien  

 gældende.
Endvidere skal den erhvervsdrivende på en klar og  

 tydelig måde oplyse, at forbrugerens ufravigelige rettigheder efter  

 lovgivningen ikke berøres af garantien.
Efter anmodning skal den  

 erhvervsdrivende udlevere garantien skriftligt.
Skriftlige garantier skal  

 være affattet på dansk«.
 3. § 15, stk. 3, affattes således:
»Stk. 3. Forbrugerombudsmanden udnævnes af  

 erhvervsministeren for et tidsrum af 6 år.
Forlængelse eller  

 genansættelse kan ikke finde sted.
Forbrugerombudsmanden skal opfylde  

 de almindelige betingelser for at blive dommer«.
 4. I § 17 indsættes som stk. 2-4:
 »Stk. 2. Retningslinjer efter stk. 1, der er  

 tiltrådt af relevante erhvervs- og forbrugerorganisationer, kan efter  

 aftale med disse danne grundlag for påbud meddelt af  

 Forbrugerombudsmanden, jf. § 19, stk. 2, 2. pkt.
 Stk. 3. En organisation kan opsige en aftale efter stk. 2 med  

 et aftalt varsel.
 Stk. 4. Forbrugerombudsmanden bekendtgør  

 ikrafttræden og opsigelse af en aftale efter stk. 2. Ved opsigelse  

 efter stk. 3 bekendtgør Forbrugerombudsmanden, fra hvilken dato  

 retningslinjerne ikke længere er omfattet af stk. 2, og om  

 retningslinjerne bibeholdes efter stk. 1 eller bortfalder«.
 5. I § 19 indsættes efter stk. 1 som  

 nye stykker:
»Stk. 2. Forbrugerombudsmanden kan meddele påbud, hvis  

 en handling klart er i strid med loven og ikke kan ændres ved  

 forhandling.
For overtrædelse af retningslinjer, jf. § 17,  

 stk. 2 og 4, kan påbud meddeles uden forudgående  

 forhandling.
Stk. 3. Et påbud kan af den, påbudet retter sig  

 mod, forlanges indbragt for domstolene.
Anmodning herom skal fremsættes  

 skriftligt over for Forbrugerombudsmanden inden 4 uger efter, at  

 påbudet er meddelt den pågældende.
Forbrugerombudsmanden  

 skal inden 1 uge efter modtagelse af anmodningen indbringe sagen for retten i  

 den borgerlige retsplejes former.
 Stk. 4. Anmodning efter stk. 3 har ikke opsættende  

 virkning, men retten kan ved kendelse bestemme, at den pågældende  

 under sagens behandling kan fortsætte den handling, påbudet  

 angår.
 Stk. 5. Ankes en dom, hvorved et påbud ikke findes  

 lovligt, kan den ret, der har afsagt dommen, eller den ret, hvortil sagen er  

 indbragt, bestemme, at den pågældende ikke under ankesagen  

 må udøve den handling, påbudet angår«.
 Stk. 2 bliver herefter stk. 6.
 6. § 21, stk. 1, 3. pkt., affattes  

 således:
 »Reglerne i retsplejelovens §§ 642, nr. 2, 643, 645,  

 stk. 1-3, og 651 finder tilsvarende anvendelse, og reglerne i  

 §§ 636, 638 og 648, stk. 2, finder anvendelse med de  

 fornødne lempelser«.
 7. I § 22, stk. 1, indsættes efter »16,  

 stk. 2,«: »eller § 19, stk. 2,«.
 8. § 22, stk. 6, affattes således:
 »Stk. 6. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
§ 2 Loven træder i kraft den 1. juli 1999.
Bemærkninger til lovforslaget Almindelige bemærkninger A.
Lovforslagets indhold 1. Indledning Ved forespørgselsdebatten i Folketinget den 30.  

 april 1997 om forbrugerpolitik fremlagde regeringen en ny forbrugerpolitisk  

 strategi.
 Som et led i gennemførelsen af denne strategi  

 fremsatte regeringen den 4. februar 1998 forslag til lov om ændring af  

 markedsføringsloven (L 172, FT 1997-98, Tillæg A, sp. 3311).  

 Lovforslaget indebar en styrkelse af Forbrugerombudsmanden og ville  

 medføre en ændring af markedsføringsloven på  

 følgende områder:
styrkelse af garantibestemmelsen, ændring af reglerne om Forbrugerombudsmandens  

 ansættelsesforhold, tiltrådte retningslinjer gøres bindende, således  

 at Forbrugerombudsmanden kan meddele påbud ved overtrædelser  

 heraf, Forbrugerombudsmanden får mulighed for at meddele påbud  

 efter forhandling efter betalingskortlovens model, samt styrkelse af Forbrugerombudsmandens generelle tilsynsvirksomhed ved  

 tilførelse af flere ressourcer.
 På baggrund af Folketingets første behandling  

 af L 172 (FT 1997-98, 1. saml., sp. 4188) og de fremsatte synspunkter er der  

 foretaget justeringer af lovforslaget.
Dette lovforslag ændrer lov nr. 428 af 1. juni 1994  

 om markedsføring.
I forhold til det tidligere fremsatte L 172  

 foretages følgende ændringer:
præcisering af garantireglen i § 4, præcisering af, at Forbrugerombudsmandens mulighed for at  

 meddele påbud kun kan anvendes, når retsstillingen er klar,  

 og ændring af henvisningerne i § 21, stk. 1, 3. pkt.,  

 som følge af en ændring af retsplejeloven i 1988.
 Ved aktstykke 218 1997/98 er Forbrugerstyrelsen  

 tilført yderligere ressourcer.
2. Styrkelse af garantireglen Forslaget har til formål at styrke forbrugerens  

 bevismæssige stilling og medvirke til at forebygge tvister om  

 garantier.
Forslaget bygger i det væsentlige på Rådets  

 fælles holdning til direktivforslag om køb af forbrugsvarer og  

 forbrugsgarantier som fastlagt af Rådet den 23. april 1998  

 (Rådets dokument nr. 7896/98 Consom 29 CODEC 220) inden  

 forelæggelse for Europa-Parlamentet.
Den eksisterende bestemmelse foreslås udbygget  

 således, at den erhvervsdrivende på klar og tydelig måde  

 skal informere forbrugeren om garantiens indhold, og hvordan den gøres  

 gældende.
Endvidere skal der oplyses om, at forbrugerens ufravigelige  

 rettigheder efter lovgivningen ikke berøres af garantien.
Det  

 foreslås, at forbrugeren ved aftalens indgåelse kan forlange at  

 få garantien udleveret skriftligt.
Endelig skal skriftlige garantier  

 (garantibeviser) være affattet på dansk.
 Det centrale princip, om at erklæring om ydelse af  

 garanti eller lignende kun må anvendes, såfremt erklæringen  

 giver forbrugeren en væsentlig bedre retsstilling end den, forbrugeren  

 har efter lovgivningen, er fastholdt uændret.
 Det følger allerede af generalklausulen i § 1  

 og vildledningsreglen i § 2, at markedsføring af garantier skal  

 ske på en fair og loyal måde, således at den samlede  

 garantiordning er retvisende beskrevet.
3. Regler om Forbrugerombudsmandens udpegelse Ændringen af bestemmelsen om Forbrugerombudsmandens  

 stilling skal sikre forbrugerombudsmandsinstitutionen større  

 uafhængighed.
Samtidig søges embedet tilført yderligere  

 dynamik ved en vis kontinuerlig udskiftning på posten.
Dette  

 skønnes hensigtsmæssigt, fordi forbrugerområdet er i  

 hastig udvikling, og der derfor er behov for hele tiden at sikre  

 sammenhæng mellem udøvelsen af embedet og  

 samfundsudviklingen.
Forbrugerombudsmanden foreslås ansat på  

 åremål for en periode af 6 år uden mulighed for  

 forlængelse eller genansættelse.
Ved ansættelse på  

 overenskomstvilkår forudsættes det, at  

 ansættelsesvilkårene udformes således, at uansøgt  

 afsked alene kan ske under omstændigheder svarende til de i  

 tjenestemandslovens § 30 anførte.
4. Styrkelse af Forbrugerombudsmandens indgrebsmuligheder Den overordnede målsætning for de  

 foreslåede ændringer er, at det skal være vanskeligere at  

 gennemføre markedsføringsinitiativer, der klart strider imod  

 markedsføringslovens regler og den kendte eller aftalte praksis.
Ved  

 adgangen til en hurtigere, men retssikker procedure, vil en  

 lovovertrædelse kunne standses, forinden dens formål er  

 opnået.
Derved sikres konkurrerende virksomheder imod unfair  

 konkurrence, mens forbrugerne sikres imod en ulovlig  

 markedsføring.
4.1. Påbud for overtrædelse af bindende retningslinjer Forbrugerombudsmanden kan i dag efter forhandling med  

 relevante erhvervs- og forbrugerorganisationer udstede retningslinjer for  

 markedsføring på nærmere angivne områder.
Disse  

 retningslinjer er ikke bindende for de erhvervsdrivende.
Det foreslås, at retningslinjer, der tiltrædes  

 af organisationerne efter lovens ikrafttræden, efter aftale med  

 organisationerne kan gøres bindende.
Tilsidesætter en  

 erhvervsdrivende sådanne bindende retningslinjer, der er bekendtgjort i  

 Lovtidende, kan Forbrugerombudsmanden meddele den erhvervsdrivende  

 påbud.
Såfremt en erhvervsdrivende gør indsigelse over for  

 det meddelte påbud, skal Forbrugerombudsmanden indbringe sagen for  

 domstolene.
4.2. Påbud efter forhandling Det foreslås, at Forbrugerombudsmanden efter samme  

 principper som i betalingskortloven kan meddele påbud, såfremt en  

 forhandling med den erhvervsdrivende ikke kan bringe den ulovlige  

 markedsføring til ophør.
I dag kan Forbrugerombudsmanden ikke  

 nedlægge forbud administrativt, men er henvist til at anlægge en  

 forbudssag ved domstolene.
Forbrugerombudsmanden kan dog nedlægge et  

 foreløbigt forbud, hvis der er øjensynlig fare for, at  

 formålet med et forbud vil forspildes, hvis rettens afgørelse  

 skal afventes.
Da Forbrugerombudsmanden i forbindelse med nedlæggelse  

 af foreløbigt forbud både skal udstede et foreløbigt  

 forbud og anlægge en justifikationssag senest næste hverdag efter  

 udstedelse af det foreløbige forbud, er dette retsmiddel så  

 administrativt byrdefuldt, at Forbrugerombudsmanden kun har anvendt det i  

 meget få tilfælde.
 Forbudssager ved domstolene kan tage flere år, og  

 først herefter vil en tilsidesættelse af forbudet være  

 strafbart.
 Den foreslåede ændring vil virke effektivt og  

 procesbesparende i forhold til Forbrugerombudsmandens eksisterende  

 indgrebsmuligheder uden samtidig at tilsidesætte hensynet til de  

 erhvervsdrivendes retssikkerhed, da påbud alene kan gives i sager, hvor  

 retsstillingen er klar.
Det forhold, at Forbrugerombudsmanden kan gribe hurtigt  

 ind over for virksomheder, der bryder loven, vil således både  

 beskytte forbrugerne og være til gavn for den del af erhvervslivet, som  

 overholder reglerne i markedsføringsloven.
Hurtige indgreb over for  

 virksomheder, der ikke overholder loven, vil være medvirkende til at  

 sikre fair og lige konkurrence.
Forbrugerombudsmanden har således mange  

 ukomplicerede sager, hvor den erhvervsdrivende gøres opmærksom  

 på, at loven er overtrådt.
Ophører den erhvervsdrivende i  

 disse tilfælde ikke med sin markedsføring, har  

 Forbrugerombudsmanden i dag ikke mulighed for selv at meddele påbud,  

 medmindre den erhvervsdrivende allerede har givet et skriftligt tilsagn over  

 for Forbrugerombudsmanden om at ændre sin markedsføring.
 Forbrugerombudsmanden skal indbringe sagen for domstolene,  

 såfremt den erhvervsdrivende fremkommer med indsigelser, ligesom  

 domstolene efter forslaget ved kendelse kan bestemme, at sagsanlægget  

 tillægges opsættende virkning.
 Såfremt Forbrugerombudsmanden i øvrigt finder  

 en handling i strid med markedsføringsloven, må  

 Forbrugerombudsmanden anlægge sag om forbud og påbud ved  

 domstolene.
 Udover den tidligere nævnte procesbesparende,  

 effektivitetsfremmende og konkurrencemæssige virkning vil den  

 foreslåede påbudsmulighed i tilfælde af klare  

 overtrædelser virke præventivt, da påbudet har virkning med  

 det samme.
B.
Lovforslagets administrative og økonomiske konsekvenser Da Forbrugerombudsmanden allerede har koncentreret sin  

 virksomhed omkring administrationen af lovens generalklausul om god  

 markedsføringsskik og forbudet mod vildledning, herunder retssager,  

 samt forebyggende virksomhed i form af forhandlinger, udstedelse af  

 retningslinjer, afgivelse af forhåndsbeskeder samt anden  

 oplysningsvirksomhed, skønnes forslaget ikke at indebære  

 ændringer i Forbrugerombudsmandens træk på ressourcer.
Erhvervsøkonomiske konsekvenser og administrative konsekvenser  

 for virksomheder Forbrugerombudsmandens adgang til at meddele påbud  

 vil sikre en bedre efterlevelse af loven til gavn for forbrugerne og det  

 store flertal af virksomheder, der følger lovens bestemmelser.
 Påbudsmuligheden vil endvidere virke effektivt og  

 procesbesparende uden samtidig at tilsidesætte hensynet til de  

 erhvervsdrivendes retssikkerhed.
Et udkast til det tidligere fremsatte lovforslag har  

 været forelagt Erhvervsministeriets Testpanel.
Lovforslaget vil  

 være administrativt neutralt for 72% af virksomhederne, da de  

 vurderede, at ændringerne i markedsføringsloven ikke vil  

 berøre deres administration.
20% af virksomhederne vurderede, at de var berørt  

 af lovforslaget, og heraf angav 1/3, at de ville få administrative  

 byrder på engangsbasis.
Ca. halvdelen af de berørte virksomheder  

 vurderede, at lovforslaget ville medføre løbende administrative  

 byrder, mens enkelte vurderede, at lovforslaget ville medføre  

 administrative lettelser.
Langt størstedelen af de administrative  

 konsekvenser skyldes ændringen af garantibestemmelsen.
 Det vurderes, at de ændringer, der er foretaget i  

 forhold til det tidligere fremsatte udkast, i et vist omfang vil fjerne de  

 byrder, der efter testpanelets opfattelse var i det tidligere udkast.
C.
Lovforslagets miljømæssige konsekvenser Forslaget skønnes ikke at have  

 miljømæssige konsekvenser.
D.
Forholdet til EU-retten Europa-Kommissionen har fremsat forslag til et direktiv om  

 køb af forbrugsvarer og forbrugsgarantier med henblik på at  

 indføre fælles minimumsregler for garantier og forbrugernes  

 beføjelser i forbindelse med mangler ved forbrugsvarer (KOM (95) 520).  

 Den foreslåede bestemmelse bygger i det væsentlige på  

 Rådets fælles holdning til direktivforslaget, fastlagt af  

 Rådet den 23. april 1998 (Rådets dokument nr. 7896/98 Consom 29  

 CODEC 220) inden forelæggelse for Europa-Parlamentet.
Det kan dog ikke  

 udelukkes, at det på et senere tidspunkt kan vise sig nødvendigt  

 at ændre bestemmelsen, når det endelige direktiv er vedtaget.
E.
Høring Lovforslaget er sendt i høring hos
Advokatrådet, Amtsrådsforeningen,  

 Arbejderbevægelsens Erhvervsråd, Brancheorganisationen for  

 Forbrugerelektronik, Brancheforeningen for Kontor og Data,  

 Bryggeriforeningen, Centralforeningen af Autoreparatører i Danmark,  

 Danmarks Automobilforhandler Forening, Danmarks Rejsebureau Forening, Dansk  

 Annoncørforening, Dansk Ejendomsmæglerforening, Dansk Fagpresse,  

 Dansk Handel & Service, Dansk Magasinpresse, Danske Reklamebureauers  

 Brancheforening, Dansk Textil Union, Dansk Tipstjeneste, Danske Biludlejere,  

 Danske Dagblades Forening, Danske Finansieringsselskabers Forening, DDK  

 Dansk Detailkreditråd, De Danske Bilimportører, De Samvirkende  

 Købmandsforeninger i Danmark, Den Danske Dommerforening,  

 FEHA/Markedsføringsnævnet, Finansrådet,  

 Forbrugerklagenævnets Forretningsudvalg, Forbrugerombudsmanden,  

 Forbrugerrådet, Foreningen af Danske Internetleverandører,  

 Foreningen af Kommercielle Danske Internetsites, Foreningen af  

 Rejsearrangører i Danmark, Foreningen for Dansk Internet Handel,  

 Fællesforeningen for Danmarks Brugsforeninger, HORESTA,  

 Håndværksrådet, IT-Brancheforeningen, Kommunernes  

 Landsforening, Landbrugsrådet, Nationalbanken, Oliebranchens  

 Fællesrepræsentation, Præsidenten for Sø- og  

 Handelsretten, Radio- og TV-Reklamenævnet, Radiobranchens  

 Reklameudvalg, Radiofaghandelens Brancheorganisation, Realkreditrådet,  

 Rådet for Dansk Forsikring og Pension, Statens Husholdningsråd,  

 Telekommunikationsindustrien, TV 2 Reklame A/S og TVDanmark A/S.
Endvidere er  

 Finansministeriet, Forskningsministeriet, Justitsministeriet,  

 Kulturministeriet, Ministeriet for fødevarer, landbrug og fiskeri,  

 Sundhedsministeriet og Økonomiministeriet blevet hørt.
F.
Skema over konsekvenser Positive Konsekvenser/mindreudgifter Negative Konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Forslaget styrker Forbrugerombudsmandens tilsyn, og virker  

 procesbesparende Ingen Økonomiske konsekvenser for erhvervslivet Forslaget sikrer bedre efterlevelse af mfl. til gavn for  

 forbrugerne og det store flertal af virksomheder Ingen Administrative konsekvenser for erhvervslivet Ingen Forslaget stiller krav til garantiers udformning Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget forudimplementerer forslag om direktiv om  

 køb af forbrugsvarer og forbrugsgarantier Bemærkninger til lovforslagets  

 enkelte bestemmelser Til § 1 Til nr. 1 Ændringen er en konsekvens af, at Industri- og  

 Samordningsministeriet har ændret navn til Erhvervsministeriet.
Til nr. 2 Forslaget tilsigter ingen ændring af  

 anvendelsesområdet i forhold til den gældende § 4 i  

 markedsføringsloven.
Forslaget er ligesom den gældende  

 bestemmelse begrænset til at angå anvendelse af garanti over for  

 forbrugere.
Garantigiver efter forslaget er den erhvervsdrivende, der fx som  

 sælger, leverandør, producent, importør eller lignende  

 yder garanti eller i sin markedsføring påtager sig en garanti  

 ydet af tredjemand.
Selvom forslaget til affattelsen af  

 markedsføringslovens § 4, stk. 2, stiller visse form- og  

 indholdskrav til garantier, udelukker forslaget ikke meddelelse af mundtlige  

 garantier.
Dog kan forbrugeren forlange en skriftlig garanti ifølge 3.  

 pkt. § 4, stk. 2, 1-3 pkt., gælder således både  

 skriftlige og mundtlige garantierklæringer, mens 4. pkt. alene  

 gælder skriftlige garantierklæringer.
Gyldigheden af en ydet  

 garanti bevares, selvom garantien ikke lever op til de stillede formkrav.
Som eksempel på oplysninger, som en garanti skal  

 indeholde i medfør af § 4, stk. 2, 1. pkt., kan - udover  

 oplysninger om garantiens indhold - nævnes garantiens varighed,  

 eventuelle geografiske begrænsninger samt garantigivers navn og  

 adresse.
Ved udstedelse af en mundtlig garanti til forbrugeren vil  

 bestemmelsen i praksis være opfyldt ved oplysning om, at den  

 erhvervsdrivende påtager sig garanti for produktet i et  

 åremål.
Efter § 4, stk. 2, 2. pkt., skal det af  

 garantierklæringen positivt fremgå, at forbrugeren bevarer sine  

 ufravigelige rettigheder efter lovgivningen.
Bestemmelsen er medtaget for at  

 sikre en korrekt gennemførelse af direktivforslag om køb af  

 forbrugsvarer og forbrugsgarantier, jf. punkt 2 i de almindelige  

 bemærkninger.
Oplysningspligten vil medvirke til, at en garanti,  

 skønt den ikke i sig selv er vildledende og dermed i strid med  

 markedsføringslovens § 2, ikke praktiseres på en  

 vildledende måde.
Normalt vil en oplysning fra sælger eller, hvis  

 garantien er skriftlig, en oplysning i garantien, om at den ikke  

 berører købers ufravigelige rettigheder efter købeloven,  

 være tilstrækkelig.
Anden lovgivning skal dog nævnes, hvis  

 dette er relevant under hensyn til garantiens indhold, ydelsens art,  

 salgsmåden m.v.
Det foreslås, at der i § 4, stk. 2, 3.  

 pkt., åbnes mulighed for, at forbrugeren kan forlange at få  

 udleveret en skriftlig garantierklæring.
Bestemmelsen omhandler  

 både anmodning om dokumentation for et mundtligt garantitilsagn samt  

 udlevering af en fortrykt garanti fx fra sælger eller producent.  

 Formålet med bestemmelsen er dels, at forbrugeren ikke vildledes med  

 hensyn til garantiens indhold, idet han forud for en aftales indgåelse  

 kan få garantien skriftligt, dels at sikre forbrugerens  

 bevismæssige stilling.
Forslaget forudsætter, at udlevering sker  

 straks eller hurtigst muligt efter begæringens fremsættelse.
 Der stilles ikke formkrav til, hvorledes garantien skal  

 fremtræde, men benyttes der elektroniske medier, skal forbrugeren kunne  

 sikre sig bevis for garantiens indhold, fx ved at garantigiver sender  

 garantien elektronisk til forbrugerens e-mail adresse.
Efter § 4, stk. 2, 4. pkt., skal en skriftlig  

 garantierklæring rettet til forbrugerne altid være på  

 dansk.
Bestemmelsen omfatter både dokumentationen for mundtlige  

 garantier og alle skriftlige garantierklæringer, herunder  

 internationale producentgarantier, der anvendes her i landet.
Bestemmelsen om  

 dansk sprog er i overensstemmelse med Forbrugerombudsmandens forhandlede  

 retningslinjer for anvendelse af garantiudsagn i reklamer og  

 aftalevilkår og med direktivforslaget.
Efter artikel 5, stk. 4, i  

 direktivforslag om køb af forbrugsvarer og forbrugsgarantier, kan de  

 medlemsstater, hvor varen markedsføres, så længe det er  

 foreneligt med traktaten, kræve, at garantien på den  

 pågældende stats territorium udfærdiges på et eller  

 flere af de officielle fællesskabssprog.
Forslaget er ligesom den gældende § 4 ikke  

 belagt med straf, ligesom der ikke er knyttet direkte civilretlige virkninger  

 til overtrædelse af bestemmelsen.
Lever en erhvervsdrivende ikke op til  

 bestemmelsen, kan der anlægges sag om forbud, påbud og erstatning  

 efter den gældende § 19, stk. 1, og Forbrugerombudsmanden kan  

 meddele påbud efter den foreslåede § 19, stk. 2.
Til nr. 3 Med formuleringen af bestemmelsen i forslaget til  

 § 15, stk. 3, er det om udnævnelsen af Forbrugerombudsmanden  

 bestemt, at erhvervsministeren udnævner Forbrugerombudsmanden for en  

 periode af 6 år uden mulighed for forlængelse eller  

 genansættelse.
Forslaget berører ikke ansættelsesforholdet  

 for den nuværende Forbrugerombudsmand.
 Vedkommende skal opfylde de kvalifikationer, som stilles  

 for at kunne blive dommer, herunder have bestået juridisk  

 kandidateksamen, jf. i øvrigt bestemmelserne om beskikkelse af dommere  

 i retsplejelovens kapitel 4.
Udover at opfylde disse betingelser er det  

 hensigtsmæssigt, at den person, der bestrider posten som  

 Forbrugerombudsmand, har et solidt kendskab til erhvervs- og  

 forbrugerforhold, og markedsforhold i praksis.
Naturlige kandidater til  

 posten kan være embedsmænd eller personer, der kommer fra  

 advokatstanden, domstolene eller de højere læreranstalter.
Det er hensigten med denne ændring af  

 ansættelsesforholdet, at Forbrugerombudsmanden i realiteten skal  

 være sikret mod forflyttelse qua åremålsansættelsen,  

 ligesom tjenestemandslovens disciplinære regler beskytter mod  

 uansøgt afskedigelse, medmindre de i tjenestemandslovens § 30  

 anførte omstændigheder er til stede.
Ved ansættelse  

 på overenskomstvilkår udformes ansættelsesvilkårene i  

 overensstemmelse hermed.
 Aflønningen af Forbrugerombudsmanden  

 forudsættes at ske efter de sædvanlige principper for  

 åremålsansættelse.
Til nr. 4 Efter § 17 i markedsføringsloven kan  

 Forbrugerombudsmanden forhandle retningslinjer på områder, der  

 må anses for væsentlige, navnlig ud fra hensynet til forbrugerne.  

 Forbrugerombudsmanden forhandler disse retningslinjer med relevante erhvervs-  

 og forbrugerorganisationer.
Gennem sådanne forhandlinger søger  

 Forbrugerombudsmanden at påvirke de erhvervsdrivendes adfærd.
 Forbrugerombudsmanden tilstræber, at der er enighed  

 om retningslinjer mellem de deltagende erhvervs- og forbrugerorganisationer,  

 for derved at opnå bredest mulig opbakning til den erhvervsregulerende  

 adfærd, som retningslinjer er udtryk for.
Normalt er der opnået enighed med organisationerne  

 om retningslinjerne.
Opnås der ikke enighed, kan Forbrugerombudsmanden  

 vælge selv at udarbejde retningslinjer eller helt undlade at udarbejde  

 retningslinjer.
 For tiden er 21 retningslinjer forhandlet med erhvervs- og  

 forbrugerorganisationer, spændende fra enkle retningslinjer om  

 skolefotografering til omfattende retningslinjer for etik i  

 pengeinstitutternes rådgivning og i realkredittens virksomhed.
 De nuværende retningslinjer er imidlertid ikke  

 bindende, hverken for organisationerne eller deres medlemmer, selvom der er  

 opnået enighed med organisationerne.
Regeringen foreslår derfor som noget nyt, at  

 Forbrugerombudsmanden og relevante erhvervs- og forbrugerorganisationer kan  

 aftale, at tiltrådte retningslinjer gives en mere bindende karakter.  

 Det foreslås, at der i § 17 indsættes et nyt stk. 2,  

 der indeholder en bestemmelse, som fastslår, at tiltrådte  

 retningslinjer efter aftale kan gøres bindende.
Dette er et tilbud til  

 erhvervslivet, der medfører, at en branche kan øge  

 troværdigheden over for forbrugerne.
Tiltrædelse af  

 retningslinjerne er således et signal til forbrugerne om en høj  

 branchestandard.
Denne selvregulering kan anvendes i virksomhedernes  

 markedsføring.
Det foreslås, at bindende retningslinjer kan danne  

 grundlag for et administrativt påbud fra Forbrugerombudsmanden, uden at  

 denne først skal være forpligtet til at forhandle med den  

 erhvervsdrivende.
Forbrugerombudsmanden skal dog efter reglerne i  

 forvaltningsloven give den erhvervsdrivende lejlighed til at udtale sig,  

 inden det pågældende påbud meddeles.
En straffesag om  

 overtrædelse af et påbud forudsætter, at den  

 erhvervsdrivende, efter at påbudet er meddelt, gentager  

 handlingen.
Om påbudets virkninger henvises til  

 bemærkningerne til nr. 5.
Bindende retningslinjer har virkning over for alle  

 virksomheder inden for den pågældende branche, dvs. også  

 virksomheder, der ikke er medlem af en tiltrædende organisation.
Disse  

 vil således skabe mere lige konkurrencevilkår for hele branchen.  

 Da de bindende retningslinjer også gælder for den del af  

 branchen, der ikke er organiseret, vil de medvirke til at undgå  

 konkurrenceforvridende adfærd mellem de virksomheder, der er medlem af  

 en brancheorganisation og dermed føler sig forpligtet, og de  

 virksomheder, der står uden for.
Bindende retningslinjer skal tiltrædes af de  

 relevante erhvervs- og forbrugerorganisationer, der er forhandlet med.
Efter  

 behov inddrager Forbrugerombudsmanden andre myndigheder i forhandlingerne.  

 Med »relevante« organisationer i det foreslåede stk. 2 henvises  

 til de for problemstillingen interessemæssigt centrale og brede,  

 landsdækkende organisationer, og ikke til mindre specialiserede  

 organisationer.
 Såfremt der ikke inden for en branche findes  

 sådanne organisationer, vil Forbrugerombudsmanden være  

 afskåret fra at aftale bindende retningslinjer på dette  

 område.
 For virksomhederne indebærer bindende retningslinjer  

 den fordel, at retningslinjerne bl.a. konkretiserer indholdet af  

 generalklausulen i markedsføringslovens § 1 og lovens  

 øvrige bestemmelser, og at organisationerne selv får indflydelse  

 på indholdet af retningslinjerne.
 Når organisationerne har accepteret bindende  

 retningslinjer, påtager de sig samtidig en forpligtelse til loyalt og  

 aktivt at medvirke til, at deres medlemmer overholder disse.
Såfremt en erhvervsdrivende gør indsigelse  

 mod et påbud meddelt af Forbrugerombudsmanden for overtrædelse af  

 bindende retningslinjer, skal Forbrugerombudsmanden indbringe sagen for  

 domstolene, jf. forslaget til § 19, stk. 3. Retningslinjer  

 udelukker ikke domstolene fra efter påstand at foretage en  

 prøvelse af, om overtrædelser i de enkelte tilfælde er i  

 strid med god markedsføringsskik eller andre bestemmelser i loven.
Det  

 må dog forventes, at domstolene vil tillægge det betydning, at  

 retningslinjerne er tiltrådt af berørte organisationer og  

 myndigheder på området, og derfor vil være tilbageholdende  

 med at tilsidesætte de normer for god markedsføringsskik, der  

 fremgår af retningslinjerne.
 Retningslinjer, der måtte være tiltrådt  

 af organisationerne inden lovens ikrafttræden, bliver ikke automatisk  

 bindende, men organisationerne kan efterfølgende aftale med  

 Forbrugerombudsmanden, at de gøres bindende.
En organisation kan efter den foreslåede stk. 3  

 opsige en aftale efter stk. 2 om bindende retningslinjer med et aftalt  

 varsel.
Retningslinjerne er herefter ikke længere gældende i  

 medfør af § 17, stk. 2, idet den aftalte bindende virkning  

 ikke længere er tiltrådt af alle relevante organisationer  

 på området.
Dette indebærer, at Forbrugerombudsmanden kun  

 kan meddele påbud for overtrædelser efter en forudgående  

 forhandling, jf. nærmere bemærkningerne til nr. 5.
 Retningslinjer udsendes til de relevante organisationer.  

 De offentliggøres endvidere i Forbrugerstyrelsens Juridiske  

 Årbog og på Forbrugerstyrelsens hjemmeside på Internettet.  

 Bindende retningslinjer efter stk. 2 offentliggøres derudover af  

 Forbrugerombudsmanden ved bekendtgørelse i Lovtidende.
Forbrugerombudsmanden kan ophæve bindende  

 retningslinjer og vil i forbindelse hermed give et rimeligt varsel.
Der kan  

 dog opstå behov for uden varsel at ophæve retningslinjer, fx  

 når en retningslinje ikke længere er aktuel, punkter i en  

 retningslinje bliver underkendt ved domstolene eller bliver  

 overflødiggjort af speciallovgivning.
Ophævelse af  

 retningslinjer efter stk. 2 bekendtgøres i Lovtidende.
 Såfremt tilslutning til bindende retningslinjer  

 opsiges af en organisation, bekendtgør Forbrugerombudsmanden, hvorvidt  

 disse retningslinjer bibeholdes uden bindende virkning efter § 17,  

 stk. 1, eller bortfalder.
Til nr. 5 Efter forslagets § 19, stk. 2, 1. pkt., kan  

 Forbrugerombudsmanden meddele påbud, hvis en handling klart er
i strid med loven, og handlingen ikke kan ændres ved  

 forhandling.
Et påbud til den erhvervsdrivende kan både  

 være formuleret positivt som en handlepligt og negativt som et krav om  

 for fremtiden at undlade en bestemt handling.
 Et påbud efter forslaget til § 19, stk. 2,  

 er med udgangspunkt i den aktuelle markedsføring begrænset til  

 kun at have virkning for igangværende og fremtidige handlinger.  

 Påbudet vil således kunne indeholde et krav om tilbagekaldelse af  

 materiale, der er led i igangværende markedsføring.
Påbudet vil derimod ikke kunne anvendes til  

 administrativt at forbyde en erhvervsdrivende at påberåbe sig  

 urimelige vilkår i allerede indgåede kontrakter.
Et sådant  

 indgreb er så byrdefuldt, at det kun bør ske ved dom, jf. den  

 gældende § 13.
 Hvis et af Forbrugerombudsmanden meddelt påbud  

 indbringes for retten, er Forbrugerombudsmanden ikke afskåret fra at  

 udvide sine påstande efter den gældende § 13, stk. 1,  

 da disse vil blive underkastet prøvelse ved domstolen.  

 Forbrugerombudsmanden vil fx kunne nedlægge påstand om, at  

 påbudet også skal kunne udvides til at omfatte allerede  

 indgåede kontrakter.
Adgangen til administrativt at meddele påbud  

 gælder alle markedsføringslovens bestemmelser.
Påbudet  

 forudsætter imidlertid, at handlingen forgæves skal være  

 forsøgt ændret eller bragt til ophør ved forhandling med  

 den erhvervsdrivende.
Forhandling er dog ikke nødvendig ved  

 overtrædelse af bindende retningslinjer, jf. bemærkningerne til  

 nr. 4.
Forbrugerombudsmanden kan kun meddele påbud i  

 tilfælde af klare overtrædelser af markedsføringsloven,  

 dvs. når der ikke er tvivl om retsstillingen.
En klar retsstilling vil  

 typisk foreligge, hvor praksis allerede er fastlagt, modsat tilfælde,  

 hvor en afgørelse vil ændre retspraksis, eller hvor en  

 afgørelse vil skabe en ny retsstilling.
Som eksempel på en klar  

 overtrædelse kan nævnes fremsendelse til forbrugere af udfyldte  

 indbetalingskort med indbetalers navn, adresse, beløb og forfaldsdato,  

 således at forbrugeren tror, at vedkommende skylder beløbet, men  

 indbetalingskortet reelt dækker over, at forbrugeren skal narres til at  

 indgå en aftale, fx tegne et abonnement.
 En klar retstilling vil også foreligge, hvor der  

 ikke er tvivl om fortolkning af regelgrundlaget, fordi loven eller  

 retsteorien er klar på området.
Som et eksempel på dette kan nævnes  

 erhvervsdrivendes overtrædelser af præcise regler i  

 særlovgivningen, fx kreditaftalelovens kap. 2 om kreditgivers  

 oplysningspligt, § 7 i lov om visse forbrugeraftaler om pligt til at  

 oplyse om fortrydelsesretten eller anvendelse af en ulovlig rentesats efter  

 lov om renter ved forsinket betaling m.v.
Sådanne handlinger vil  

 tillige være i strid med markedsføringslovens § 1 om god  

 markedsføringsskik.
 Andre eksempler vil være klare overtrædelser  

 af specialforbudene i §§ 6-9.
 Det vil være op til Forbrugerombudsmanden som  

 specialmyndighed ved sagens begyndelse at vurdere, om der er tale om en sag,  

 hvor retsstillingen er så klar, at Forbrugerombudsmanden har mulighed  

 for at meddele påbud, hvis forhandling med den erhvervsdrivende viser  

 sig forgæves.
Eftersom de af Forbrugerombudsmanden meddelte påbud  

 ikke kan påklages til højere administrativ instans,  

 foreslås det i stk. 3, efter princippet i betalingskortloven, at  

 den, påbudet retter sig mod, kan forlange påbudet indbragt for  

 domstolene.
I overensstemmelse med forvaltningslovens regler skal  

 Forbrugerombudsmanden orientere om muligheden herfor, og at skriftlig  

 anmodning herom skal være fremsat over for Forbrugerombudsmanden inden  

 4 uger.
Sagen skal herefter inden 1 uge indbringes af Forbrugerombudsmanden  

 for retten i den borgerlige retsplejes former.
Retten kan i forbindelse  

 hermed tage stilling til, om betingelserne for meddelelse af påbudet er  

 opfyldt.
 Udgangspunktet er, at anmodning om indbringelse for retten  

 af det meddelte påbud ikke automatisk har opsættende virkning,  

 men at retten ved kendelse kan bestemme, at den erhvervsdrivende kan  

 fortsætte den handling, som påbudet angår, under retssagens  

 behandling, således at påbudets indbringelse for retten får  

 opsættende virkning.
Ankes en dom, hvor et af Forbrugerombudsmanden meddelt  

 påbud ikke er fundet lovligt, foreslås det i stk. 5, at den ret,  

 der har afsagt dommen eller den ret, hvortil ankesagen er indbragt, kan  

 bestemme, at den pågældende ikke under ankesagen må  

 udøve den handling, påbudet angår.
Bestemmelsen  

 indebærer således, at såfremt det af Forbrugerombudsmanden  

 meddelte påbud stadfæstes, kan retten ikke tillægge anke af  

 dommen opsættende virkning.
Dette gælder uanset, om den  

 pågældende under sagens behandling har kunnet fortsætte den  

 handling, påbudet angår.
Konsekvenserne af, at et påbud senere ophæves  

 af domstolene, vil være, at Forbrugerombudsmanden efter almindelige  

 regler om offentlige myndigheders erstatningsansvar vil kunne blive  

 erstatningsanvarlig over for den erhvervsdrivende efter dansk rets  

 almindelige erstatningsretlige regler.
I givet fald vil der som udgangspunkt  

 kunne kræves erstatning for det fulde tab, der er forårsaget ved  

 påbudet.
 Det foreslås endeligt, at tilsidesættelse af  

 et påbud udstedt efter forslaget til § 19, stk. 2,  

 medfører strafansvar i form af bøde eller hæfte, jf.  

 forslaget til § 22, stk. 1. Under en straffesag vil domstolene  

 kunne prøve, om påbudet er overtrådt, og om påbudet  

 har den fornødne hjemmel.
Til nr. 6 Forslaget er en konsekvens af lov nr. 731 af 7. december  

 1988 om ændring af retsplejeloven, lov om fremgangsmåden ved  

 inddrivelse af skatter og afgifter m.v. og lov om retsafgifter.
 Ændringerne af retsplejeloven har medført, at  

 de nuværende henvisninger til retsplejeloven ikke længere er  

 korrekte.
Forslaget indebærer, at de tidligere henvisninger  

 til retsplejelovens bestemmelser om, at forbudssager behandles i  

 overensstemmelse med den civile retspleje udgår.
Henvisningerne er  

 overflødige, da alle forbudssager efter markedsføringslovens  

 § 21 bliver anlagt ved Sø- og Handelsretten i København,  

 og derved er omfattet af den civile retspleje.
 Videre medfører forslaget, at der henvises til  

 proportionalitetsgrundsætningen i retsplejelovens § 643,  

 stk. 2. Hermed tydeliggøres det, at denne bestemmelse  

 gælder ved domstolenes vurdering af lovligheden af forbud i  

 medfør af markedsføringslovens § 21.
Efter den nuværende retsplejelovs § 651,  

 stk. 2, kan en person, der medvirker til overtrædelse af et  

 forbud, udover at ifalde erstatningsansvar, nu idømmes straf.
Denne  

 udvidelse af bestemmelsen bør ligeledes omfatte forbud nedlagt i  

 medfør af markedsføringsloven.
Videre er der efter revisionen i 1988 af retsplejeloven i  

 § 645, stk. 2 og 3, hjemmel til at beslaglægge rørligt  

 gods, såfremt det anvendes eller har været anvendt til  

 overtrædelse af forbudet, eller der er bestemte grunde til at antage,  

 at det vil blive anvendt til sådant formål.
Denne bestemmelse  

 bør ligeledes finde anvendelse ved forbud nedlagt i medfør af  

 markedsføringslovens § 21.
Til nr. 7 Forslaget er en konsekvensrettelse til ændringen  

 under nr. 5. Tilsidesættelse af et af Forbrugerombudsmanden meddelt  

 påbud kan straffes med bøde eller hæfte.
Til nr. 8 Forslaget indeholder den i lovgivningen nu anvendte  

 formulering af strafansvar for juridiske personer.
Til § 2 Det foreslås, at lovændringen træder i  

 kraft den 1. juli 1999.
BILAG Lovforslaget sammenholdt med gældende  

 lov Gældende formulering Lovforslaget § 1 I lov nr. 428 af 1. juni 1994 om markedsføring  

 foretages følgende ændringer:
 1.
 § 4.
 2.
»Stk. 2. Ydes der garanti, skal den  

 erhvervsdrivende på klar og tydelig måde informere forbrugeren om  

 dens indhold og give de oplysninger, der er nødvendige for at  

 gøre garantien gældende.
Endvidere skal den erhvervsdrivende  

 på en klar og tydelig måde oplyse, at forbrugerens ufravigelige  

 rettigheder efter lovgivningen ikke berøres af garantien.
Efter  

 anmodning skal den erhvervsdrivende udlevere garantien skriftligt.
Skriftlige  

 garantier skal være affattet på dansk.«.
 § 15.
 3.
 Stk. 2.
 Stk. 3.
»Stk. 3 Stk. 4.
 Stk. 5.
 § 17.
 4.
»Stk. 2 Stk. 3.
 Stk. 4.
 § 19.
 5.
»Stk. 2 Stk. 3.
 Stk. 4.
 Stk. 5.
 Stk. 2.
 Stk. 2 bliver herefter  

 stk. 6.
 6.
 § 21.
 »Reglerne i retsplejelovens §§ 642, nr.  

 2, 643, 645, stk. 1-3, og 651 finder tilsvarende anvendelse, og reglerne  

 i §§ 636, 638 og 648, stk. 2, finder anvendelse med de  

 fornødne lempelser«.
 § 22.
 7.
 Stk. 2.
 Stk. 3.
 Stk. 4.
 Stk. 5.
 Stk. 6.
 8.
 »Stk. 6.
