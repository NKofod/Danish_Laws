 I medfør af § 2, stk. 1, i lov nr. 1041 af 23. december 1992 om ændring af  

 lov om arbejdstilbud til ledige og § 14 b i lov om arbejdstilbud til ledige,  

 fastsættes:
 § 1.  Lov nr. 1041 af 23. december 1992 træder i kraft  

 den 1. januar 1993.
 § 2.  Ledige, som forud for lovens ikrafttræden efter  

 de hidtidige regler har fået tilsagn om at kunne påbegynde et konkret  

 uddannelsestilbud på et tidspunkt, der ligger efter lovens ikrafttræden, skal  

 have tilbud om at gennemføre en uddannelse svarende til den, de skulle have  

 påbegyndt efter de hidtidige regler.
 § 3.  Indtil der foreligger nærmere retningslinier for  

 den behovsorienterede indsats over for særligt udsatte grupper, kan der gives  

 uddannelsestilbud ud fra en behovsvurdering i det omfang hensynet til  

 allerede planlagte uddannelsesaktiviteter gør dette hensigtsmæssigt.
