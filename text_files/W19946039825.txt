Ankenævnet tiltrådte Patentdirektoratets afslag, således som sagen  

 forelå oplyst på tidspunktet for afslaget.
På baggrund af en under ankesagen  

 fremsendt samtykkeerklæring fra indehaveren af VR 1432 1970 CAPRI  

 tilbagesendtes sagen til Direktoratet til fortsat behandling.
År 1994, den 29. juni afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 29. december 1988 indleverede klageren en ansøgning om registrering af  

 varemærket CAPRICE (ordmærke) for alle varer i klasse 12.
I skrivelse af 6. februar 1990 udtalte Patentdirektoratet, at det ansøgte  

 varemærke var fundet forveksleligt med det registrerede varemærke VR 1432  

 1970 CAPRI.
Klager fik frist til den 6. juni 1990 til at bringe ansøgningen i  

 orden.
 Klageren søgte den 6. juni 1990 om fristforlængelse til den 6. oktober  

 1990.
 Denne frist blev bevilget af direktoratet.
 I skrivelse af 4. oktober 1991 anmodede klager om frist til 6. februar  

 1992 Ford Motor Company Linited.
 Klager anførte:
».... Som det fremgår af vedlagte kopi af skrivelse af 17. september  

 1991 fra min amerikanske ordregiver, har indehaverne af den modholdte  

 registrering VR 1432/1970 CAPRI, Ford Motor Company Limited, indvilget i at  

 gøre samtykke til min klients registrering.
Jeg regner således med, at kunne  

 fremsende underskreven samtykkeerklæring inden ovennævnte dato....« Direktoratet meddelte ved skrivelse af 10. oktober 1991 den ansøgte  

 fristforlængelse, men oplyste samtidig, at en senere fristanmodning med samme  

 begrundelse ikke ville blive imødekommet.
Samme svar blev af direktoratet  

 givet på klagers anmodning af 4. februar 1992 om frist til den 6. juni 1992.
Klager ansøgte igen den 3. juni 1992 om fristforlængelse til 6. oktober  

 1992 I skrivelse af 16. juni 1992 fra direktoratet blev den ønskede frist  

 bevilget.
 Direktoratet meddelte endvidere klager følgende:
»Yderligere frist vil ikke blive givet og samtykkeerklæringen må  

 indsendes inden udløbet af ovennævnte svarfrist, da ansøgningen ellers vil  

 blive afslået.« I skrivelse af 5. oktober 1992 søgte klager fristforlængelse til 6.  

 februar 1992 på grundlag af samtykkeforhandlinger.
 Klager anførte endvidere følgende:
»Da samtykket principelt er afgivet håber jeg Direktoratet vil have  

 forståelse for at tildele endnu en fristforlængelse.« Den 9. oktober 1992 afslog direktoratet ansøgningen under henvisning til  

 varemærkelovens § 15, stk. 1, da det ansøgte mærke var forveksleligt med det  

 tidligere registrerede varemærke VR 1432 1970 CAPRI.
 Denne afgørelse har klageren ved skrivelse af 9. december 1992 indbragt  

 for Patentankenævnet med anmodning om, at sagen hjemvises til direktoratet  

 til fornyet behandling.
 Med skrivelse af 29. april 1993 har klager indsendt original  

 samtykkeerklæring fra indehaverne af VR 1432 1970 CAPRI, Ford Motor Company  

 Limited.
 Klager skriver bl.a.:
»Da registreringshindringen således ikke længere er til stede, skal  

 jeg høfligst anmode om, at sagen hjemvises til Patentdirektoratet til fornyet  

 behandling.« I anledning af klagen har direktoratet ved skrivelse af 1. juni 1993  

 afgivet følgende udtalelse:
 ...'Det ansøgte mærke CAPRICE blev i sin tid af Direktoratet fundet  

 forveksleligt med det under VR 1432 1970 registrerede mærke CAPRI, hvilket  

 meddeltes ansøger i brev af 6. februar 1990 med en frist til 6. juni 1990 til  

 enten at begrænse ansøgningen eller fremskaffe samtykke fra indehaverne af  

 registreringen.
 Efter at Direktoratet havde tilstået ansøger yderligere frist helt til den  

 6. oktober 1992, afvistes ansøgers begæring af 5. oktober 1992 om yderligere  

 fristforlængelse til 6. februar 1993, hvorefter ansøgningen blev afslået.
 Selvom ansøgningen ikke blev i orden inden udløbet af den meget lange  

 frist, der blev givet ansøger, og selvom samtykkeerklæringen ikke blev  

 indsendt indenfor ankefristen, foreligger der imidlertid nu et acceptabelt  

 samtykke fra indehaverne af VR 1432 1970 til registrering af det ansøgte  

 mærke.
Såfremt Patentankenævnet herefter tillader, at sagen tilbagesendes til  

 Direktoratet, skal vi foretage det videre fornødne ....' Der har ikke været afholdt mundtlig forhandling i sagen.
 Ankenævnet skal udtale:
 Det tiltrædes, at ansøgningen blev afslået, således som sagen forelå  

 oplyst på tidspunktet for direktoratets afgørelse.
 Under henvisning til den nu fremsendte samtykkeerklæring fra indehaveren  

 af registrering VR 1432 1970 CAPRI, Ford Motor Company Limited, samt under  

 henvisning til det af direktoratet i skrivelse af 1. juni 1993 anførte finder  

 nævnet at kunne tilbagesende sagen til fortsat behandling i direktoratet.
 Herefter bestemmes:
Sagen tilbagesendes til fortsat behandling i Patentdirektoratet Grønning-Nielsen.
Hans Chr.
Thomsen.
Finn.
Mikkelsen.
