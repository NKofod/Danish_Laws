Opbygning og varighed Tal angiver uger Praktiktiden påbegyndes normalt 1. august, men der er tillige adgang til  

 at påbegynde uddannelsen på andre tidspunkter.
 Formål:
 Formålet med den samlede grunduddannelse til frugt- og bæravler er, at  

 eleven/lærlingen efter praktisk/teoretisk uddannelse selvstændigt kan  

 varetage et fagligt arbejdsområde efter givne informationer, ligesom han  

 eller hun skal være i stand til at udføre normalt forekommende arbejde på en  

 arbejdsteknisk korrekt og sikkerhedsmæssig forsvarlig måde.
 Lærlingen og efg-eleven skal gennem uddannelsen opnå erhvervskompetence  

 som frugt- og bæravler i overensstemmelse med nedenstående regler for  

 uddannelsen.
Adgangsbetingelser Lærlinge: Mindst gennemført folkeskolens 9. klasse eller anden  

 tilsvarende skoleuddannelse.
 Efg-elever: Gennemført basisuddannelsen inden for jordbrugsområdet  

 eller anden uddannelse og beskæftigelse, der kan sidestilles hermed i henhold  

 til fastsatte regler.
 Til uddannelsens gennemførelse kræves, at lærlingen har traktorkørekort.  

 Lærlingen erhverver dette tidligst muligt i læretiden og senest inden  

 påbegyndelsen af 13 ugers kurset.
 Efg-eleven erhverver kørekortet under basisuddannelsen.
 Uddannelsesaftale m.v.
 Ved oprettelse af uddannelsesaftale skal angives uddannelsesområde, frugt-  

 og bæravler.
 Uddannelsesaftalen skal omfatte hele læretiden, men der er adgang til med  

 den enkelte praktikvært at aftale en kortere periode i den enkelte  

 virksomhed, bl.a. afhængig af, for hvilken periode virksomheden er godkendt.
 Lærlingen/eleven skal have mindst to praktikpladser, medmindre læretiden  

 afvikles i en virksomhed, som af Det faglige Fællesudvalg for Gartneri er  

 godkendt til at have elever i hele læretiden.
Ved skifte af praktikplads skal der oprettes et tillæg til  

 uddannelsesaftalen, som skal omfatte restlæretiden.
Praktikværten har pligt  

 til at være lærlingen/eleven behjælpelig med at fremskaffe en ny, velegnet  

 praktikplads.
Såfremt ny praktikplads ikke kan fremskaffes, vil Det faglige  

 Fællesudvalg for Gartneri, så vidt det er muligt, bistå ved fremskaffelse af  

 en ny praktikplads.
Så længe ny praktikplads ikke er fremskaffet, påhviler  

 det den pågældende praktikvært fortsat at holde lærlingen/eleven i lære.
 Vejledning.
 Spørgsmål vedrørende virksomhedsuddannelsens nærmere indhold og  

 tilrettelæggelse kan rettes til:
Det faglige Fællesudvalg for Gartneri Torsøvej 7 8240 Risskov Tlf.: 06 21 48 00 eller:
Erhvervsuddannelsesudvalget for Jordbrugsområdet c/o Undervisningsministeriet Amagertorv 14, 2. sal 1160 København K Tlf. 01 92 56 00 Uddannelsens tilrettelægning.
 De krævede praktiske og teoretiske færdigheder behandles under  

 skoleopholdene.
 Praktikopholdene finder sted i virksomheder godkendte af Det faglige  

 Fællesudvalg for Gartneri.
 Uddannelsen på virksomheden tilrettelægges sådan, at lærlingen eller  

 efg-eleven så vidt muligt beskæftiges ved og opnår praktiske færdigheder i de  

 arbejdsdiscipliner der er gennemgået under det/de forudgående skoleophold.
 Skoleopholdenes fordeling.
Skoleopholdenes placering fremgår af uddannelsesmodellen.
Det første 6  

 ugers kursus for lærlinge afvikles, så vidt muligt, inden for læretidens  

 første 6 måneder.
 Lærlinge, som påbegynder uddannelsen i perioden 1. januar til 30. juni,  

 følger 6 ugers skoleopholdet i det efterfølgende kalenderår og 13 ugers  

 skoleopholdet i samme kalenderår.
Efg-elever, der efter basisuddannelsen måtte indgå i en lærlingeuddannelse  

 skal ikke deltage i lærlingeuddannelsens første 6 ugers kursus.
Sådanne  

 elevers læretid nedsættes i øvrigt med 7 måneder til 2 år og 10 måneder.
I  

 uddannelsens to sidste skoleophold på henholdsvis 13 og 8 uger undervises  

 lærlinge og efg-elever sammen.
Disse skoleophold afvikles normalt kun hvert  

 andet år, og uddannelsen tilrettelægges i overensstemmelse hermed.
 Uddannelsen under skoleopholdene.
 Undervisningen i efg-basisuddannelsen og i lærlingeuddannelsens første 6  

 ugers kursus omfatter grundlæggende jordbrugsfaglig viden og enkelte  

 færdigheder.
 Hertil undervisning i almene fag.
 I de følgende skoleophold indgår en række almengartneriske fag, samt  

 fagområder med direkte sigte på kunnen inden for frugt- og bæravlserhvervet.  

 I undervisningen indgår indøvelse af praktiske færdigheder underbygget med  

 den teoretiske baggrund, herunder opgaveløsning af såvel praktisk som  

 teoretisk karakter.
 Pensum er fordelt således:
Forskoleophold - 6 uger (lærlinge) I lærlingeuddannelsens forskoleophold gennemgås grundlæggende  

 jordbrugsfaglige emner.
 Pensum omfatter bl.a. jord-vand-næring, plantelære, plantedyrkning,  

 redskabs- og maskinlære samt almene fag.
 Disse emner har til formål i videst muligt omfang at bibringe lærlingen et  

 fagligt niveau svarende til efg-basisuddannelsen, således at uddannelsens  

 følgende skoleophold kan gennemføres fælles for lærlinge og efg-elever.
1. skoleophold - 13 uger (lærlinge og efg-elever) Elever og lærlinge indføres i dele af fagområdet jordbehandling  

  (formål, grubning, pløjning, harvning og tromling) dele af fagområdet:  

tiltrækning af frugttræer og -buske (grundstammer, okulation, værktøj  

 og hjælpemidler) hele fagområdet  planteernæring, dele af  

plantagedrift (renholdelse, dækkultur og mellemkultur,  

 beskæringsredskaber, beskæring af træ- og bærfrugt) dele af  

plantesundhedslære (skadedyr, svampe, bakterier, bekæmpelse af  

 skadegørere, sprøjter, pesticidanvendelse) dele af plantekendskab  

 (botanik),  frilandsafgrøder samt dele af høst og  

 frugtopbevaring (manuel plukning, maskinel høst).
 Endvidere får eleven stillet en projektopgave over en valgt kultur.
 Denne opgave skal bygge på data indsamlet i den følgende praktikperiode.
 Opgaven forelægges og bedømmes på det følgende skoleophold.
 I skoleopholdet indgår obligatoriske almene fag og valgfrie fag efter  

 »katalog over valgfrie fag ved efg«.
 De obligatoriske fag indeholder: Arbejdsmiljø, herunder sammenhængen med  

 sikkerhed på arbejdspladsen, lønsystemer, tidsplanlægning,  

 produktionsstyring, erhvervsudvikling, ejendomsforhold, organisationsforhold,  

 problemer omkring konflikter og samfundets målsætning og politik.
 2. skoleophold - 8 uger (efg-elever og lærlinge).
 Elever og lærlinge indføres i dele af fagområdet jordbehandling  

  (grundforbedring, strukturforbedring, fræsning, dele af fagområdet  

tiltrækning af frugttræer og buske (podning, vegetativ formering),  

 hele fagområdet frugt- og bærarternes udviklingsforløb, dele af  

 fagområdet plantagedrift (arealvalg, læ og hegn, etablering af  

 plantage, næringsstoffer vækstregulering af frugtmængder), dele af fagområdet  

plantesundhedslære (virus, fysiogene sygdomme, forebyggelse mod  

 skadegørere, bekæmpelse, offentlig virksomhed - Statens plantetilsyn og  

 fremavl), dele af fagområdet plantekendskab (sorter), dele af  

 fagområdet høst og frugtopbevaring (frugtlagring, sortering og  

 pakning).
 I skoleopholdet indgår færdiggørelse og fremlæggelse af projektopgave.
 Hertil undervises i obligatoriske almene fag og retningsbestemte almene  

 fag.
 De obligatoriske almene fag indeholder virksomheders målsætning og  

 politik, det enkelte individs målsætning og politik.
 Social udvikling: Individets tilegnelse af normer, holdninger m.v.
 Herunder: Udvikling af sproget, familiens indflydelse, skolens  

 indflydelse, massemediernes indflydelse, indflydelse via fritidsaktiviteter,  

 virksomhedens indflydelse.
 Uddannelsesregler.
 Fastsat af Undervisningsministeriet i henhold til lov jfr.  

 lovbekendtgørelse nr. 150 af 18. marts 1987 om erhvervsfaglige  

 grunduddannelser for så vidt angår efg-uddannelsen samt af lærlingerådet for  

 så vidt angår lærlingeuddanelsen i henhold til lov jfr. lovbekendtgørelse nr.  

 128 af 16. marts 1987 om lærlingeforhold.
 Virksomhedsuddannelsen.
 Uddannelsen i praktikvirksomheden skal omfatte de normalt forekommende  

 arbejdsopgaver inden for frugt- og bæravlen.
 Følgende arbejdsområder/discipliner skal i videst muligt omfang indgå i  

 praktikuddannelsen:
 Jordbehandling manuelt/maskinelt, gødskning, formering og plantning.  

 Plantepleje, vanding og beskæring samt plantesundhedspleje, herunder diagnose  

 af skadegørere og angivelse af kemikalieanvendelse.
 Sprøjtning og anden brug af plantebeskyttelsesmidler.
Ukrudtbekæmpelse manuelt/maskinelt og kemisk.
Høst, frugtopbevaring og  

 klargøring til markedsføring.
 Plantekundskab og omgang med planter fra modtagelse til vækst.
Ønskeligt supplement til virksomhedsuddannelsen Deltagelse i planlægningsfunktioner ved start af ny kultur.
Deltagelse i  

 eventuel kundebetjening.
 I øvrigt beskæftigelse ved andet på virksomheden forekommende fagligt og  

 for uddannelsen værdifuldt arbejde.
