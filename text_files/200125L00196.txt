Tillægsbetænkning afgivet af  

 Arbejdsmarkedsudvalget den 13. marts 2002 Tillægsbetænkning over Forslag til lov om ophævelse af lov om  

 servicejob [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 29. januar 2002 og var til  

 1. behandling den 7. februar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget afgav  

 betænkning den 6. marts 2002. Lovforslaget var til 2. behandling den  

 12. marts 2002, hvorefter det blev henvist til fornyet behandling i  

 Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 Et mindretal i udvalget (S, SF, RV og EL)  

 indstiller lovforslaget til forkastelse.
 SF kan tilslutte sig de bemærkninger,  

 Socialdemokratiet kom med i betænkningen over lovforslaget.
Enhedslisten finder, at servicejobordningen er noget af  

 det mest fremadrettede og samfundsmæssigt fornuftige, der er  

 indført i de seneste mange år.
Dels giver ordningen mulighed  

 for, at ældre langtidsledige, som ellers har meget svært ved at  

 komme ud af arbejdsløsheden, kan få et ordinært arbejde.  

 Dels åbner ordningen mulighed for at styrke den offentlige service,  

 uden at det reelt belaster det offentlige udgiftsniveau.
 Ikke mindst inden for ældreplejen, hvor der ved  

 udgangen af 2001 var besat 696 servicejob, er der brug for, at alle  

 muligheder for at skaffe arbejdskraft benyttes, og her vil lovforslaget  

 altså betyde et stop for såvel ansættelser i servicejob som  

 for det særlige uddannelsestilskud på 50.000 kr.
Ifølge bemærkningerne til lovforslaget har  

 det ingen økonomisk betydning for det offentlige.
Derfor må  

 Enhedslisten konstatere, at regeringen således forringer ældre  

 langtidslediges mulighed for at få et ordinært arbejde og  

 forringer mulighederne for en velfungerende offentlig service   uden at det  

 medfører en besparelse.
Lovforslaget understreger altså, at  

 regeringen foretrækker udgifter til arbejdsløshedsdagpenge frem  

 for udgifter til at skabe ordinære arbejdspladser.
Derfor er  

 lovforslaget ikke kun asocialt, det er også dumt.
 Endeligt vil Enhedslisten kritisere, at  

 udvalgsbehandlingen af lovforslaget har været hæmmet af, at  

 beskæftigelsesministeren ikke har overholdt tidsfristerne for  

 besvarelse af spørgsmål.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
