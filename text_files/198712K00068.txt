Nr LSF 68 Forslag til Lov om statsgaranterede høsttabslån med rentetilskud til  

 landmænd Fremsat af landbrugsministeren (Tørnæs) den 18. december 1987 Vedtaget ved tredjebehandling den 18. december 1987 Lov nr 867 af 23/12/1987 § 1. Landbrugsministeren kan efter ansøgning indgivet senest den 31.
marts 1988 yde garanti inden for en ramme på 400 mio. kr. for pengeinstitutlån, der optages af landmænd, som i særlig grad er bragt i likviditetsmæssige vanskeligheder på grund af dårlig høst i 1987.
 Stk 2. Statsgarantien udgør 80 pct. af lånebeløbet.
§ 2. Statsgaranti kan ydes til ejere eller forpagtere af jordbrugsbedrifter.
Stk 2. Det er en betingelse for at yde garanti, at ansøgeren 1) har erhvervet eller forpagtet bedriften inden den 1. august 1987, 2) i 1987 har haft et udbytte af korn, ærter, frø eller raps, som har været mindst 25 pct. mindre end gennemsnittet af udbytterne af de pågældende afgrøder for årene 1985 og 1986, jf. dog § 3, stk. 2, 3) har en samlet gæld, der udgør mere end 65 pct. af de samlede aktiver, og 4) er i stand til at tilbagebetale det statsgaranterede lån.
Stk 3. Landbrugsministeren kan fravige de i stk 2, nr. 2 og 3, nævnte procentgrænser, når særlige omstændigheder taler derfor.
§ 3. Høsttabet beregnes for det areal, hvor der i 1987 dyrkes de i § 2, stk. 2, nr. 2, nævnte afgrøder.
Stk 2. Landbrugsministeren fastsætter regler for opgørelse af høsttabet, herunder at andre end de i § 2, stk. 2, nr. 2, nævnte afgrøder skal indgå i opgørelsen af høsttabet.
§ 4. Ansøgerens gældsprocent opgøres som forholdet mellem de samlede passiver og de samlede aktiver.
Stk 2. De samlede passiver og de samlede aktiver opgøres i overensstemmelse med skattelovgivningens regler.
De skattemæssigt opgjorte aktiver opgøres før formuenedslag, men efter nedskrivning af varelager og besætning.
De skattemæssigt opgjorte passiver opgøres uden tillæg af formuenedslag og nedskrivning.
§ 5. Statsgaranti kan ydes til lån, der opfylder følgende betingelser:
 1) Lånet ydes af pengeinstitutter, der driver virksomhed i Danmark.
 2) Lånet ydes med en løbetid på mindst 5 år og højst 7 år.
3) Lånet sikres ved oprykkende panteret i den pågældende ejendom inden for handelsværdien.
4) Lånet udgør højst 80 pct. af den i henhold til § 3 opgjorte værdi af høsttabet med tillæg af sædvanlige låneomkostninger.
5) Lånet er afdragsfrit i det første år, hvorefter det afdrages efter annuitetsprincippet.
Stk 2. Der kan højst ydes statsgaranti for et lånebeløb på i alt 500.000 kr. for hver ansøger og hver bedrift.
Der ydes ikke garanti for lån under 25.000 kr.
Stk. 3. Landbrugsministeren fastsætter nærmere regler for ydelse af lån med statsgaranti, herunder om opgørelse af handelsværdi og lånesikkerhed.
§ 6. Landbrugsministeren kan i særlige tilfælde godkende anden betryggende sikkerhed end den i § 5, stk. 1, nr. 3, nævnte, herunder hvis ansøgeren er forpagter af ejendommen.
§ 7. Landbrugsministeren kan efter ansøgning yde tilskud til betaling af renter af lån, for hvilke der ydes statsgaranti efter denne lov.
Stk. 2. Rentetilskud kan dog alene ydes til landmænd, der har haft et høsttab, som opgjort i henhold til § 2 og § 3 har været på mindst 40 pct.
Stk. 3. Rentetilskud ydes med 5 pct. pr. år i de første 3 år af lånets løbetid.
Rentetilskuddet beregnes af den til enhver tid værende restgæld.
Stk. 4. Landbrugsministeren fastsætter nærmere regler for udbetaling af tilskud.
§ 8. Landbrugsministeren kan bemyndige Kongeriget Danmarks Hypotekbank og Finansforvaltning til at træffe afgørelser efter loven.
Stk. 2. Landbrugsministeren kan fastsætte regler om adgang til at påklage afgørelser, der er truffet i henhold til bemyndigelse efter stk. 1, herunder at afgørelse truffet af Kongeriget Danmarks Hypotekbank og Finansforvaltning ikke skal kunne indbringes for anden administrativ myndighed.
§ 9. Landbrugsministeren fastsætter tidspunktet for lovens ikrafttræden.
 § 10. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan indtil den 31. marts 1988 yde garanti inden for en ramme på 400 mill. kr. for pengeinstitutlån, der optages af landmænd, som i særlig grad er bragt i likviditetsmæssige vanskeligheder på grund af dårlig høst i 1987.
 Stk 2. Statsgarantien udgør 80 pct. af lånebeløbet.
§ 2. Statsgaranti kan ydes til ejere eller forpagtere af jordbrugsbedrifter.
Stk 2. Det er en betingelse for at yde garanti, at ansøgeren 1) har erhvervet eller forpagtet bedriften inden den 1. august 1987, 2) i 1987 har haft et udbytte af korn, ærter, frø eller raps, som har været mindst 25 pct. mindre end gennemsnittet af udbytterne af de pågældende afgrøder for årene 1985 og 1986, jf. dog § 3, stk. 2, 3) har en samlet gæld, der udgør mere end 65 pct. af de samlede aktiver, og 4) er i stand til at tilbagebetale det statsgaranterede lån.
Stk 3. Landbrugsministeren kan fravige de i stk 2, nr. 2 og 3, nævnte procentgrænser, når særlige omstændigheder taler derfor.
§ 3. Høsttabet beregnes for det areal, hvor der i 1987 dyrkes de i § 2, stk. 2, nr. 2, nævnte afgrøder.
Stk 2. Landbrugsministeren fastsætter regler for opgørelse af høsttabet, herunder at andre end de i § 2, stk. 2, nr. 2, nævnte afgrøder skal indgå i opgørelsen af høsttabet.
§ 4. Ansøgerens gældsprocent opgøres som forholdet mellem de samlede passiver og de samlede aktiver.
Stk 2. De samlede passiver og de samlede aktiver opgøres i overensstemmelse med skattelovgivningens regler.
De skattemæssigt opgjorte aktiver opgøres før formuenedslag, men efter nedskrivning af varelager og besætning.
De skattemæssigt opgjorte passiver opgøres uden tillæg af formuenedslag og nedskrivning.
§ 5. Statsgaranti kan ydes til lån, der opfylder følgende betingelser:
 1) Lånet ydes af pengeinstitutter, der driver virksomhed i Danmark.
 2) Lånet ydes med en løbetid på mindst 5 år og højst 7 år.
3) Lånet sikres ved oprykkende panteret i den pågældende ejendom inden for handelsværdien.
4) Lånet udgør højst 80 pct. af den i henhold til § 3 opgjorte værdi af høsttabet med tillæg af sædvanlige låneomkostninger.
5) Lånet er afdragsfrit i det første år, hvorefter det afdrages efter annuitetsprincippet.
Stk 2. Der kan højst ydes statsgaranti for et lånebeløb på i alt 500.000 kr. for hver ansøger og hver bedrift.
Der ydes ikke garanti for lån under 25.000 kr.
Stk. 3. Landbrugsministeren fastsætter nærmere regler for ydelse af lån med statsgaranti, herunder om opgørelse af handelsværdi og lånesikkerhed.
§ 6. Landbrugsministeren kan i særlige tilfælde godkende anden betryggende sikkerhed end den i § 5, stk. 1, nr. 3, nævnte, herunder hvis ansøgeren er forpagter af ejendommen.
§ 7. Landbrugsministeren kan bemyndige pengeinstitutter og Kongeriget Danmarks Hypotekbank og Finansforvaltning til at træffe afgørelser efter loven.
Stk 2. Landbrugsministeren kan fastsætte regler om adgang til at påklage afgørelser, der er truffet i henhold til bemyndigelse efter stk. 1, herunder at afgørelse truffet af Kongeriget Danmarks Hypotekbank og Finansforvaltning ikke skal kunne indbringes for anden administrativ myndighed.
 § 8. Loven træder i kraft dagen efter offentliggørelse i Lovtidende.
 § 9. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrund.
På baggrund af det dårlige høstresultat i 1987 foreslås gennemført en statslig lånegarantiordning for landmænd, der i særlig grad er bragt i likviditetsmæssige vanskeligheder på grund af høsten.
Foreløbige opgørelser fra Landskontoret for Planteavl viser, at 1987-høsten af korn pr. ha ligger ca. 6 pct. under 1985- og 1986-høsten.
For raps er faldet ca. 25 pct. og for ærter 25-30 pct.
Der er stor forskel på størrelsen af høsttabet for de enkelte landmænd, ligesom der er store regionale udsving.
Høstudbyttet på de lettere jorder ligger således over udbyttet de foregående år, mens udbyttet på de tungere jorder har været væsentligt mindre end i de foregående år.
Endvidere har de vanskelige høstbetingelser påført landmændene betydelige omkostninger, især til tørring af afgrøderne.
Merudgifter til tørring anslås således til 7-800 mill. kr.
Det konstaterede høsttab og i særlig grad de store variationer i udbyttet gør det nødvendigt, at der etableres en ordning, som omfatter landmænd, der i øvrigt må anses for overlevelsesdygtige, men som i særlig grad er bragt i likviditetsmæssige vanskeligheder på grund af udbyttenedgang.
Regeringen foreslår derfor en statslig lånegarantiordning, der i en overgangsperiode sikrer likviditetstilførsel til de hårdest ramte landmænd.
Det bemærkes herved, at lovforslaget alene tilsigter at løse de særlige, akutte likviditetsmæssige vanskeligheder, som er opstået for landmænd med høsttab.
 2. Den foreslåede garantiordning.
Den foreslåede ordning omfatter landmænd, der som ejere eller forpagtere har haft et mindreudbytte i 1987 af korn, ærter, frø eller raps samt - efter landbrugsministerens nærmere beslutning - andre afgrøder, hvor der konstateres høsttab af tilsvarende omfang.
Mindreudbyttet for den enkelte landmand skal efter forslaget være på mindst 25 pct. i forhold til gennemsnitsudbyttet for årene 1985 og 1986, idet merudgifterne i 1987 til tørring inkluderes.
Landmændene skal endvidere have en samlet gæld, der udgør mere end 65 pct. af de samlede aktiver.
Det statsgaranterede lån udgør højst 80 pct. af det opgjorte mindreudbytte med tillæg af sædvanlige låneomkostninger.
Landmanden skal efter det långivende pengeinstituts vurdering, der skal være i overensstemmelse med det pågældende pengeinstituts sædvanlige forretningsmæssige praksis, være i stand til at tilbagebetale lånet.
Der kan ydes statsgaranti frem til 31. marts 1988. Garantien udgør 80 pct. af den til enhver tid værende restgæld inklusive påløbne renter og omkostninger.
Lånet sikres ved oprykkende panteret inden for handelsværdien fastsat ved en nylig vurdering til låneefterretning, eventuelt mod anden betryggende sikkerhed, f.eks. i tilfælde, hvor låneansøgeren er forpagter.
Ordningen vil blive tilrettelagt således, at det er pengeinstitutterne, der efter nærmere af landbrugsministeren fastlagte retningslinier skal vurdere, hvorvidt den enkelte landmand opfylder kravene til at opnå statsgaranti for lån.
Pengeinstitutterne meddeler i forbindelse med ydelse af lån tilsagn om statsgaranti på statskassens vegne og giver herefter Kongeriget Danmarks Hypotekbank og Finansforvaltning meddelelse om, at der er ydet lån med statsgaranti.
Landbrugsministeren kan i ganske særlige tilfælde meddele dispensation fra de forannævnte betingelser for meddelelse af statsgaranti.
I disse sager forudsættes garantien meddelt af Kongeriget Danmarks Hypotekbank og Finansforvaltning.
De nærmere regler for beregning af høsttab m.v., sikkerhedskrav og rammerne for samarbejdet mellem pengeinstitutterne og Hypotekbanken vil blive fastsat efter forhandling med de berørte organisationer.
Den danske Bankforening og Danmarks Sparekasseforening har oplyst, at foreningerne er indstillet på at anbefale en ordning som den skitserede over for medlemmerne.
3. Økonomiske og administrative konsekvenser Det er forbundet med stor usikkerhed at vurdere, hvor mange landmænd der vil kunne opnå lånegaranti efter ordningen.
Det er imidlertid lagt til grund, at ca. 20.000 landmænd i 1987 har en samlet gældsprocent på over 65, og at omkring halvdelen heraf, det vil sige ca. 10.000 landmænd, har haft høsttab.
Det antages, at ca.
5.000 af disse opfylder de yderligere krav om et høsttab på mindst 25 pct. i forhold til gennemsnitsudbyttet for 1985-86 og om at kunne tilbagebetale lånet.
På baggrund heraf forventes en samlet låneramme på 500 mill. kr. at kunne dække behovet for lån med statsgaranti.
Der må regnes med, at garantiforpligtelsen vil blive udløst for en del af de lån, der stilles garanti for.
Det er dog ikke muligt, før der foreligger nærmere erfaringer med ordningen, at anslå statens udgifter til indfrielse af garantier.
Disse udgifter vil blive søgt optaget på de årlige bevillingslove.
Administrationen af den foreslåede lov forventes at kræve en personaleforøgelse svarende til 1,5 årsværk og øgede driftsudgifter, inklusive løn, på i alt 450.000 kr. i 1988.
Merforbruget, der vil blive søgt optaget på bevillingsloven for 1988, vil blive kompenseret under § 11 Landbrugsministeriet.
Bemærkninger til lovforslagets enkelte bestemmelser Til § 3 Høsttabet påtænkes opgjort efter følgende retningslinier:
For hvert af årene 1985, 1986 og 1987 udregnes værdien af udbyttet på grundlag af oplysning om det mængdemæssige udbytte på bedriften, og priser fastsat af Landbrugsministeriet.
Værdien af udbyttet opgøres samlet for de afgrøder, der indgår i ordningen.
For 1985 og 1986 benyttes den egentlige 1987-pris.
For 1987 benyttes 1987-prisen med fradrag af meromkostninger til tørring.
På baggrund heraf udregnes et samlet gennemsnit for 1985 og 1986 og et gennemsnit for 1987 for udbyttet pr. ha.
Forskellen mellem de to gennemsnit er høsttabet pr. ha, og høsttabet pr. ha i forhold til 1985/86-gennemsnittet udgør høsttabsprocenten, som er afgørende for, om landmanden kommer med i ordningen, jf.
forslagets § 2, stk. 2, nr. 2. Høsttabet pr. ha multipliceres med det samlede antal ha i 1987. Dette giver værdien af høsttabet, som er afgørende for, hvor stort et lån landmanden er berettiget til.
Høsttabsopgørelsen skal udfærdiges på et særligt skema og skal attesteres af en planteavlskonsulent under den landøkonomiske konsulentvirksomhed.
Hvis ansøgeren ikke kan tilvejebringe de nødvendige oplysninger til brug for beregningen af høstudbytterne i 1985 og 1986, kan høsttabet opgøres på baggrund af et anslået udbytte for disse år.
Til § 4 Opgørelsen af ansøgerens gældsprocent foretages på grundlag af den seneste slutlignede skattemæssige status for skatteåret 1986.
Hvis de på ansøgningstidspunktet foreliggende gælds- og formueforhold afviger betydeligt fra denne, kan gældsprocenten opgøres på grundlag af en aktuel status, der skal attesteres af en statsautoriseret eller registreret revisor eller af en økonomikonsulent under den landøkonomiske konsulentvirksomhed.
Til § 5 Efter paragraffens stk. 3 fastsætter landbrugsministeren nærmere regler for ydelse af lån med statsgaranti.
Lån med statsgaranti vil kun kunne ydes, hvis det skønnes, at ansøgeren har rimelig mulighed for at opfylde sine økonomiske forpligtelser og tilbagebetale lånet.
Den økonomiske bedømmelse foretages af det långivende pengeinstitut udfra dets almindelige kendskab til ansøgeren og i overensstemmelse med det pågældende pengeinstituts sædvanlige forretningsmæssige praksis.
Ved den i paragraffens stk. 1, nr. 3, nævnte handelsværdi forstås den kontantværdi, hvortil ejendommen med besætning og inventar (løsøre) er ansat ved en værdiansættelse til låneefterretning.
Værdiansættelsen skal være foretaget af det realkreditinstitut, der har ydet den væsentligste del af ejendommens belåning, eller alternativt af Dansk Landbrugs Realkreditfond, hvis Dansk Landbrugs Realkreditfond har ydet lån i ejendommen.
Værdiansættelsen må ikke være ældre end et år og skal afspejle de aktuelle forhold.
Det er hensigten at fastsætte regler for fravigelse af den i paragraffens stk. 1, nr. 3, nævnte sikkerhedsgrænse, når særlige forhold taler derfor.
Ved afgørelsen vil der bl.a. blive lagt vægt på, om der er opnået økonomisk balance i ejendommens hidtidige drift, og om der i øvrigt er særligt grundlag for en positiv bedømmelse af ansøgerens økonomi uanset en betydelig gældsbelastning.
Til § 7 Pengeinstitutterne vil blive bemyndiget til efter nærmere fastlagte retningslinier at vurdere, hvorvidt den enkelte ansøger opfylder kravene til at opnå statsgaranti for lån.
Pengeinstitutterne meddeler i forbindelse med ydelse af lån tilsagn om statsgaranti og giver herefter Kongeriget Danmarks Hypotekbank og Finansforvaltning meddelelse om, at der er ydet lån med statsgaranti.
I særlige tilfælde meddeles statsgaranti af Hypotekbanken.
Dette gælder bl.a. fravigelse af den i forslagets § 5, stk. 1, nr. 3, nævnte sikkerhedsgrænse samt sager, hvor det skønnes nødvendigt at gennemføre akkordordning eller lignende, for at ansøgeren kan få fornøden balance i økonomien.
Afgørelser truffet af pengeinstitutter i henhold til bemyndigelse efter § 7, stk. 1, vil kunne indbringes for Hypotekbanken inden 4 uger fra den dag afgørelsen er meddelt ansøgeren.
 Efter afstemningen i Folketinget ved 2. behandling den 15.
december 1987 § 1. Landbrugsministeren kan efter ansøgning indgivet senest den 31. marts 1988 yde garanti inden for en ramme på 400 mio. kr. for pengeinstitutlån, der optages af landmænd, som i særlig grad er bragt i likviditetsmæssige vanskeligheder på grund af dårlig høst i 1987.
 Stk 2. Statsgarantien udgør 80 pct. af lånebeløbet.
§ 2. Statsgaranti kan ydes til ejere eller forpagtere af jordbrugsbedrifter.
Stk 2. Det er en betingelse for at yde garanti, at ansøgeren 1) har erhvervet eller forpagtet bedriften inden den 1. august 1987, 2) i 1987 har haft et udbytte af korn, ærter, frø eller raps, som har været mindst 25 pct. mindre end gennemsnittet af udbytterne af de pågældende afgrøder for årene 1985 og 1986, jf. dog § 3, stk. 2, 3) har en samlet gæld, der udgør mere end 65 pct. af de samlede aktiver, og 4) er i stand til at tilbagebetale det statsgaranterede lån.
Stk 3. Landbrugsministeren kan fravige de i stk 2, nr. 2 og 3, nævnte procentgrænser, når særlige omstændigheder taler derfor.
§ 3. Høsttabet beregnes for det areal, hvor der i 1987 dyrkes de i § 2, stk. 2, nr. 2, nævnte afgrøder.
Stk 2. Landbrugsministeren do infoter regler for opgørelse af høsttabet, herunder at andre end de i § 2, stk. 2, nr. 2, nævnte afgrøder skal indgå i opgørelsen af høsttabet.
§ 4. Ansøgerens gældsprocent opgøres som forholdet mellem de samlede passiver og de samlede aktiver.
Stk 2. De samlede passiver og de samlede aktiver opgøres i overensstemmelse med skattelovgivningens regler.
De skattemæssigt opgjorte aktiver opgøres før formuenedslag, men efter nedskrivning af varelager og besætning.
De skattemæssigt opgjorte passiver opgøres uden tillæg af formuenedslag og nedskrivning.
§ 5. Statsgaranti kan ydes til lån, der opfylder følgende betingelser:
 1) Lånet ydes af pengeinstitutter, der driver virksomhed i Danmark.
 2) Lånet ydes med en løbetid på mindst 5 år og højst 7 år.
3) Lånet sikres ved oprykkende panteret i den pågældende ejendom inden for handelsværdien.
4) Lånet udgør højst 80 pct. af den i henhold til § 3 opgjorte værdi af høsttabet med tillæg af sædvanlige låneomkostninger.
5) Lånet er afdragsfrit i det første år, hvorefter det afdrages efter annuitetsprincippet.
Stk 2. Der kan højst ydes statsgaranti for et lånebeløb på i alt 500.000 kr. for hver ansøger og hver bedrift.
Der ydes ikke garanti for lån under 25.000 kr.
Stk. 3. Landbrugsministeren fastsætter nærmere regler for ydelse af lån med statsgaranti, herunder om opgørelse af handelsværdi og lånesikkerhed.
§ 6. Landbrugsministeren kan i særlige tilfælde godkende anden betryggende sikkerhed end den i § 5, stk. 1, nr. 3, nævnte, herunder hvis ansøgeren er forpagter af ejendommen.
§ 7. Landbrugsministeren kan efter ansøgning yde tilskud til betaling af renter af lån, for hvilke der ydes statsgaranti efter denne lov.
Stk. 2. Rentetilskud kan dog alene ydes til landmænd, der har haft et høsttab, som opgjort i henhold til § 2 og § 3 har været på mindst 40 pct.
Stk. 3. Rentetilskud ydes med 5 pct. årligt af lånets til enhver tid værende restgæld.
Stk. 4. Landbrugsministeren fastsætter nærmere regler for udbetaling af tilskud.
§ 8. Landbrugsministeren kan bemyndige Kongeriget Danmarks Hypotekbank og Finansforvaltning til at træffe afgørelser efter loven.
Stk. 2. Landbrugsministeren kan fastsætte regler om adgang til at påklage afgørelser, der er truffet i henhold til bemyndigelse efter stk. 1, herunder at afgørelse truffet af Kongeriget Danmarks Hypotekbank og Finansforvaltning ikke skal kunne indbringes for anden administrativ myndighed.
§ 9. Landbrugsministeren fastsætter tidspunktet for lovens ikrafttræden.
 § 10. Loven gælder ikke for Færøerne og Grønland.
