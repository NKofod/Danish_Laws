3.  

 DE KOMMUNALE OPGAVER (KOMMUNALFULDMAGTEN) Om  

 en amtskommunes adgang til at udleje ledige grunde til en privat med henblik  

 på  

 etablering af parkeringsfaciliteter  




  

 Udtalt, at spørgsmålet om, hvorvidt en amtskommune lovligt kan udleje de i  

 sagen omhandlede grunde, ikke ses at være reguleret i den skrevne lovgivning.  

 Amtskommunens adgang hertil skal derfor afgøres efter almindelige  

 kommunalretlige grundsætninger om amtskommuners opgavevaretagelse.  



  

 Efter de nævnte grundsætninger kan kommuner som udgangspunkt ikke drive  

 handel, håndværk, industri og finansiel virksomhed, medmindre der foreligger  

 lovhjemmel hertil.
 Det er  

 således efter de nævnte grundsætninger udgangspunktet, at kommuner ikke kan  

 udleje kommunale arealer på kommercielle vilkår.
 Som en  

 modifikation til dette udgangspunkt antages det, at en kommune på visse  

 betingelser - for at undgå værdispild - i et vist omfang lovligt kan udnytte  

 overkapacitet og således varetage opgaver, der normalt ikke er kommunale.
Det er  

 en betingelse for udnyttelse af overkapacitet, at den pågældende kommunale  

 kapacitet ikke er dimensioneret med det formål at opnå mulighed for at  

 varetage  

 opgaver, der normalt ikke er kommunale, samt at overkapaciteten af hensyn til  

 løsningen af den kommunale opgave ikke kan afskaffes.
Ved afgørelsen af, om  

 en  

 kommune lovligt kan sælge overskudskapacitet, indgår det efter de kommunale  

 tilsynsmyndigheders praksis endvidere som et element i afvejningen, om  

 opgaven  

 i forvejen varetages på rimelig måde af private erhvervsdrivende.
 Det  

 antages endvidere, at det forhold, at kommuner ikke uden lovhjemmel må yde  

 tilskud til enkeltpersoner eller til enkelte virksomheder, og den  

 omstændighed,  

 at kommuners opgavevaretagelse ikke må påføre private konkurrence, indebærer,  

 at prisen ved salg af overskudskapacitet skal fastsættes således, at den  

 mindst  

 svarer til markedsprisen for den pågældende vare eller tjenesteydelse.
I den  

 foreliggende sag havde amtskommunen besluttet, at den ikke selv ønskede at  

 anvende de omhandlede arealer, herunder til anvendelse for amtskommunalt  

 drevne  

 parkeringspladser.
Denne beslutning angik både de arealer, der allerede blev  

 anvendt til parkeringsplads, og de arealer, der ikke på det foreliggende  

 tidspunkt blev anvendt til dette formål.
Det var  

 på den baggrund Indenrigs- og Sundhedsministeriets opfattelse, at  

 amtskommunen  

 efter de ovennævnte kommunalretlige grundsætninger lovligt kunne udleje de  

 omhandlede arealer.
Det var en forudsætning herfor, at lejemålene indgås på  

 markedsvilkår.
 Spørgsmålet  

 var herefter, om amtskommunen lovligt kunne stille vilkår om, at lejeren af  

 de  

 omhandlede arealer dels opførte et parkeringshus, der efter en periode på 30  

 år  

 skulle tilfalde amtskommunen, dels anvendte samtlige de lejede arealer til  

 parkeringspladser.
Ministeriet  

 bemærkede i den forbindelse, at da det ikke var hensigten, at lejeren af  

 arealerne skulle drive parkeringsanlæggene på amtskommunens vegne, rejste den  

 påtænkte konstruktion ikke spørgsmål om lovligheden af delegation af faktisk  

 forvaltningsvirksomhed og afgørelseskompetence - sidstnævnte i relation til  

 pålæggene af parkeringsafgifter.
Af samme grund havde det ikke betydning for  

 vurderingen af arrangementets lovlighed, at den private virksomhed, der  

 lejede  

 arealerne, måtte forventes at opkræve betaling for brugen af  

 parkeringsfaciliteterne.  

 Spørgsmålet var alene, om det var lovligt i udbudsmaterialet og den  

 efterfølgende lejekontrakt at stille vilkår om, hvordan lejeren på egne vegne  

 skulle anvende arealerne.
Generelt  

 udtalt, at spørgsmålet om, hvorvidt en amtskommune lovligt i en lejekontrakt  

 vedrørende et amtskommunalt areal kan stille som vilkår, at arealet anvendes  

 til brug for parkeringsanlæg, ikke er reguleret i den skrevne lovgivning.
En  

 amtskommunes adgang hertil skal derfor bedømmes efter  

 kommunalfuldmagtsreglerne.
Efter kommunalfuldmagtsreglerne kan en amtskommune  

 i  

 en kontrakt om udleje af amtskommunens ejendomme alene stille de vilkår, som  

 fremmer et sagligt kommunalt formål.
Ministeriet  

 fandt, at det var et sagligt amtskommunalt formål at sikre eksistensen af  

 parkeringsfaciliteter i nærheden af et amtskommunalt sygehus for dermed at  

 lette forholdene for bl.a. sygehusets ansatte, ambulant behandlede patienter  

 og  

 besøgende til indlagte patienter.
Det måtte endvidere efter ministeriets  

 opfattelse antages at være sagligt for en amtskommune til fremme af dette  

 formål at få opført et parkeringshus og en parkeringskælder.
 På den  

 baggrund fandt ministeriet også, at en amtskommune lovligt i en kontrakt om  

 udleje af amtskommunale arealer i tilknytning til amtskommunens sygehus kunne  

 stille vilkår om, at lejeren på arealerne opfører et parkeringshus og/eller  

 anvender arealerne til parkeringsanlæg.
Udtalelse afgivet af Indenrigs- og Sundhedsministeriet om en  

 amtskommunes adgang til at udleje ledige grunde til en privat med henblik på  

 etablering af parkeringsfaciliteter Århus Amtskommune  

  

 Juridisk Kontor  

  

 Lyseng Allé 1  

  

 8270 Højbjerg Ved brev af 18. oktober 2001  

 (j.nr. 1-6-29-99) har Århus Amtskommune anmodet Indenrigs- og  

 Sundhedsministeriet om en udtalelse om, hvorvidt amtskommunen kan etablere  

 parkeringsfaciliteter i samarbejde med en privat virksomhed.
Det fremgår af Århus  

 Amtskommunes henvendelse, at amtskommunen ønsker at udleje to arealer ved  

 Århus  

 Kommunehospital og Århus Amtssygehus til en privat virksomhed.
Det er en  

 forudsætning for lejemålenes indgåelse, at virksomheden opfører og driver  

 parkeringsfaciliteter på arealerne.
Lejeformålet forventes indgået over en  

 30-årig periode, og efter lejeperiodens udløb skal de opførte anlæg tilfalde  

 Århus Amtskommune uden beregning.
 Herudover skal de  

 eksisterende parkeringsfaciliteter ved Århus Kommunehospital og Århus  

 Amtssygehus udlejes til den pågældende virksomhed, der herefter forventes at  

 ville opkræve betaling for benyttelsen heraf.
 Århus Amtskommune vil sende  

 opgaverne med at opføre og drive begge de nævnte parkeringsfaciliteter i et  

 samlet udbud.
Århus Amtskommune har den  

 14. maj 2002 supplerende telefonisk oplyst overfor Indenrigs- og  

 Sundhedsministeriet, at de eksisterende parkeringsfaciliteter, der forventes  

 udlejet ved henholdsvis Århus Kommunehospital og Århus Amtssygehus, er  

 beliggende på en privat vej, der ejes af amtskommunen.
Endvidere har  

 amtskommunen den 23. maj 2002 telefonisk oplyst, at der ikke vil være tale  

 om,  

 at den pågældende virksomhed skal drive parkering og udføre parkeringskontrol  

 på amtskommunens vegne.
Virksomheden vil få retten til anvende de omhandlede  

 arealer til parkeringsfaciliteter og til at opkræve parkeringsafgift af  

 private  

 for benyttelsen af parkeringsfaciliteterne, uden at amtskommunen vil stille  

 vilkår om, hvilken pris der skal gælde for parkeringen og eventuelle  

 parkeringsafgifter, ligesom fortjenesten herved skal tilfalde virksomheden,  

 der  

 også selv skal bære udgifterne ved driften.
Dog vil amtskommunen stille  

 vilkår  

 om, at nogle af pladserne skal forbeholdes personale m.v. ved de to sygehuse.  

 Man vil endvidere være indstillet på at indsætte bestemmelser i aftalen om,  

 at  

 parkeringspladserne ikke skal kunne anvendes til langtidsparkering for  

 persongrupper, der ikke er tilknyttet Århus Kommunehospital og Århus  

 Amtssygehus, således at det sikres, at parkeringspladserne rent faktisk  

 anvendes til det ønskede formål, nemlig at tilvejebringe parkeringsmuligheder  

 for patienter og besøgende på de to sygehuse.
I forlængelse heraf har  

 Trafikministeriet telefonisk oplyst overfor Indenrigs- og  

 Sundhedsministeriet,  

 at Trafikministeriets lovgivning ikke regulerer forholdene på private veje og  

 derfor hverken hjemler eller er til hinder for, at Århus Amtskommune udlejer  

 de  

 i sagen omhandlede parkeringsfaciliteter.
Trafikministeriets lovgivning er  

 heller ikke til hinder for, at amtskommunen lader en privat virksomhed  

 opkræve  

 parkeringsafgift for benyttelsen af parkeringsfaciliteterne.
 Endvidere har Økonomi- og  

 Erhvervsministeriet den 16. maj 2002 telefonisk oplyst, at byggelovgivningen  

 ikke er til hinder for den af Århus Amtskommune skitserede løsning på  

 parkeringsproblemerne ved Århus Kommunehospital og Århus Amtssygehus.
 Indenrigs- og  

 Sundhedsministeriet skal i den anledning udtale følgende:
1.  

  

 Spørgsmålet om,  

 hvorvidt Århus Amtskommune lovligt kan udleje de i sagen omhandlede grunde  

 ved  

 Århus Kommunehospital og Århus Amtssygehus, ses ikke at være reguleret i den  

 skrevne lovgivning.
Amtskommunens adgang hertil skal derfor afgøres efter  

 almindelige kommunalretlige grundsætninger om amtskommuners  

 opgavevaretagelse.
 Efter de nævnte  

 grundsætninger kan amtskommuner som udgangspunkt ikke drive handel, håndværk,  

 industri og finansiel virksomhed, medmindre der foreligger lovhjemmel hertil.
 Det er således efter de  

 nævnte grundsætninger udgangspunktet, at kommuner ikke kan udleje kommunale  

 arealer på kommercielle vilkår.
 Som en modifikation til  

 dette udgangspunkt antages det, at en kommune på visse betingelser - for at  

 undgå værdispild - i et vist omfang lovligt kan udnytte overkapacitet og  

 således varetage opgaver, der normalt ikke er kommunale.
Det er en betingelse for  

 udnyttelse af overkapacitet, at den pågældende kommunale kapacitet ikke er  

 dimensioneret med det formål at opnå mulighed for at varetage opgaver, der  

 normalt ikke er kommunale, samt at overkapaciteten af hensyn til løsningen af  

 den  

 kommunale opgave ikke kan afskaffes.
Ved afgørelsen af, om en kommune lovligt  

 kan sælge overskudskapacitet, indgår det efter de kommunale  

 tilsynsmyndigheders  

 praksis endvidere som et element i afvejningen, om opgaven i forvejen  

 varetages  

 på rimelig måde af private erhvervsdrivende.
 Det antages endvidere, at  

 det forhold, at kommuner ikke uden lovhjemmel må yde tilskud til  

 enkeltpersoner  

 eller til enkelte virksomheder, og den omstændighed, at kommuners  

 opgavevaretagelse ikke må påføre private konkurrence, indebærer, at prisen  

 ved  

 salg af overskudskapacitet skal fastsættes således, at den mindst svarer til  

 markedsprisen for den pågældende vare eller tjenesteydelse.
Der kan i den forbindelse  

 henvises til bl.a.
Jens Garde og Jørgen Mathiassen, Kommunalret, 1991, side  

 48  

 ff., Martin Basse og Oluf Jørgensen, Kommunalt folkestyre, 2. udgave, 1993,  

 side 105 ff., samt Hans Gammeltoft-Hansen m.fl., Forvaltningsret, 1994, side  

 461 ff., men modsat Mogens Heide-Jørgensen, Den kommunale interesse, 1993,  

 side  

 153 ff., der forholder sig kritisk til de grænser for kommuners salg af  

 overkapacitet, der er antaget i de kommunale tilsynsmyndigheders praksis.  

 Også  

 Erik Harder giver i Dansk Kommunalforvaltning, III, 1994, side 70 ff., udtryk  

 for en vis skepsis i forhold til de antagelser, der hidtil har været lagt til  

 grund i den overvejende del af teorien og i de kommunale tilsynsmyndigheders  

 praksis.
Der er således ikke enighed i den juridiske litteratur om, hvor  

 langt  

 kommuners og amtskommuners adgang til at udføre opgaver for andre ud fra  

 synspunkter om overskudskapacitet kan udstrækkes.
I den foreliggende sag har  

 Århus Amtskommune besluttet, at amtskommunen ikke selv ønsker at anvende de  

 omhandlede arealer, herunder til anvendelse for amtskommunalt drevede  

 parkeringspladser.
Denne beslutning angår både de arealer, der i dag anvendes  

 til parkeringsplads, og de arealer, der ikke på nuværende tidspunkt anvendes  

 til dette formål.
Det er på den baggrund  

 Indenrigs- og Sundhedsministeriets opfattelse, at Århus Amtskommune efter de  

 ovennævnte kommunalretlige grundsætninger lovligt kan udleje de omhandlede  

 arealer.
Det er en forudsætning herfor, at lejemålene indgås på  

 markedsvilkår,  

 jf. afsnit 3.
 2. Spørgsmålet er herefter, om amtskommunen lovligt  

 kan stille vilkår om, at lejeren af de omhandlede arealer dels opfører et  

 parkeringshus, der efter en periode på 30 år skal tilfalde amtskommunen, dels  

 anvender samtlige de lejede arealer til parkeringspladser.
Indenrigs- og  

 Sundhedsministeriet skal i den forbindelse indledningsvis bemærke, at da  

 lejeren af arealerne ikke skal drive parkeringsanlæggene på amtskommunens  

 vegne, rejser den påtænkte konstruktion ikke spørgsmål om lovligheden af  

 delegation af faktisk forvaltningsvirksomhed og afgørelseskompetence -  

 sidstnævnte i relation til pålæggene af parkeringsafgifter.
Af samme grund  

 har  

 det ikke betydning for vurderingen af arrangementets lovlighed, at den  

 private  

 virksomhed, der lejer arealerne, må forventes at opkræve betaling for brugen  

 af  

 parkeringsfaciliteterne.
Spørgsmålet er alene, om det er lovligt i  

 udbudsmaterialet og den efterfølgende lejekontrakt at stille vilkår om,  

 hvordan  

 lejeren på egne vegne skal anvende arealerne.
Spørgsmålet om, hvorvidt en  

 amtskommune lovligt i en lejekontrakt vedrørende et amtskommunalt areal kan  

 stille som vilkår, at arealet anvendes til brug for parkeringsanlæg, er ikke  

 reguleret i den skrevne lovgivning.
En amtskommunes adgang hertil skal derfor  

 bedømmes efter kommunalfuldmagtsreglerne.
Efter kommunalfuldmagtsreglerne kan  

 en amtskommune i en kontrakt om udleje af amtskommunens ejendomme alene  

 stille  

 de vilkår, som fremmer et sagligt kommunalt formål.
Indenrigs- og  

 Sundhedsministeriet finder, at det er et sagligt amtskommunalt formål at  

 sikre  

 eksistensen af parkeringsfaciliteter i nærheden af et amtskommunalt sygehus  

 for  

 dermed at lette forholdene for bl.a. sygehusets ansatte, ambulant behandlede  

 patienter og besøgende til indlagte patienter.
Det må endvidere efter  

 ministeriets opfattelse antages at være sagligt for en amtskommune til fremme  

 af dette formål at få opført et parkeringshus og en parkeringskælder.
 På den baggrund finder  

 ministeriet også, at en amtskommune lovligt i en kontrakt om udleje af  

 amtskommunale arealer i tilknytning til amtskommunens sygehus kan stille  

 vilkår  

 om, at lejeren på arealerne opfører et parkeringshus og/eller anvender  

 arealerne til parkeringsanlæg.
3.  

  

 Det tilføjes, at  

 det er en generel betingelse for arrangementets lovlighed, at Århus  

 Amtskommune  

 udlejer de i sagen omhandlede arealer ved Århus Kommunehospital og Århus  

 Amtssygehus til markedspris.
Det skyldes, at Århus Amtskommune i modsat fald  

 vil yde et ulovhjemlet tilskud til den virksomhed, der til sin tid lejer  

 arealerne.
Indenrigs- og  

 Sundhedsministeriet har i den forbindelse noteret sig, at Århus Amtskommune  

 har  

 oplyst, at opgaven med at opføre og drive parkeringsfaciliteter på de grunde  

 som amtskommune ønsker at udleje, vil blive sendt i udbud.
Ministeriet skal  

 hertil bemærke, at et offentligt udbud kan give en indikation af, hvad der er  

 markedsprisen for en given ydelse, men at der dog kan være tilfælde, hvor et  

 udbud ikke kan antages at svare til markedsprisen, f.eks. hvis der kun  

 indkommer et bud.
 4.  

  

 Indenrigs- og  

 Sundhedsministeriet skal afslutningsvis bemærke, at ministeriet ikke har  

 taget  

 stilling til, hvorvidt det påtænkte arrangement er udbudspligtigt i henhold  

 til  

 EF-udbudsdirektiverne.
