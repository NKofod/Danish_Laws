Betænkning afgivet af Kommunaludvalget  

 den 6. april 2000 Betænkning over Forslag til lov om  

 ændring af beredskabsloven, lov om orlov og lov om ferie (Udvidet beslutningskompetence til fælles  

 beredskabskommissioner, gebyr for udrykning til visse alarmer, antagelse af  

 kvinder på værnepligtslignende vilkår m.v.) Udvalget har behandlet lovforslaget i nogle  

 møder.
 Herefter indstiller  

udvalget lovforslaget til vedtagelse uændret.
 Et mindretal (Socialistisk Folkepartis medlemmer af  

 udvalget) er tilfreds med, at det fremsatte lovforslag indeholder hjemmel til  

 at opkræve gebyrer ved redningsberedskabets udrykning til blinde  

 alarmer fra lovpligtige automatiske brandsikringsanlæg, hvis disse er  

 forårsaget af menneskelige fejl.
Imidlertid påpegede SF under 1. behandling det  

 uheldige i, at det fremgår af bemærkningerne, at den  

 mindreudgift, kommunerne fremover vil få ved færre udrykninger  

 til blinde alarmer, skal modregnes i det udvidede totalbalanceprincip.
Det  

 finder SF ikke er hverken rimeligt eller fornuftigt.
Kommunerne har ikke  

 fået kompensation for den merudgift, de har i dag i forbindelse med  

 udrykninger til blinde alarmer, hvorfor det derfor ikke kan være  

 rimeligt, at de ikke skal have gavn af færre udrykninger.
Endvidere vil  

 incitamentet være meget lille, hvis kommunerne ikke får fordel af  

 forslaget.
 SF kan støtte lovforslaget med denne  

 indvending.
 Et andet mindretal (Dansk  

 Folkepartis medlem af udvalget) finder, at det med hensyn til  

 offentliggørelse af forseelser er meget vigtigt, at loven kommer til  

 at fungere på en måde, så der alene sker  

 offentliggørelse, herunder på Internettet, af meget grove  

 forseelser eller i gentagelsestilfælde.
Klaus Hækkerup (S) nfmd.  

  Erling Christensen (S)  Holger Graversen (S)  

  Karen J.
Klint (S)  Lars Kramer Mikkelsen (S)  

  Anni Svanholt (SF) Ebbe Kalnæs (CD)  

  Dorit Myltoft (RV)  Kristen Touborg (SF)  

  Else Winther Andersen (V)  

  Inge Dahl-Sørensen (V)  Harald Kjøller (V)  

  Jens Vibjerg (V) Knud Erik Kirkegaard (KF)  

 fmd.  Henning Grove (KF)  

  Christian H.
Hansen (DF)  

  Thorkild B.
Fransgaard (FRI) Enhedslisten og Kristeligt Folkeparti havde ikke medlemmer  

 i udvalget.
