Fremsat den 12. januar 1999 af Keld  

 Albrechtsen (EL) og Frank Aaen (EL) Forslag til Lov om ændring af lov om midlertidig  

 regulering af boligforholdene (Nedlæggelse af boliger) § 1 I lov om midlertidig regulering af boligforholdene, jf.  

 lovbekendtgørelse nr. 166 af 10. marts 1998, foretages følgende  

 ændring:
 1. § 46, stk. 3, ophæves.
§ 2 Loven træder i kraft dagen efter offentliggørelsen i  

 Lovtidende.
Bemærkninger til lovforslaget Almindelige bemærkninger Forslaget er en uændret genfremsættelse af  

 lovforslag nr.
L 62 fra folketingsåret 1997-98, 1. samling.
Se  

 Folketingstidende 1997-98, Folketingets forhandlinger side 1385, tillæg  

 A side 1571 og 1572.
 Det er et stort problem, at der nedlægges boliger i  

 Københavns Kommune ved inddragelse af boliglejemål til brug for  

 kontorer til offentlige myndigheder.
 Senest har Justitsministeriet planer om at bemægtige  

 sig 29 store boliger i områder, der i forvejen er blevet rippet for  

 beboelseslejligheder.
Københavns Kommune kan ikke forhindre, at boligerne  

 nedlægges, idet kommunalbestyrelsen ikke skal godkende  

 nedlæggelsen, når staten eller kommunen tager en bolig i brug til  

 et offentligt formål.
Samtidig er der ingen specielle forhold for  

 staten, der kan begrunde, at en sådan særstilling skal  

 opretholdes.
Staten bør kun kunne opnå samtykke til at inddrage  

 boligareal til kontorformål, såfremt der samtidig etableres  

 passende erstatningsboliger.
Københavns Kommune står i en desperat  

 boligsituation, og mange unge, der er under uddannelse, kan ganske enkelt  

 hverken finde kollegieværelse, ungdomsbolig eller andet.
Netop  

 sådanne lejemål ville kunne danne en god ramme for  

 bofællesskaber, og det ville aktuelt løse et særdeles  

 påtrængende problem.
 Det foreslås derfor at ophæve adgangen til, at  

 stat og kommune kan bemægtige sig  beboelseslejligheder til offentligt  

 brug uden kommunalbestyrelsens samtykke.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at adgangen for stat og kommune til at  

 bemægtige sig beboelseslejligheder til offentligt brug uden  

 kommunalbestyrelsens samtykke ophæves.
Til § 2 Loven foreslås at træde i kraft dagen efter  

 offentliggørelsen i Lovtidende.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om midlertidig  

 regulering af boligforholdene. (Nedlæggelse af boliger).
(Lovforslag nr.
L 151).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
