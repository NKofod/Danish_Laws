Formålet med registeret er at sætte Disciplinærnævnet for Registrerede Revisorer i stand til at udøve den i §§ 11 - 11 d i lov om registrerede revisorer omhandlede disciplinærmyndighed over for registrerede revisorer.
Personkreds: Registeret må kun indeholde oplysninger om registrerede revisorer, som er pålagt sanktioner, fastsat af Disciplinærnævnet for Registrerede Revisorer og/eller Revisornævnet.
Udover revisorens navn registreres alene sagens j.nr., datoen for den afgørelse, hvorved sanktionen er pålagt, sanktionen, samt angivelse af, om sanktionen er indbragt for revisornævnet eller for landsretten.
 Ikrafttrædelsesdato: 01/08/1995.
