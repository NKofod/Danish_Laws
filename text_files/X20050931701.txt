Fredede ejendomme og istandsættelsesudgifter  

 efter forfald pr. år-reglen(BYFO-fradrag) Ligningsrådet har  

 i en bindende forhåndsbesked taget stilling til forskellige spørgsmål i  

 forbindelse  

 med istandsættelsesudgifter på fredede ejendomme, der er opgjort i  

 overensstemmelse  

 med forfald pr. år-reglen (BYFO-fradrag).
Spørgsmål Svar Ad spørgsmål 1 Nej, se  

 sagsfremstilling og begrundelse.
Ad spørgsmål 2 Ja, i det omfang  

 den ikke-fradragne restsaldo overstiger et beløb, der kan beregnes som summen  

 af 10.000 kr. for anskaffelsesåret og 10.000 kr. for hvert af de følgende  

 kalenderår i ejerperioden, se sagsfremstilling og begrundelse.
Beskrivelse af de faktiske forhold Selskabet A/S ejer  

 nogle fredede ejendomme.
Fælles for de  

 fredede ejendomme er, I forbindelse med  

 en påtænkt afståelse af de fredede ejendomme ønskes Ligningsrådets  

 stillingtagen  

 til den skattemæssige behandling af istandsættelsesudgifter på fredede  

 bygninger, der skattemæssigt er behandlet efter forfald pr. år-reglen  

 (BYFO-fradrag).
Styrelsens indstilling og begrundelse 1.  

 Ejendomsavancebeskatningsloven Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes ved opgørelsen af den  

 skattepligtige indkomst efter reglerne i ejendomsavancebeskatningsloven.
 Efter  

 ejendomsavancebeskatningslovens § 4, stk. 1, opgøres fortjenesten som  

 forskellen mellem den kontantomregnede afståelsessum og den kontantomregnede,  

 regulerede anskaffelsessum.
 Den  

 kontantomregnede anskaffelsessum forhøjes efter § 5, stk. 1, med et fast  

 tillæg  

 på 10.000 kr. pr. år for anskaffelsesåret og for hvert følgende kalenderår,  

 dog  

 tidligst fra 1993.
 Det faste tillæg  

 gives, hvad enten der er foretaget forbedrings- eller  

 vedligeholdelsesudgifter  

 på ejendommen eller ej.
 Anskaffelsessummen  

 forhøjes endvidere efter § 5, stk. 2, med afholdte udgifter til  

 vedligeholdelse  

 eller forbedring, i det omfang disse har oversteget 10.000 kr. pr.  

 kalenderår.
 Vedligeholdelsesudgifter,  

 der har kunnet fradrages ved opgørelsen af den skattepligtige indkomst, samt  

 udgifter, der er straksfradraget eller straksafskrevet, og som ikke er  

 omfattet  

 af afskrivningslovens § 21, stk. 2, kan dog ikke medregnes.
 Udgifter, der  

 modsvares af tilskud m.v., der er skattefrie, indgår ikke ved opgørelsen af  

 de  

 udgifter, der kan tillægges anskaffelsessummen.
 2. Ligningsrådets  

 retningslinier for fradrag for istandsættelsesudgifter.
 Ligningsrådet har  

 vedtaget følgende retningslinier vedrørende fredede bygninger, jf.  

 Ligningsvejledningen  

 2005-1, afsnit  

  

 A.G.4.1  

  

 :
 "Ejere af  

 fredede bygninger - bortset fra fredede ejerlejligheder, der bebos af ejeren  

 -  

 kan med virkning for indkomstopgørelsen fra og med indkomståret 1982 vælge at  

 fratrække udgifter til istandsættelse af bygninger efter nedenstående  

 retningslinier:
 Der fastsættes for  

 den enkelte fredede bygning et tidsrum for de enkelte bygningsdeles  

 holdbarhed  

 og en i forhold hertil beregnet istandsættelsesudgift pr. år pr. bygningsdel,  

 (også kaldet forfald pr. år beløb).
 Denne  

 istandsættelsesudgift reguleres årligt efter byggeprisindekset (Danmarks  

 Statistiks byggeomkostningsindeks for boliger generelt). Ved  

 indkomstopgørelsen for et givet indkomstår kan fradraget for de i  

 indkomståret  

 faktisk afholdte udgifter til bygningsistandsættelse herefter ikke overstige  

 et  

 beløb, der opgøres således:
 Årets samlede  

 beregnede istandsættelsesudgifter for de enkelte bygningsdele.
 +  Beregnede  

 istandsættelsesudgifter for tidligere indkomstår, hvor skatteyderen har ejet  

 den pågældende bygning, reguleret efter byggeprisindekset (Danmarks  

 Statistiks  

 byggeomkostningsindeks for boliger generelt), minus faktisk afholdte  

 istandsættelsesudgifter for tidligere år, som er fratrukket efter de her  

 omtalte retningslinier.
---- Beregnede  

 istandsættelsesudgifter, som ikke er kommet til fradrag hos ejeren, kan ikke  

 overføres til en eventuel køber af ejendommen. (I det år bygningen skifter  

 ejer, kan sælger henholdsvis køber anvende en forholdsmæssig del af »forfald  

 pr. år-beløbet«).
---- (Fradrag er  

 betinget af, at der er afholdt istandsættelsesudgifter vedrørende ejendommen.  

 Istandsættelsesudgifter omfatter såvel vedligeholdelsesudgifter som  

 forbedringsudgifter).
 Det er en  

 betingelse for fradrag efter foranstående retningslinier, at ejeren af en  

 fredet bygning fra Bygnings Frednings Foreningen (BYFO) indhenter en  

 erklæring  

 (" Beregning af skattefradrag") om størrelsen af det efter  

 foranstående retningslinier opgjorte årlige fradragsbeløb (forfald pr. år).
 Erklæringen, der  

 skal vedlægges selvangivelsen, afgives på grundlag af et af foreningen BYFO  

 for  

 hver enkelt bygning udarbejdet skema, der indeholder oplysninger om de  

 enkelte  

 bygningsdeles forventede levetid og den i forhold hertil beregnede  

 istandsættelsesudgift pr. år pr. bygningsdel (forfald pr. år).
 Ligningsmyndigheden  

 kan i tvivlstilfælde forelægge spørgsmålet om størrelsen af de årlige  

 fradragsbeløb  

 (forfald pr. år) for Told- og Skattestyrelsen.
Den skattepligtige  

 skal for hver bygning, der er omfattet af ordningen, vedlægge selvangivelsen  

 en  

 opgørelse over, hvilket beløb, der efter foranstående retningslinier  

 maksimalt  

 kan fratrækkes for det pågældende indkomstår." 3. Sammenfatning Det er styrelsens  

 udgangspunkt, at der i skattelovgivningen ikke er direkte hjemmel til at  

 foretage  

 de såkaldte BYFO-fradrag ved indkomstopgørelsen.
 Efter  

 statsskattelovens § 6 a er der således alene løbende fradrag ved  

 indkomstopgørelsen for driftsudgifter, d.v.s. de udgifter, som i årets løb er  

 anvendt til at erhverve, sikre og vedligeholde indkomsten, derunder ordinære  

 afskrivninger (vedligeholdelsesudgifter). Derimod er der ikke hjemmel til at  

 fradrage forbedringsudgifter.
 Når Ligningsrådet  

 derfor har fundet hjemmel til at indrømme de pågældende fradrag ved  

 indkomstopgørelsen  

 vedr. fredede ejendomme, kan det efter styrelsens opfattelse bero på, at  

 Rådet  

 har fundet, at der er særlige store løbende udgifter til istandsættelse af  

 disse ejendomme, der skattemæssigt må sidestilles med  

 vedligeholdelsesudgifter,  

 uanset om de ellers må karakteriseres som forbedringsudgifter.
Ad spørgsmål 1 Det fremgår  

 direkte af § 5, stk. 2, i ejendomsavancebeskatningsloven, at  

 vedligeholdelsesudgifter,  

 der har kunnet fradrages ved indkomstopgørelsen ikke kan medregnes ved  

 opgørelsen af de udgifter, der overstiger 10.000 kr. pr. kalenderår, og som  

 kan  

 tillægges anskaffelsessummen.
Endvidere fremgår,  

 at bl.a. udgifter, der er straksfradraget, heller ikke kan tillægges  

 anskaffelsessummen.
Som følge heraf er det styrelsens opfattelse, at  

 udgifter,  

 der må anses for forbedringsudgifter, og som er fratrukket ved  

 indkomstopgørelsen efter Ligningsrådets ovennævnte retningslinier, på  

 tilsvarende vis heller ikke kan tillægges anskaffelsessummen.
 Styrelsen skal i  

 forbindelse med spørgsmålet om tillæg til anskaffelsessummen af afholdte  

 udgifter,  

 der allerede er fratrukket ved indkomstopgørelsen, henvise til Lovforslag nr.  

 103, Folketingsåret 1997-98, 2. samling, der ved lov nr. 434 af 26. juni 1998  

 førte til den gældende affattelse af § 5, stk. 2, i  

 ejendomsavancebeskatningsloven.
 Det fremgår af de  

 generelle bemærkninger til lovforslaget, at formålet med den foreslåede  

 formulering  

 var at opnå, at den fik karakter af en generel overordnet bestemmelse om, at  

 der ikke kan opnås dobbelt fradrag for den samme vedligeholdelses- eller  

 forbedringsudgift ved, at udgiften eksempelvis dels kan fradrages ved  

 opgørelsen af den skattepligtige indkomst, dels kan tillægges  

 anskaffelsessummen  

 for den faste ejendom.
 Styrelsen skal  

 supplerende tilføje, at det forhold, at der ikke kan opnås dobbelt fradrag  

 for  

 den samme udgift ved at denne kan tillægges anskaffelsessummen, ikke er  

 ensbetydende med, at der så ved avanceopgørelsen bliver tale om genbeskatning  

 af de udgifter, der løbende er fratrukket ved indkomstopgørelsen.
Der vil kun ske  

 genbeskatning af afholdte fratrukne udgifter, i det omfang de ved  

 avanceopgørelsen  

 skal fragå i ejendommens anskaffelsessum.
Dette er ikke tilfældet med  

 BYFO-fradrag.
 Det indstilles  

 derfor, at spørgsmålet besvares med et nej.
Ad spørgsmål 2 Som det fremgår af  

 Ligningsrådets anvisning om fradrag for istandsættelsesudgifter, er de årlige  

 skattemæssige tilladte fradrag for udgifter på en fredet ejendom opgjort på  

 baggrund af en vurdering af de enkelte bygningsdeles holdbarhed og en heraf  

 følgende beregnet istandsættelsesudgift pr. år.
 Istandsættelsesudgifterne  

 reguleres årligt efter et byggeprisindeks.
 Der indrømmes som  

 udgangspunkt kun fradrag årligt for de faktiske afholdte vedligeholdelses- og  

 forbedringsudgifter, der ikke overstiger årets beregnede  

 istandsættelsesudgift.
 Hvis de fratrukne  

 afholdte udgifter for et givet indkomstår er mindre end de beregnede  

 istandsættelsesudgifter, der kan bringes til fradrag, vil den resterende del  

 af  

 de beregnede istandsættelsesudgifter dog efter særlige regler kunne fremføres  

 og medregnes ved opgørelsen af fradragsberettigede istandsættelsesudgifter i  

 de  

 følgende indkomstår, hvor de faktisk afholdte udgifter overstiger  

 indkomstårets  

 beregnede istandsættelsesudgift.
 Er der omvendt i  

 et indkomstår afholdt store vedligeholdelses- og forbedringsudgifter, der  

 overstiger indkomstårets beregnede istandsættelsesudgift, kan det  

 overskydende  

 ikke-fradragsberettigede beløb efter særlige regler fremføres til fradrag i  

 de  

 følgende indkomstårs beregnede istandsættelsesudgifter, idet fremførslen ikke  

 er tidsbegrænset.
 Det fremgår af  

 Ligningsvejledningen 2005, afsnit A.G.4.1, at hvis ejendommen sælges, kan et  

 eventuelt overskydende beløb - restbeløb - ikke fratrækkes ved  

 indkomstopgørelsen.
 Det er styrelsens  

 opfattelse, at der med Ligningsrådets anvisning alene er gjort op med  

 spørgsmålet om løbende fradrag ved indkomstopgørelsen for udgifter på en  

 fredet  

 ejendom, når man i ejerperioden har valgt at følge de angivne retningslinier  

 i  

 anvisningen.
 Hvis der derfor i  

 ejerperioden er afholdt udgifter til istandsættelse af den fredede ejendom,  

 der  

 ikke kan rummes i de beregnede istandsættelsesudgifter for hele ejerperioden,  

 og udgifterne som følge heraf ikke er fradraget ved indkomstopgørelsen, vil  

 de  

 ikke-fratrukne restudgifter kunne tillægges ejendommens anskaffelsessum efter  

 reglerne i § 5, stk. 2, i ejendomsavancebeskatningsloven, i det omfang de  

 ikke-fradragne udgifter har oversteget 10.000 kr. pr. kalenderår.
 Efter styrelsens  

 opfattelse kan det beløb, der herefter kan tillægges anskaffelsessummen,  

 beregnes  

 som de afholdte ikke-fradragne udgifter med fradrag af 10.000 kr. for  

 anskaffelsesåret og for de efterfølgende kalenderår, hvori ejendommen har  

 været  

 ejet af den skattepligtige.
 Det indstilles, at  

 spørgsmålet besvares med et ja under de angivne forudsætninger om reduktion  

 af  

 de ikke-fradragne udgifter som følge af 10.000 kr.'s reglen.
 Der er ikke ved  

 ovenstående taget stilling til, om beskatningen af fortjeneste ved afståelse  

 af  

 selskabets fredede ejendomme skal ske efter ejendomsavancebeskatningslovens  

 eller efter statsskattelovens regler.
 Ligningsrådet  

  

 tiltrådte indstillingerne.
