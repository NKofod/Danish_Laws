 I medfør af § 13 i lov nr. 70 af 15. marts 1967 om søfartsuddannelse, som  

 ændret ved lov nr. 339 af 26. juni 1975, fastsættes herved følgende:
 § 1.  Med det formål at give unge mænd, der har til  

 hensigt at søge beskæftigelse inden for søfartsområdet, dels en teoretisk og  

 praktisk faglig grunduddannelse dels en undervisning i almene fag i  

 fortsættelse af undervisningen i folkeskolen drives det i henhold til lov nr.  

 79 af 23. marts 1932 tilvejebragte skoleskib.
 § 2.  Driften af skoleskibet forestås af direktøren  

 for søfartsuddannelsen (i det følgende kaldet direktøren). Spørgsmål  

 vedrørende undervisningens tilrettelæggelse, udfærdigelse af generelle  

 instrukser for skoleskibets fører og elever samt togternes tilrettelæggelse  

 forelægges Søfartens uddannelsesråd til udtalelse.
 Stk. 2.  I øvrigt udfærdiger direktøren de fornødne  

 instruktioner for skoleskibets fører og den faste besætning.
§ 3.  Som elev kan antages enhver egnet ung mand, der  

 ved togtets begyndelse er fyldt 16 år, men ikke 20 år.
Under særlige  

 omstændigheder kan direktøren antage elever, der er fyldt 20 år.
 Stk. 2.  Ansøgning om optagelse skrives på  

 ansøgningsskemaer, der fås ved henvendelse til direktoratet for  

 søfartsuddannelsen.
 § 4.  Direktøren antager eleverne til skoleskibet.
 Stk. 2.  Eleverne er underkastet den til enhver tid  

 gældende instruks for skoleskibets elever.
 § 5.  Føreren af skoleskibet ansættes af  

 handelsministeren efter indhentet udtalelse fra Søfartens Uddannelsesråd.
 Stk. 2.  Skibets øvrige faste besætning antages af  

 direktøren efter samråd med føreren.
 § 6.  Sømandsloven og de i medfør heraf udfærdigede  

 administrative bestemmelser finder anvendelse på føreren og den faste del af  

 besætningen på skoleskibet.
 § 7.  Eleverne på skoleskibet er omfattet af følgende  

 af sømandslovens regler tillige med de til disse hørende administrative  

 bestemmelser:
 § 3,  stk. 4, § 19, stk. 1 og 2, §§ 27, 30, 32 og 34,  

 dog således, at udgifterne ved pleje af en syg elev i udlandet bæres af  

 staten, sålænge sygdommen varer, §§ 53, 54, 59, 60, 61, 62 og 63.
§ 8.  Ansvaret for disciplinens opretholdelse ombord  

 påhviler føreren.
Der nedsættes ombord et råd til nærmere undersøgelse af  

 disciplinære forhold.
Om rådets kompetence og sammensætning gives nærmere  

 regler i instruksen til føreren.
Stk. 2.  Som disciplinærstraf kan føreren anvende pålæg  

 af ekstraarbejde, ekstravagt og nægtelse af landlov.
I meget grove tilfælde  

 af disciplinære forseelser kan føreren hjemsende eleven.
Legemlig  

 afstraffelse må ikke finde sted.
 Stk. 3.  Alle beslutninger om disciplinærstraf skal  

 indføres i en særlig protokol, som indsendes til direktøren efter togtets  

 afslutning.
§ 9.  Elever, der skønnes at være uegnede til  

 sømandstjeneste, kan hjemsendes af føreren.
I så fald påhviler det føreren  

 omgående at indsende indberetning til direktøren med angivelse af de nærmere  

 omstændigheder ved hjemsendelsen.
§ 10.  Undervisningen på skoleskibet er gratis.
For  

 opholdet betales et vederlag på 300 kr., hvortil kan ydes hel eller delvis  

 understøttelse.
 Stk. 2.  Regler om beklædning og udrustning fastsættes  

 af direktøren.
 § 11.  Denne bekendtgørelse træder i kraft den 1.  

 oktober 1975.
 Stk. 2.  Samtidig ophæves bekendtgørelse nr. 92 af 25.  

 marts 1968 om statens skoleskib som ændret ved bekendtgørelse nr. 474 af 29.  

 september 1969.
 Handelsministeriet, den 22. september  

 1975.
 Erling Jensen.
 /Sven Lunddahl.
