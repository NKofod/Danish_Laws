(Handelsskolerne) Vedlagt fremsendes aftale af 20. september 1988 mellem  

 Undervisningsministeriet og Handelsskolernes Lærerforening om  

timereduktion for opgaverettelse m.v. ved handelsskolernes  

 edb-assistentuddannelse (deltidsbeskæftigede lærere).
 P.m.v.
 e.b.
Steen Brolund fm.
Bilag Aftale mellem Undervisningsministeriet og Handelsskolernes  

 Lærerforening om timereduktion for opgaverettelse m.v. ved handelsskolernes  

 edb-assistentuddannelse (deltidsbeskæftigede lærere) I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  For opgaverettelse ved handelsskolernes  

 edb-assistentuddannelse ydes timereduktion efter nedenstående satser under  

 forudsætning af, at der i de nævnte fag udarbejdes skriftlige arbejder, der  

 skal rettes af læreren uden for undervisningstiden.
Stk. 2.  Timereduktionen for en undervisningstime  

 fremkommer ved multiplikation af den for faget fastsatte timebrøk med  

 elevtallet i vedkommende klasse.
Det samlede ugentlige antal reduktionstimer  

 for hver lærer afrundes til nærmeste kvarte time.
Ved beregningen medtages  

 samtlige reduktioner, der indgår i den pågældende lærers pligtige  

 undervisningstimetal.
 Stk. 3.  Timereduktionen beregnes 4 gange om året.  

 Beregningen foretages 1. september, 15. november, 15. februar og 15. april  

 for henholdsvis månederne august - oktober, november - januar, februar -  

 april og maj - juli.
 Stk. 4.  De i stk. 1 fastsatte reduktioner finder ikke  

 anvendelse for lærere, der omfattes af de særlige tjenestetidsregler for  

 fuldtidsbeskæftigede lærere ved edb-assistentuddannelse, jf. skrivelse af 10.  

 juni 1974 fra Direktoratet for Erhvervsuddannelserne.
 § 2.  Aftalen træder i kraft den 1. august 1987 og kan  

 opsiges med 3 måneders varsel, dog tidligst til den 1. april 1989. For  

 undervisning efter Undervisningsministeriets bekendtgørelse nr. 390 af 5.  

 august 1983 om edb-assistentunddannelsen anvendes dog de hidtil gældende  

 reduktionsordninger.
 Stk. 2.  Samtidig med denne aftales ikrafttræden ophæves  

 Undervisningsministeriets cirkulæreskrivelse af 17. april 1980 om  

 rettegodtgørelsessatser ved edb-assistenteksamen med senere ændringer samt  

 aftale af 6. december 1985 mellem Undervisningsministeriet og  

 Handelsskolernes Lærerforening om rettegodtgørelse (fagbrøker) inden for  

 edb-assistentuddannelsen som enkeltfag.
