 Afsked af en den pågældende  

 »utilregnelig« årsag.
§ 1.  Ved afskedigelse af tjenestemænd inden for  

 Forsvarsministeriets område forholdes som i Finansministeriets cirkulære  

 nr.47 af 15.marts 1973 om afsked af tjenestemænd i staten, folkeskolen og  

 folkekirken på grund af helbredsbetinget utjenstdygtighed.
Cirkulæret  

 vedlægges.
 § 2.  I tilslutning hertil skal Forsvarsministeriet  

 henlede opmærksomheden på, at overvejelser vedrørende afsked ligeledes bør  

 finde sted for så vidt angår en tjenestemand, der hyppigt er sygemeldt, eller  

 hvis tilstand i øvrigt giver anledning til tvivl om, hvorvidt han kan anses  

 for helbredsmæssigt egnet til at varetage sin stilling.
 § 3.  Spørgsmålet om tjenestemandens afskedigelse på  

 grund af helbredsbetinget utjenstdygtighed forelægges snarest muligt for  

 Forsvarsministeriet - ad kommandovejen - og for militært personel via  

 Forsvarskommandolægen - med følgende bilag/oplysninger:
- tjenestemandens sygedagsliste i 2 eksemplarer påført oplysning om den  

 pågældendes personnummer og hans ansættelsesperioder, - de foreliggende lægelige oplysninger, - ved tilskadekomst i tjenesten:
Genpart af anmeldelsesblanketten til Sikringsstyrelsen samt af øvrig  

 korrespondance med denne, - har den pågældende søgt eller fået tillagt invalidepension oplyses  

 dette.
Genpart af foreliggende meddelelser fra invalideforsikringsretten  

 vedlægges.
 § 4.  Vedrørende fradrag i egenpension ved  

 førtidspensionering henvises til Finansministeriets cirkulære nr. 36 af  

 28.februar 1979 om førtidspensionering.
 § 5.  Pensionsskema indsendes til Forsvarsministeriet,  

 Lyngbyvej 100, 2100 København Ø.
 Afsked af en tjenestemanden  

 »tilregnelig« årsag.
§ 6.  Såfremt en tjenestemand gør sig skyldig i  

 tjenesteforseelse, ulovligt forhold m.v., bør sagen, hvis omstændighederne  

 taler derfor, tages op til drøftelse med den pågældende, idet der i  

 forbindelse hermed eventuelt gives denne en mundtlig misbilligelse  

 dokumenteret i skriftlig form.
I grove tilfælde kan chefer for myndigheder og  

 institutioner direkte under Forsvarsministeriet give en skriftlig advarsel,  

 der skal indeholde meddelelse om, at ansættelsesforholdet i  

 gentagelsestilfælde eller ved anden forseelse af tilsvarende grov karakter  

 vil blive taget op til overvejelse.
For modtagelse af den skriftlige advarsel  

 kvitteres.
En genpart af den skriftlige advarsel sendes til vedkommende  

 centralorganisation.
En skriftlig advarsel er kun gyldig i 5 år efter  

 udstedelsen.
 I tilfælde af oftere gentagen tjenesteforseelse m.v. eller af  

 tjenesteforseelse eller strafbart forhold m.v. af særlig grov karakter  

 forelægges sagen snarest for Forsvarsministeriet, idet forudgående advarsel i  

 sidstnævnte tilfælde efter omstændighederne vil kunne udelades.
 § 7.  Bestemmelserne om afskedigelseskompetence  

 fremgår af Kundgørelse for Forsvaret B.10-1976.
 § 8.  Kundgørelse for Forsvaret B.5-1974 ophæves.
 P.M.V.
 E.B.
