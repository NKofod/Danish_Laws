 Told- og Skattestyrelsen har udtalt, at der ikke kan gives  

 momsfritagelse efter reglerne om velgørende arrangementer, hvis honoreringen  

 af leverandører er relateret til entreindtægterne ved arrangementet, jf.  

 momslovens § 13, stk. 1, nr. 18.
 Et revisionsfirma har skitseret en række forskellige situationer, hvor  

 leverandører til et velgørende arrangement honoreres i forhold til  

 indtægterne ved arrangementet, og bedt styrelsen udtale sig om, hvorvidt  

 arrangørerne i de skitserede situationer kan opnå momdfritagelse efter  

 reglerne om velgørende arrangementer.
 Der var tale om honorering i form af 1) en %-del af entreindtægterne med  

 garanti om et minimumshonorar, 2) et garanteret minimumshonorar plus en %-del  

 af indtægter over x kr., 3) et garanteret minimumshonorar plus x kr. pr.  

 solgt billet ved et billetsalg over y kr. og endelig 4) et garanteret  

 minimumshonorar og fordeling af entreindtægt herudover med x% til  

 leverandøren og y% til arrangøren.
 Styrelsen udtalte, at der ikke kan gives momsfritagelse i de situationer,  

 som er skitseret i forespørgslen.
Begrundelsen var, at i de tilfælde, hvor betalingen af leverandører  

 relateres til indtægterne ved arrangementet, sker levering ikke (udelukkende)  

 for arrangørens regning og risiko.
Desuden vil overskuddet ikke fuldt ud  

 blive anvendt til velgørende eller på anden måde almennyttige formål, men til  

 honorering af leverandører, jf. i det hele momslovens § 13, stk. 1, nr. 18.
 Styrelsen henviste også til Momsnævnets afgørelse i TfS 1997, 694, og  

 departementets afgørelse nr. 960/86.
