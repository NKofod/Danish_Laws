 Ministeriet meddeler at tilladelse til speciel rutekørsel ikke  

 omfatter tilladelse til rutelignende kørsel med optagelse af passagerer et  

 sted og efterfølgende afsætning flere steder.
 Ministeriet anmoder politimesteren i Odense om at rejse tiltale for  

 overtrædelse af ovenstående.
 I fremsendelsesbrev af 19. december 1987 (j.nr. 23P1-8399o-oo13o-85) har  

 politimesteren anmodet om ministeriets fornyede stillingtagen til en  

 tidligere forelagt sag om »ulovlig kørsel på gule plader« udført  

 af Fyns Turist Service, Blommenslyst, i forbindelse med et arrangement  

 i Koruphallen den 19. oktober 1985.
 Det fremgår, at statsadvokaten i brev af 9. december 1986 til  

 politimesteren har besluttet, at efterforskning af sagen skal fortsætte,  

 efter at denne var blevet indstillet af politimesteren i medfør af  

 retsplejelovens § 749, stk. 1, 2. pkt.
 Ministeriet skal i denne anledning meddele følgende:
Der henvises til breve herfra af 17. september og 4. april 1986, hvori  

 ministeriet anfører, at den kørsel der har været udført er omfattet af  

 buslovens § 11, stk. 1, og at denne i henhold til lovens § 3 kræver  

 tilladelse af Odense Kommunalbestyrelse.
Den i kopi medfulgte tilladelse  

 til Fyns Turist Service - udstedt af Odense Byråd den 7. maj 1986 - giver  

 imidlertid efter sit indhold ret til at udføre »speciel rutekørsel«  

 fra bl.a.
Koruphallen.
Efter ministeriets opfattelse kan den omhandlede kørsel ikke  

 karakteriseres som rutekørsel - hverken almindelig eller speciel - idet der  

 herved forstås »regelmæssig befordring af personer i en bestemt  

 trafikforbindelse, hvor på- og afstigning kan ske inden for forud fastsatte  

 områder«, jf. lovens § 2. Ved kørsel fra Koruphallen forudsættes kun  

 optaget passagerer et sted  (Koruphallen) med efterfølgende afsætning flere  

 steder.
Kørslen kan således kun antages at have rutelignende karakter.
 Den nævnte kørselstilladelse vedrører i øvrigt kun perioden 7. maj - 3o.  

 september 1986, og altså ikke kørselstidspunktet den 19. oktober 1985.
 Da der ikke er dokumenteret at have foreligget fornøden tilladelse til  

 udførelse af den omhandlede kørsel, der derfor må betragtes som ulovlig, skal  

 ministeriet anmode om, at der i medfør af buslovens § 22, stk. 1, rejses  

 tiltale mod Fynsk Turist Service for overtrædelse af lovens § 1, jf. §  

 11,stk. 1.
 Uden tilladelse i henhold til buslovgivningen antages som følge heraf  

 tillige at have foreligget overtrædelse af registreringsafgiftsloven, jf. §  

 2, stk. 1, nr. 5, heri, idet bemærkes, at en endelig udtalelse om dette  

 spørgsmål må afgives af Ministeriet for Skatter og Afgifter, Departementet  

 for Told- og Forbrugsafgifter, hvorunder administrationen af den pågældende  

 lov hører.
