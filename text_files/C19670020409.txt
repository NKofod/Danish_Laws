 (Til de skattelignende myndigheder).
 Med skattedepartementets cirkulære nr. 105 af 21. juni 1967 er udsendt  

 eksemplarer af lov nr. 200 af 3. juni 1967 om skattemæssig opgørelse af  

 varelagre m.v.
 Stedfundne drøftelser med statens ligningsdirektorat, Foreningen af  

 Statsautoriserede revisorer, Erhvervenes Skattesekretariat og Butikshandelens  

 Fællesråd har givet anledning til ændringer i punkt 1 og 2 i cirkulæret af  

 21. juni 1967. Disse ændringer er indarbejdet i nærværende cirkulære, der i  

 sin helhed træder i stedet for cirkulæret af 21. juni 1967.
 Varelagerloven af 3. juni 1967 afløser de regler, der tidligere for et år  

 ad gangen er fastsat ved bekendtgørelse, senest finansministeriets  

 bekendtgørelse nr. 127 af 5. april 1966  

 ("varelagerbekendtgørelsen"). Loven finder anvendelse ved indkomst-  

 og formueopgørelsen for skatteåret 1968-69 og følgende skatteår.
 Bortset fra redaktionelle ændringer er der sket følgende ændringer i  

 forhold til varelagerbekendtgørelsen:
1. Ifølge lovens § 1, stk. 2, kan afgift, der kan  

 fradrages som indgående afgift ved opgørelsen af den skattepligtiges  

 afgiftstilsvar efter lov nr. 102 af 31. marts 1967 om almindelig  

 omsætningsafgift (merværdiafgiftsloven), ikke medregnes ved opgørelsen af  

 varelagerets værdi.
Ifølge § 3, stk. 3, gælder det samme ved opgørelsen af  

 den købspris og den dagspris, der indgår i nedskrivningen på varepartier, der  

 er indkøbt på bindende kontrakt.
Bortset fra, at de omhandlede afgiftsbeløb ikke medregnes ved opgørelsen  

 af varelagerets værdi, vil skattelovgivningens almindelige regler finde  

 anvendelse med hensyn til merværdiafgiftens betydning for indtægter og  

 udgifter i forbindelse med varekøb og -salg.
Det afhænger af den måde, hvorpå  

 den erhvervsdrivende har indrettet sin regnskabsføring vedrørende  

 merværdiafgiften, hvorledes der skal forholdes.
 Fører den erhvervsdrivende merværdiafgiftsregnskabet således, at  

 driftsregnskabet ikke indeholder virksomhedens indgående eller udgående  

 afgift, berøres driftsregnskabet ikke af merværdiafgiftsregnskabet, og der  

 kan derfor bortses fra dette ved opgørelsen af den skattepligtige indkomst.
Føres merværdiafgiftsregnskabet derimod således, at indgående og udgående  

 afgift indgår i driftsregnskabet, og er den medregnede udgående afgift større  

 end den medregnede indgående afgift, fratrækkes forskelsbeløbet i den  

 skattepligtige indkomst.
Er den medregnede indgående afgift større end den  

 medregnede udgående afgift, tillægges forskelsbeløbet den skattepligtige  

 indkomst.
 Nettogæld eller nettotilgodehavende ved regnskabsårets slutning ifølge  

 merværdiafgiftsregnskabet skal indgå i opgørelsen af den skattepligtige  

 formue.
2. Efter de hidtil gældende varelagerregler skulle den  

 engrosafgift, hvormed f.eks. en detailhandlers varekøb kan have været  

 belastet efter den hidtidige lov om almindelig omsætningsafgift, medregnes  

 ved opgørelsen af varelagerets værdi.
Varelagerloven har principielt ikke  

 medført nogen ændring heri; men bestemmelserne i merværdiafgiftslovens § 44  

 om godtgørelse for engrosafgift medfører, at der ved kommende lageropgørelser  

 ikke skal medregnes noget engrosafgiftsbeløb.
 Kravet på godtgørelse af engrosafgift skal medregnes ved opgørelsen af den  

 skattepligtige indkomst for det indkomstår, hvori den 3. juli 1967 ligger,  

 idet kravet ifølge merværdiafgiftslovens § 44 må anses for erhvervet på dette  

 tidspunkt.
 3. Den højeste tilladte procent for nedskrivning på  

 varelagre, der ved indkomstopgørelsen for skatteåret 1967-68 var 30,  

 nedsættes ifølge lovens § 1, stk. 4, således for de følgende skatteår:
 4. Adgangen til at nedskrive skattefrit på  

 varepartier, der er indkøbt på bindende kontrakt, afvikles ifølge lovens § 3,  

 stk. 1-2, gradvis, således at denne nedskrivningsadgang ophører helt fra og  

 med skatteåret 1973-74. I afviklingsperioden kan nedskrivning foretages med  

 det beløb, hvormed den aftalte købspris måtte overstige dagsprisen, efter at  

 denne er nedsat med:
5. Ifølge lovens § 8, ophæves § 14, nr. 4, i  

 statsskatteloven (lov nr. 149 af 10. april 1922) med virkning fra og med  

 skatteåret 1968-69. For varer, der omfattes af varelagerloven, afløses  

 statsskattelovens regel om værdiansættelsen af formueskattepligtige  

 løsøregenstande af denne lov.
For andre formueskattepligtige løsøregenstande  

 afløses statsskattelovens regel af bestemmelserne i ligningslovens § 18A.
 Skattedepartementet, den 2. oktober  

 1967.
Hans P.
Gøtrik.
