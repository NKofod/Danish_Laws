Omdannelse af interessentskab til  

 kommanditselskab eller parterselskab Spørgsmål Svar Ad 1. Nej, se  

 sagsfremstilling og begrundelse.
 Ad 2. Nej,  

 forespørgerne vil fortsat kunne anvende virksomhedsordningen.
 Ad 3. Nej, se  

 sagsfremstilling og begrundelse.
Beskrivelse af de faktiske forhold A og B har ved  

 køb i 1977 og efterfølgende tilkøb i 1982 opnået hver en ejerandel på 25 % af  

 C  

 I/S eller i alt 50 %. De resterende 50 % af C I/S ejes for indeværende af et  

 K/S med deltagelse af et større antal kommanditister.
I forbindelse  

 med forberedelsen af et generationsskifte overvejes det at stifte et  

 partnerselskab  

 ved apportindskud af ovennævnte interessentskabsandele i C I/S.
Dette sker  

 for  

 det første for at afgrænse hæftelsen for efterkommerne.
For det andet fordi  

 det  

 vurderes, at det gennem partnerselskabsstrukturen vil være muligt at etablere  

 en professionel ledelse, der kan varetage ejerinteresserne på vegne af  

 efterkommerne efter gennemførelsen af generationsskiftet.
 Det understreges  

 af forespørgeren, at komplementaren ikke vil få ejerandel i C I/S samt, at  

 der ikke vil ske nogen forskydning i ejerandelene i forbindelse med  

 omdannelsen.
Spørgers opfattelse ifølge anmodningen Forespørgerens  

 repræsentant anfører, at såvel interessentskaber som partnerselskaber er  

 skattemæssigt transparente selskaber, hvorfor der i skattemæssig henseende er  

 identitet mellem virksomheden og indehaverne.
A og B vil både før og efter  

 omdannelsen eje samme andel af C, hvorfor omdannelsen efter repræsentantens  

 opfattelse ikke medfører afståelsesbeskatning.
Som følge heraf påvirker  

 omdannelsen ikke interessenternes anvendelse af virksomhedsordningen.
 Der henvises til  

 Ligningsvejledningen; Erhvervsdrivende, afsnit  


  

 E.F.2.1  


.,  


  

 SKM2002.112.LR  


  

 samt  


  

 SKM2005.56.LR  


.
 Spørgsmål 1 og 2  

 forventes derfor besvaret med nej, medens spørgsmål 3 forventes besvaret  

 bekræftende,  

 da både partnerselskaber og kommanditselskaber er skattemæssigt transparente.
SKATs  

 indstilling og begrundelse Forespørgerne  

 ønsker at stifte et partnerselskab ved apportindskud af  

 interessentskabsandele  

 i C I/S.
Ad spørgsmål 1 Et partnerselskab  

 (P/S) er et erhvervsdrivende kommanditselskab, i hvilket et aktieselskab med  

 hele sin kapital er kommanditist, eller hvor kommanditisterne i selskabet har  

 indskudt en bestemt kapital, der er fordelt på aktier, (jf.  

 aktieselskabslovens  

 § 173, stk. 7).
 En eller flere  

 af deltagerne, komplementarerne, hæfter personligt, uden begrænsning og  

 solidarisk  

 for virksomhedens forpligtelser, medens en eller flere af deltagere,  

 kommanditisterne, hæfter begrænset for virksomhedens forpligtelser.
Et  

 partnerselskab er ikke et selvstændigt skattesubjekt, men skatteretligt  

 transparent, det vil sige, at beskatningen sker direkte hos deltagerne.
De  

 enkelte deltagere har således fradrag for renter, afskrivninger,  

 driftsunderskud m.v. efter de regler, der gælder herom, men dog med de  

 begrænsninger, der følger af reglerne om opgørelse af fradragskonto, jf.  

 nedenfor.
Deltagerne beskattes af deres ideelle andel af partnerselskabets  

 resultat, og beskatningen hos de enkelte deltagere sker i overensstemmelse  

 med  

 hver deltagers egen skattemæssige status. (Ligningsvejledningen 2007-1,  

 afsnit  


  

 E.F.2.1  


.).
Det indstilles,  

 at spørgsmål 1 besvares nægtende, idet omdannelsen af interessentskabet til  

 et  

 skatteretligt transparent partnerselskab, uden at der herved sker en ændring  

 i  

 deltagernes ejerandele, ikke medfører afståelsesbeskatning.
Der henvises  

 herved  

 til princippet i  


  

 SKM2002.112.LR  


  

 og  


  

 SKM2005.56.LR  


.
 Det bemærkes, at  

 forespørgerne som deltagere i et partnerselskab vil blive omfattet af  

 Ligningsrådets  

 anvisning i TSS-cirkulære 1990-1 om begrænsning af kommanditisters fradrag af  

 underskud m.v., idet det forudsættes, at forespørgernes indkomst vedrører  

 andele, der efter det oplyste er erhvervet forud for indførelsen af  

 underskudsbegrænsningen  

 i anpartsreglerne den 12. maj 1989, nu personskattelovens § 4, stk. 1, nr. 10  

 eller 12, jf. § 13, stk. 6. Der henvises herved til  


  

 SKM2005.56.LR  


.
Når  

 interessentskabet omdannes til et partnerselskab, skal værdien af indskud af  

 aktiver og passiver i partnerselskabet efter SKATs opfattelse opgøres til  

 handelsværdien på omdannelsestidspunktet.
Denne værdi udgør deltagernes  

 hæftelse.
Ad spørgsmål 2 Spørgsmålet  

 indstilles besvaret med, at forespørgerne fortsat vil kunne anvende  

 virksomhedsordningen, idet aktierne i partnerselskabet ikke er omfattet af  

 aktieavancebeskatningsloven og derfor ej heller er omfattet af  

 virksomhedsskattelovens § 1, stk. 2, hvorefter aktier m.v. omfattet af  

 aktieavancebeskatningsloven  

 ikke kan indgå i virksomhedsordningen.
 Det forudsættes  

 herved, at indkomsten ikke er omfattet af anpartsreglerne i  

 personskattelovens  

 § 4, stk. 1, nr. 10 eller 12.
Ad spørgsmål 3 Spørgsmålet  

 indstilles besvaret med nej, idet interessentskabsandelene ønskes indskudt i  

 et  

 kommanditselskab, uden at der herved sker forskydning af ejerandelene, jf.  

 Ligningsvejledningen 2007-1, afsnit  


  

 E.F.2.1  


,  

 begrundelsen anført under spørgsmål 1, samt Ligningsrådets afgørelser i  


  

 SKM2002.112.LR  


  

 og  


  

 SKM2005.56.LR  


.
 Tilsvarende  

 henvises til bemærkningen ad spørgsmål 1 om, at forespørgerne som deltagere i  

 et partnerselskab vil blive omfattet af Ligningsrådets anvisning i  

 TSS-cirkulære 1990-1 om begrænsning af kommanditisters fradrag af underskud  

 m.v.
Skatterådets afgørelse og begrundelse Skatterådet  

 tiltræder indstillingen med den anførte begrundelse.
