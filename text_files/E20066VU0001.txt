A.1 Principperne for den offentlige  

 ejendomsvurdering Det følgende afsnit indeholder en kort omtale af de grundlæggende  

 principper  for den offentlige  

 ejendomsvurdering.
 Principperne for ejendomsvurderingen er nedfældet i loven om vurdering  

 af landets faste ejendomme (VUL). Der henvises til Skatteministeriets  

 lovbekendtgørelse nr. 740 af 3. september 2002 som ændret ved §  

 51 i lov nr. 145 af 25. marts 2002, § 2 i lov nr. 1047 af 17.  

 december 2002, § 18 i lov nr. 458 af 9. juni 2004, § 81 i lov nr. 428 af  

 6. juni 2005 og § 33 i lov nr. 535 af 24. juni 2005.
 Den offentlige ejendomsvurdering er grundlag for beskatning efter den  

 kommunale ejendomsskattelov (KESL) og efter ejendomsværdiskatteloven  

 (EVSL). Den offentlige ejendomsvurdering anvendes herudover i en lang  

 række andre skatte- og afgiftsmæssige sammenhænge, der er behandlet i  

  SKATs Ligningsvejledning (LV) eller i vejledningen vedrørende  

 tinglysningsafgiften.
Efter VUL § 1 skal der finde almindelig vurdering sted hvert andet år.  

 Ejerboliger vurderes i ulige år, se A 3. Andre ejendomme vurderes i lige  

 år.
Ved de almindelige vurderinger er vurderingsterminen den 1. oktober i  

 det år, hvori vurderingen foretages, jf.
VUL § 2, 1. pkt. Året efter den  

 almindelige vurdering foretages der omvurdering (  

 årsomvurdering ) af ejendomme, for hvilke en eller flere af de i  

 VUL § 3, stk. 1, nævnte omvurderingsgrunde er indtrådt.
 Der kan endvidere foretages omvurdering af enkelte  

 ejendomme, når betingelserne i VUL § 4 er opfyldt.
 Året efter den almindelige vurdering foretages en  

 regulering (årsregulering) af ansættelserne af ejendoms- og  

 grundværdi samt fordelingerne heraf under hensyn til den ændring i  

 prisforholdene, der er sket siden den seneste almindelige vurdering, jf.  

 VUL § 3 A.
 Årsreguleringen  

 ophæves med virkning fra og med  

 indkomståret 2007.
 Om særskilt ansættelse af ejendomsværdi efter VUL § 33 A, se  

 A.2.1 .
Ejendomsvurderingen foretages af told- og skatteforvaltningen, jf.  

 skatteforvaltningslovens (SFL) § 1, se  

 A.6 .  

 Ved vurderingen ansætter told- og skatteforvaltningen ejendomsværdien  

 og grundværdien samt et eventuelt fradrag i grundværdien for  

 forbedringer, jf.
VUL § 5, stk. 1. I forbindelse med vurderingen træffer  

 told- og skatteforvaltningen bestemmelse om ejendommens benyttelse og  

 foretager eventuelle fordelinger af ejendomsværdi, grundværdi m.  

 v., jf.
VUL § 33, stk. 2-11.
Told- og skatteforvaltningen kan foretage fornøden besigtigelse af en  

 ejendom i forbindelse med vurderingen, jf.
VUL § 41.
 Told- og skatteforvaltningen kan besigtige en ejendom såvel i  

 forbindelse med den primære vurdering eller omvurdering som i forbindelse  

 med en eventuel genoptagelse af vurderingen.
Besigtigelse  af en ejendom fra vejen kan  

 finde sted uden forudgående underretning.
Sker besigtigelsen i forbindelse  

 med behandlingen af en klage, skal ejeren dog underrettes om besigtigelsen  

 på forhånd.
Det samme gælder, såfremt besigtigelsen finder sted i  

 anledning af en begæring om omvurdering efter VUL § 4. Besigtigelse inde  

 på ejendommen skal altid varsles over for ejeren.
Ved underretningen meddeles dato og klokkeslet for besigtigelsen,  

 dennes omtrentlige varighed og, hvorvidt besigtigelsen omfatter det indre  

 af en eller flere bygninger.
Der skal gives ejeren mulighed for at foreslå  

 et andet tidspunkt, såfremt det varslede tidspunkt er ubelejligt.
Ved besigtigelsens begyndelse skal ejeren eller dennes repræsentant  

 oplyses om deltagernes navne.
Deltagerne skal kunne legitimere sig på  

 forlangende.
Besigtigelse inde i bygninger skal foretages under ledsagelse  

 af ejeren eller dennes repræsentant.
Indvendig besigtigelse må ikke  

 foretages, hvor der kun er børn til stede.
 Det skal respekteres, hvis ejeren frabeder sig besigtigelse, men ejeren  

 bør gøres opmærksom på, at vurderingen herefter vil blive foretaget på  

 grundlag af de foreliggende oplysninger uden den øgede sikkerhed for en  

 rigtig ansættelse, der kunne opnås ved besigtigelse.
Som ejendomsværdi ansættes værdien af den faste ejendom i dens helhed,  

 jf.
VUL § 9, stk. 1. Som grundværdi ansættes grundens værdi i ubebygget  

 stand, jf.
VUL § 13, stk. 1.
Der foreligger to selvstændige ejendomme, såfremt bygningerne ejes af  

 en anden end grundens ejer, jf.
VUL § 11.
Den offentlige ejendomsvurdering skal udtrykke ejendommens  

 værdi i handel og vandel under den forudsætning, at købesummen erlægges  

 kontant, jf.
VUL § 6. For ejerboliger fastlægges vurderingen med  

 udgangspunkt i den gennemsnitlige handelspris for ejendomme af samme  

 størrelse, alder, stand og beliggenhed i et sammenligneligt område, se  

 nedenfor.
Ifølge VUL § 2, 2. pkt., skal prisforholdene pr. 1. oktober i  

 vurderingsåret lægges til grund for ansættelsen.
Ved bedømmelsen af  

 prisforholdene pr. 1. oktober anvendes de af told- og skatteforvaltningen  

 senest indsamlede oplysninger om salgsprisen for sammenlignelige ejendomme  

 suppleret med en fremskrivning af  

 prisniveauet  

 til den 1. oktober.
Den anvendte fremskrivning skal godkendes af  

 Skatterådet, jf.
VUL § 39, stk. 3.
Ved de almindelige vurderinger er det ejendommens faktiske og retlige  

 tilstand på vurderingstidspunktet, der lægges til grund ved ansættelsen,  

 jf.
VUL § 2, 2. pkt.
Ejendomme, hvis driftstilstand svinger i årets  

 løb, ansættes dog i årets middeltilstand, jf.
VUL § 12. For  

 landbrugsejendomme og ejendomme, der i VUL sidestilles hermed, ansættes  

 grundværdien endvidere på grundlag af jordens tilstand lige efter høst,  

 jf.
VUL § 14, stk. 3, se  

 B.3.3 .
 Udtrykket tilstand omfatter også det forhold, at ejendommen er ude af  

 drift.
 Told- og skatteforvaltningen skal normalt kun tage hensyn til de  

 faktiske omstændigheder ved ejendommen, som har kunnet konstateres på  

 vurderingstidspunktet, og som har kunnet påvirke ejendommens handelsværdi.  

 Oplysninger om forhold, som først er blevet konstateret efterfølgende, kan  

 dog efter omstændighederne begrunde en ændring af ansættelsen, hvis det  

 sandsynliggøres, at forholdet faktisk gjorde sig gældende på  

 vurderingstidspunktet.
Af forarbejderne til VUL fremgår, at ejendoms- og grundværdiansættelsen  

 skal fastsættes ud fra, hvad der på vurderingstidspunktet vil kunne opnås  

 ved salg til en fornuftig køber.
Ved en fornuftig køber forstås i denne  

 sammenhæng en køber, der ved købesummens fastsættelse tager den pågældende  

 ejendoms formodede gensalgsværdi i betragtning.
En køber, der er rede til  

 at betale en pris, der overstiger gensalgsværdien, for at komme i  

 besiddelse af netop denne ejendom, må derimod betragtes som liebhaver i  

 dette ords egentlige betydning. (I de senere år er udtrykket  

 "liebhaverejendom" blevet anvendt almindeligt på attraktive, dyre  

 ejendomme.) I overensstemmelse med forarbejderne til VUL skal ansættelserne ved  

 ejendomsvurderingen fastsættes ud fra, hvad ejeren kunne opnå ved et salg  

 af ejendommen.
I den aftalte købesum kan der være indregnet omkostninger i  

 forbindelse med prioritering af ejendommen.
Vurderingen sigter principielt  

 på den kontante realisationsværdi, dvs. på sælgerens bruttoprovenu.
 Told- og skatteforvaltningen får kun undtagelsesvis lejlighed til at  

 konstatere de vurderede ejendommes handelsværdi på vurderingstidspunktet.  

 Told- og skatteforvaltningen er henvist til at drage slutninger fra de  

 relativt færre ejendomme, der har været handlet op til vurderingsterminen,  

 til de relativt flere ejendomme, der ikke har været handlet.
For de mest almindelige ejendomskategorier, nemlig parcelhuse,  

 rækkehuse, sommerhuse og etageejerlejligheder ansættes ejendomsværdi  

 og grundværdi med udgangpunkt i maskinelle beregninger, som told- og  

 skatteforvaltningen lader foretage på grundlag af oplysninger om  

 den enkelte ejendom sammenholdt med analyser af priser opnået ved frie  

 salg af ejendomme i det pågældende område.
Gennem analyserne afdækkes det,  

 hvilke faktorer, der har afgørende betydning for prisdannelsen, og hvilken  

 vægt disse faktorer tillægges.
Ved anvendelse af analyseresultaterne  

 beregnes en ejendomsværdi, som er et tilnærmelsesvis udtryk for, hvad  

 ejendommen ville kunne sælges for.
Igennem en lang årrække har de lovpligtige indberetninger i  

 forbindelse med ejendomssalg været tilgængelige for Told- og  

 Skattestyrelsen (fra 1. november 2005 told- og skatteforvaltningen), som  

 har bearbejdet oplysningerne statistisk.
Desuden har Danmark en  

 lang tradition for jordregistrering af forskellig art.
Denne registrering  

 er i dag samlet i det kommunale ejendomsstamregister (ESR).
Indtil 1977 blev der forud for hver almindelig vurdering udsendt et  

 skema til ejerne, som skulle afgive en række oplysninger om deres ejendom  

 og tilbagesende skemaet til vurderingsmyndighederne.
På grundlag  

 først og fremmest af disse oplysninger blev der i slutningen af  

 1970'erne opbygget et kommunalt bygnings- og boligregister (BBR), der  

 indeholder ret detaljerede oplysninger om landets bygninger.
I 1979 afleverede en arbejdsgruppe, som ministeren for skatter og  

 afgifter havde nedsat, en redegørelse, der bl. a. anbefalede, at  

 vurderingsskemaerne blev afskaffet, og vurderingerne principielt blev  

 baseret på de oplysninger, der var registreret af myndighederne om  

 ejendommene.
Som resultat af overvejelserne blev det besluttet at  

 udvikle det såkaldte forslagssystem, der blev taget i brug første gang ved  

 17. almindelige vurdering pr. 1. april 1981.
 Forslagssystemets anvendelse som hjælpemiddel ved vurderingen har  

 støtte i VUL § 39, stk. 1. Efter denne bestemmelse foretages  

 ejendomsvurderingerne på grundlag af oplysninger bl. a. fra det kommunale  

 ejendomsstamregister (ESR), Bygnings- og Boligregisteret (BBR) og andre  

 registre med oplysninger om fast ejendom.
I forbindelse med opbygningen af forslagssystemet traf det daværende  

 statsskattedirektorat to afgørende valg.
Statistiske analyser af salgene  

 af enfamiliehuse viste meget hurtigt, at den vigtigste prisdannende faktor  

 knytter sig til grundværdien, sædvanligvis bestemt som beliggenheden.  

 Derfor blev systemet indrettet således, at der tages udgangspunkt i  

 grundværdien, når forslaget til ejendomsværdi beregnes.
Andre  

 udgangspunkter, der kunne være valgt, som f. eks. bygningsforhold, antages  

 at føre til mindre sikre forslag.
Endvidere indlagdes den forudsætning for analysearbejdet, at  

 vurderingsforslagene skulle kunne beregnes ved hjælp af de fire simple  

 regnearter.
Det betød først og fremmest, at det blev nemmere at forklare  

 ejerne, hvordan man nåede frem til vurderingsforslagene.  

 Statsskattedirektoratet var opmærksom på, at der derved måtte gives køb på  

 nogen nøjagtighed, men fordelene ved et forståeligt system fandtes at veje  

 tungere end en marginal forbedring af forslagenes kvalitet.
Forud for hver almindelig vurdering siden 1981 er der blevet  

 beregnet forslag til ejendomsværdi og grundværdi for alle  

 "forslagsejendomme". Vurderingsmyndighederne har skullet godkende  

 forslagene, eventuelt efter at have justeret værdierne på baggrund af  

 individuelle forhold.
Forslagssystemet omfatter ikke erhvervsejendomme og  

 ejendomme med blandet beboelse og erhverv.
 Siden forslagssystemet blev taget i brug, er det ikke undergået  

 væsentlige forandringer, bortset fra at der op gennem 1990'erne er blevet  

 føjet stadig flere parametre til de oprindelige, således at forslagene  

 ved de senere vurderinger har været beregnet på et meget detaljeret  

 grundlag.
Siden den ændring af vurderingsorganisationen, som blev gennemført i  

 2002, og som bl.a. havde til forudsætning, at vurderingsprocessen blev  

 forenklet, foretages beregningerne imidlertid ud fra lidt færre parametre.  

 De beregninger, som danner udgangspunkt for de almindelige  

 vurderinger, tager således i mindre udstrækning hensyn til Bygnings- og  

 Boligregisterets (BBR's) oplysninger om ejendommenes indretning.
Dette  

 skal bl. a. ses i sammenhæng med, at registreringen af disse oplysninger  

 har vist sig at være mangelfuld.
I forbindelse med forenklingen af forslagssystemet er det blevet  

 tydeliggjort i vurderingsloven, at told- og skatteforvaltningen anvender  

 gennemsnitsberegninger ved vurderingen af ejerboliger.
Tydeliggørelsen har  

 fundet udtryk i en tilføjelse til den hidtidige bestemmelse i VUL §  

 6, ifølge hvilken vurderingen skal foretages på grundlag af værdien i  

 handel og vandel, såfremt købesummen skulle erlægges  

 kontant.
Af det i 2002 indsatte 2. pkt. fremgår det, at  

 vurderingen af ejerboliger foretages med udgangspunkt i den gennemsnitlige  

 handelspris for ejendomme af samme størrelse, alder, stand og beliggenhed  

 i et sammenligneligt område.
Tilføjelsen betyder ikke, at ejendomsværdien og grundværdien må  

 overstige værdien i handel og vandel.
Det er imidlertid  

 utilstrækkeligt at anføre til støtte for en nedsættelse, at den  

 foretagne vurdering er kommet handelsværdien nærmere, end tilfældet  

 er for naboejendommen.
A.2 Vurderingspligten A.2.1 De vurderingspligtige ejendomme Vurderingspligten efter VUL § 1 omfatter som udgangspunkt alle landets  

 faste ejendomme, bortset fra dem, der er undtaget fra vurdering i medfør  

 af VUL § 7, stk. 1.
Med virkning fra vurderingsåret 2003 kan told- og skatteforvaltningen  

 imidlertid undlade at ansætte ejendomsværdi eller grundværdi for  

 ejendomme, der ikke er undtaget fra vurdering i medfør af VUL § 7,  

 stk. 1, hvor en sådan ansættelse er uden betydning for påligningen af  

 ejendomsværdiskat eller grundskyld, jf.
VUL § 7, stk. 2. Told- og  

 skatteforvaltningen skal dog på kommunalbestyrelsens anmodning mod  

 vederlag foretage de ansættelser og fordelinger heraf, der er fornødne for  

 beregningen af kommunal dækningsafgift, jf.
KESL § 23, stk. 4, § 23 A,  

 stk. 5, og § 23 C.
 Told- og skatteforvaltningens afgørelser angående vurderingspligten kan  

 påklages i sædvanlig instansfølge.
 Da der kun foretages almindelig vurdering hvert andet år, se  

 A.3.1 ,  

 skal der i de år, hvor der ikke finder almindelig vurdering sted,  

 foretages omvurdering (  

 årsomvurdering ) af  

 ejendomme, for hvilke der er sket væsentlige ændringer siden den  

 sidste almindelige vurdering.
Ifølge VUL § 3, stk. 1, skal der året efter den almindelige vurdering  

 foretages omvurdering Årsagen til omvurderingen skal være indtrådt i det første år efter  

 ejendommens sidste vurdering ved en almindelig vurdering, jf.
VUL § 3,  

 stk. 2.
Offentlige myndigheder skal være told- og skatteforvaltningen  

 behjælpelige med oplysninger til brug ved afgørelsen af, om der skal ske  

 årsomvurdering, jf.
VUL § 3, stk. 3.
Enhver selvstændigt vurderet ejendom samt ethvert ikke selvstændigt  

 vurderet areal, der opfylder betingelserne for at kunne vurderes  

 selvstændigt, se  

 A.4.1 ,  

 kan af ejeren forlanges optaget til omvurdering uden for de almindelige  

 vurderinger.
Når der er indgået en frivillig aftale om overdragelse af en  

 ejendom, der opfylder betingelserne for at blive vurderet, kan hver af  

 parterne i aftalen ligeledes forlange omvurdering, jf.
VUL § 4, stk.  

 1.
Såfremt en begæring om vurdering i henhold til VUL § 4, stk. 1,  

 angår et areal, der hidtil har været vurderet som en del af en ejendom,  

 men sådant areal som følge af sammenlægning skal vurderes sammen med et  

 andet areal, jf.
VUL § 8, stk. 1-4, må den sammenlagte ejendom optages til  

 vurdering, jf.
VUL § 4, stk. 3.
Udgifterne ved vurderinger efter VUL § 4, stk. 1, afholdes af den, der  

 har begæret vurderingen.
For hver vurdering betales et grundbeløb på  

 358,12 kr.
Grundbeløbet er i niveau 1. oktober 1997 og reguleres efter  

 reglerne for generelle reguleringer af tjenestemandslønninger, jf.
VUL §  

 4, stk. 5, 1. og 3. pkt.
Ansættes ejendomsværdien eller grundværdien  

 mindst 10 pct. lavere end ved nærmest forudgående vurdering, afholdes  

 udgifterne dog af det offentlige, jf.
VUL § 4, stk. 5, 2. pkt.
 For at give ejere af mindre udlejningsejendomme og deltagerne i visse  

 boligfællesskaber mulighed for at vælge at lade sig beskatte efter  

 ejendomsværdiskattelovens bestemmelser, er der udformet et særligt  

 regelsæt i VUL § 33 A og EVSL § 4, nr. 6-8, hvorefter boliger, der bebos  

 af den nævnte personkreds, under visse betingelser vurderes, som om de var  

 selvstændige ejerlejligheder.
For mindre udlejningsejendomme med 3-6 lejligheder, hvoraf én bebos af  

 ejeren, ansætter told- og skatteforvaltningen, når ejeren har valgt  

 beskatning efter EVSL § 4, nr. 6, en særskilt ejendomsværdi for den del af  

 ejendommen, der tjener til bolig for ejeren, og en særskilt ejendomsværdi  

 for den resterende del af ejendommen, jf.
VUL § 33 A, stk. 1. En ny ejer  

 skal senest 2 måneder efter erhvervelsen af ejendommen have anmodet om  

 vurdering i medfør af de nævnte bestemmelser.
For mindre udlejningsejendomme som nævnt i EVSL § 4, nr. 7, og for  

 ejendomme, der udgør et boligfællesskab som nævnt i EVSL § 4, nr. 8,  

 ansætter told- og skatteforvaltningen en særskilt ejendomsværdi for hver  

 enkelt af de lejligheder m. v., der tjener til bolig for en ejer, og en  

 særskilt ansættelse for den resterende del af ejendommen, jf.
VUL § 33 A,  

 stk. 2. Afstår en ejer sin anpart i en ejendom, der omfattes af EVSL § 4,  

 nr. 7 eller 8, skal der ikke længere ansættes særskilt ejendomsværdi for  

 den del af ejendommen, der har tjent til bolig for den pågældende.  

 Lejligheden indgår herefter i den resterende del af ejendommen.
De forannævnte særskilte ansættelser af boligdel og restejendom kan  

 tilsammen afvige fra den ejendomsværdi, der ansættes for den samlede  

 ejendom, jf.
VUL § 33 A, stk. 1, 2 pkt.
Der henvises i øvrigt til  

 kap.
E  

 og LV  

 A.G.4.5 .
A.2.2 Undtagelser fra  

 vurderingspligten Nogle kategorier ejendomme er undtaget fra vurdering i medfør af  

 bestemmelsen i VUL § 7, stk. 1. Begrundelsen for undtagelsen er, at de  

 undtagne ejendomme ikke er omsættelige, så længe de tjener deres  

 bestemmelse.
Ejendommene repræsenterer således ikke umiddelbart nogen  

 værdi i handel og vandel.
Opregningen i VUL § 7, stk. 1, er i  

 princippet udtømmende.
Der kan derfor ikke sluttes udvidende fra  

 bestemmelsen til ejendomme, hvis forhold ligner de i VUL § 7, stk.  

 1, nævnte ejendommes.
Undtagelsen efter vurderingslovens § 7 omfatter arealer, bygninger og  

 andre anlæg.
Ved undtagelsen af hhv. bygninger og ubebyggede arealer gør  

 to forskellige principper sig derfor gældende.
For ubebyggede arealers vedkommende, hvor der relativt let kan  

 foretages afgrænsning mellem vurderingspligtige og undtagne dele, undtages  

 kun arealer, der klart anvendes til undtagne formål.
Undtagelsen kan  

 således omfatte alene en del af en ejendom.
Med hensyn til bygninger foretages der et selvstændigt skøn over,  

 hvorvidt den enkelte bygning skal undtages fra vurdering eller vurderes.  

 Såfremt en væsentlig del af bygningen anvendes til formål, der betinger  

 undtagelse fra vurdering, undtages bygningen med tilhørende grund i sin  

 helhed.
Hvis derimod kun en uvæsentlig del anvendes til de nævnte formål,  

 skal hele bygningen med tilhørende grund vurderes.
Ved bedømmelsen af, om  

 en bygning skal undtages fra vurdering eller vurderes, tages der  

 udgangspunkt i, hvilken del af anvendelsen der i værdi er mest væsentlig.
 Afgørelsen af, om en ejendom er undtaget fra vurdering, træffes af  

 told- og skatteforvaltningen og kan påklages i sædvanlig instansfølge.
 Undtagelse fra vurdering må ikke forveksles med hel eller delvis  

 fritagelse for kommunal ejendomsbeskatning, se  

 G.2 .
A.2.2.1 Kirker og kirkegårde Undtaget fra vurdering er kirker og kirkegårde, jf.
VUL § 7, stk. 1,  

 nr. 1.
 Foruden folkekirkens kirker omfatter bestemmelsen kirker og  

 gudstjenestehuse, der tilhører de ved kgl. resolution anerkendte  

 trossamfund eller andre af Kirkeministeriet godkendte trossamfund, der har  

 præster, som er eller vil kunne forventes bemyndiget til at foretage  

 vielser med borgerlig gyldighed, jf. ægteskabslovens § 16, stk. 1, nr.  

 3.
Kirkens faste ejendomme henføres traditionelt til to forskellige  

 formuesfærer.
Kirkens bygninger med tilhørende grund og kirkegård  

 henregnes til kirkegodset ("fabrica ecclesiæ") i modsætning til  

 præstegården med eventuel have og øvrige tilliggende (præstelodden).  

 Undtagelsesbestemmelsen i VUL § 7, stk. 1, nr. 1, omfatter kirkegodset,  

 dvs. kirkens bygninger med tilhørende grund og kirkegård.
Ved kirker i VUL § 7, stk. 1, nr. 1, forstås bygninger, der er bestemt  

 til kirkelige handlinger.
Bygninger med tilknytning til kirken, f. eks.  

 kapeller og bygninger med lokaler til konfirmationsforberedelse, omfattes  

 også af undtagelsesbestemmelsen.
 Undtagelsen gælder bygningen i dens helhed, selv om nogle af rummene i  

 den anvendes til andre formål end kirkelige handlinger, når disse rum  

 udgør en mindre væsentlig del af bygningen.
 Undtagelsesbestemmelsen omfatter kirker under opførelse fra den første  

 vurdering efter byggeriets påbegyndelse.
 Menighedshuse, forsamlingshuse og sognegårde er ikke undtaget fra  

 vurdering i medfør af VUL § 7, stk. 1, nr. 1. Den til et forsamlingshus  

 hørende grund er fritaget for kommunal grundskyld i medfør af § 7, stk. 1,  

 litra e, i den kommunale ejendomsskattelov, medmindre forsamlingshuset  

 drives erhvervsmæssigt.
Landsskatteretten har anset undtagelsesbestemmelsen for delvis  

 anvendelig på et større bygningskompleks bestående af en kirke med  

 tilhørende baptisterium og klokketårn, en præstebolig med kontor og  

 sakristi samt en klosterbygning med tilhørende refektorium.
Selv om der  

 var etableret gennemgang mellem bygningerne, fandt Landsskatteretten ikke,  

 at ejendommen skulle vurderes under ét, men at kirkebygningen i videre  

 forstand med tilhørende gårdsplads måtte undtages fra vurdering, se Skat  

 1990.8.635.
Landsskatteretten har endvidere anset en kirke, der var opført på lejet  

 grund, for undtaget fra vurdering.
Da hele grunden anvendtes til kirkens  

 formål, ansås også grunden for undtaget, se TfS 1987.246.
Som kirkegård betragtes arealer, der er godkendt af myndighederne til  

 indretning af begravelsesplads.
Bygninger, der er opført på kirkegården,  

 og hvis anvendelse har tilknytning til denne, f. eks. kapel, krematorium,  

 kirkegårdskontor og lign., omfattes af undtagelsen.
 De for kirkerne og kirkegårdene nødvendige parkeringsanlæg er omfattet  

 af undtagelsen.
A.2.2.2 Offentlige torve, gader, veje og  

 parkanlæg Undtaget fra vurdering er de staten og kommunerne tilhørende torve,  

 gader, veje og parkanlæg bortset fra arealer, der udnyttes  

 erhvervsmæssigt, jf.
VUL § 7, stk. 1, nr. 2.
Som torve anses åbne pladser, der udgør et led i en bys gade- og  

 vejnet.
Det er en forudsætning for undtagelsen, at torvene i væsentligt  

 omfang tjener offentlige færdselsformål, herunder parkering.
Pladser, der  

 er bestemt til andre formål, f. eks. udstillinger, markeder, opvisninger  

 eller optræden, falder uden for bestemmelsen.
 Arealer, der udlejes, f. eks. som stadepladser, eller på anden måde  

 udnyttes erhvervsmæssigt, skal vurderes.
Til gader og veje henregnes arealer, der er inddraget til kørende eller  

 gående offentlig færdsel.
Undtagelsesbestemmelsen gælder statens,  

 amtskommunernes og kommunernes gader og veje.
Om private vejanlæg, se  

 A.2.3. Broer, viadukter og andre anlæg, der tjener til at føre gader og  

 veje over eller under andre trafikårer og vandveje, anses som hørende til  

 gade- og vejarealet.
Hvor der over eller under gade- og vejarealet er  

 indrettet forretninger, kontorlokaler, servicestationer eller andre  

 vurderingspligtige bygningsdele, skal også det dertil anvendte grundareal  

 vurderes.
Ved parkanlæg forstås anlæg, der er holdt fri for bebyggelse og kørende  

 trafik, og som ved beplantning m. v. er bestemt til at tjene såvel  

 æstetiske som rekreative formål.
Det forudsættes, at offentligheden har  

 fri adgang til anlægget, men adgangen kan godt være begrænset til bestemte  

 tider af døgnet.
 Hvis et område af parken vedvarende udnyttes erhvervsmæssigt, skal  

 dette areal vurderes.
Skove anses ikke som parkanlæg, selv om de fortrinsvis benyttes til  

 rekreative formål.
Offentlige badestrande er heller ikke omfattet af  

 undtagelsesbestemmelsen.
A.2.2.3 Befæstningsanlæg Undtaget fra vurdering er befæstningsanlæg bortset fra arealer og  

 bygninger inden for befæstningsanlæggets rammer, der udnyttes  

 erhvervsmæssigt, jf.
VUL § 7, stk. 1, nr. 3.
Ved befæstningsanlæg i bestemmelsens forstand forstås militære anlæg,  

 der har karakter af "kampetablissementer", dvs. anlæg, hvorfra der i  

 tilfælde af krig skal kunne udføres egentlige kamphandlinger.
Arealer og  

 bygninger, der overvejende tjener til uddannelse og ophold for militære  

 styrker, f. eks. kaserner og øvelsespladser, omfattes ikke af  

 bestemmelsen.
Der lægges afgørende vægt på, om anlægget er etableret og opretholdes  

 med den hensigt, at det skal befæstes i krigstid.
Forter, der umiddelbart  

 kan gøres kampklare, kanon- og raketbatterier, radarstationer,  

 ammunitionsdepoter og kommandocentraler er blevet anset som  

 befæstningsanlæg.
 Undtagelsesbestemmelsen omfatter også Civilforsvarets  

 kommandocentraler, se Skat 1989.10.811.
I  

 SKM2004.140.VLR  fandt  

 Vestre Landsret, at de militære flyvestationer som befæstningsanlæg er  

 undtaget fra vurdering.
Landsretten lagde til grund, at at de enkelte  

 anlæg på flyvestationerne skal bidrage til løsningen af militære opgaver i  

 tilfælde af krig, og at flyvestationerne som fungerende militære anlæg -  

 kampetablissementer - ikke har en omsætningsværdi.
Dommen er  

 anket til Højesteret Arealer og bygninger inden for flyvestationernes område, der ikke  

 tjener militære formål, skal vurderes.
A.2.2.4 Fyranlæg Undtaget fra vurdering er fyranlæg, jf.
VUL § 7, stk. 1, nr. 4.
Undtagelsesbestemmelsen gælder stationære fyr, herunder radiofyr, der  

 tjener til sikring af sø- eller luftfart, uden hensyn til deres  

 ejerforhold.
Til fyranlægget henregnes eventuelle driftsbygninger, men  

 ikke selvstændige fyrmesterboliger med tilhørende grunde.
A.2.2.5 Jernbaneanlæg, havne-, kanal- og  

 lufthavnsanlæg Undtaget fra vurdering er jernbaneanlæg, havne-, kanal- og  

 lufthavnsanlæg, der i henhold til reglementariske bestemmelser er til  

 benyttelse af almenheden, for så vidt arealerne og bygningerne direkte  

 tjener eller er bestemt til at tjene trafikkens formål, jf.
VUL § 7, stk.  

 1, nr. 5, 1. pkt.
Det samme gælder under de nævnte betingelser for  

 rutebilstationer, der betjener publikum på flere busruter, der udfører  

 rutetrafik med tilladelse i medfør af lovgivningen om buskørsel, jf.
VUL §  

 7, stk. 1, nr. 5, 2. pkt.
Stations-, administrations-, værkstedsbygninger og lignende bygninger  

 med tilhørende grund skal ikke vurderes, selv om bygningen og grunden til  

 dels også benyttes til andre formål, jf.
VUL § 7, stk. 1, nr. 5, 3. pkt.  

 Det forudsættes herved, at de formål, der er tale om, knytter sig  

 accessorisk til driften af anlægget.
 Undtagelsesbestemmelsen gælder både for offentligt og privat ejede  

 anlæg, under forudsætning af at de er godkendt til anvendelse i den  

 offentlige trafiks tjeneste.
Til et jernbaneanlæg hører hele det areal, der er inddraget til  

 formålet, i første række banelegemet og arealer, der afgrænser dette.  

 Rangerterræner anses som en del af jernbaneanlægget.
Det samme gælder  

 broer, viadukter og andre anlæg, der tjener til at føre jernbanen over  

 eller under andre trafikårer og vandveje.
Til jernbaneanlægget henregnes desuden stationerne, dvs.  

 stationsbygninger med tilhørende perroner, læsseramper og tilkørselsanlæg  

 i øvrigt.
Administrations-, værkstedsbygninger og andre bygninger, der  

 tjener til opretholdelse af jernbanedriften, f. eks. remiser, omfattes  

 også af anlægget.
Det anses ikke at være til hinder for anvendelse af  

 undtagelsesbestemmelsen, at en jernbanestation indeholder restauration,  

 rejsebureau, postekspedition og et udvalg af forretninger fortrinsvis  

 indrettet med henblik på betjening af de rejsende.
 Højesteret har afgjort, at en fabriksejendom, hvor der fremstilles  

 jernbanesveller, ikke anses for en sådan værksteds- eller lignende  

 bygning, som er undtaget fra vurdering efter VUL § 7, stk. 1, nr. 5, se  

 SKM2005.206.HR .
Tjenesteboliger og bygninger, der udlejes, skal vurderes.
Bygninger,  

 der ikke har sammenhæng med jernbaneanlægget, f. eks.
Banestyrelsens og  

 DSB's administrationsbygninger beliggende uden for arealet, skal ligeledes  

 vurderes.
Bygninger, der ikke tjener til opretholdelse af jernbanedriften, f.  

 eks.
Post Danmarks bygninger, skal vurderes, selv om de ligger på  

 umatrikulerede arealer.
 Fabriksspor etc., der tjener til anvendelse for bestemte private  

 virksomheder, er ikke undtaget fra vurdering.
 Jernbaneanlæg, der alene tjener museumsformål (veteranjernbaner),  

 omfattes ikke af undtagelsesbestemmelsen.
Bestemmelsen om rutebilstationer er en speciel udvidelse af VUL § 7,  

 stk. 1, nr. 5. Undtagelsen, der har været gældende siden 1977, blev i sin  

 tid motiveret med, at rutebilkørsel havde erstattet jernbanedriften på  

 mange strækninger, og at rutebilerne udgik fra de tidligere  

 jernbanestationer.
I praksis er undtagelsen blevet snævert fortolket.  

 Landsskatteretten har således fastslået, at garageanlæg, der ikke ligger i  

 umiddelbar tilknytning til en rutebilstation, er vurderingspligtige, se  

 lsr. 1982.91.
 Til et havneanlæg henregnes de arealer inden for havneområdet, der er  

 bestemt til benyttelse til havnetrafikale formål, f. eks. anløbspladser,  

 færgelejer, kajgader og havnespor.
Til havneanlægget henregnes endvidere havnens administrationsbygninger,  

 eventuelle værkstedsbygninger og bygninger, der tjener til opretholdelse  

 af trafikken, f. eks. billetsalgs- og toldkontrolbygninger.
En  

 færgeterminal er omfattet af undtagelsesbestemmelsen, selv om terminalen  

 til dels også benyttes til andre end trafikale formål, se ovenfor om  

 jernbanestationer.
Undtagelsesbestemmelsen omfatter også bygninger, der rummer  

 omklædningsrum, bad og kantine for funktionærer og havnearbejdere.
Andre  

 bygninger i havneområdet, f. eks. boligbygninger, lagerbygninger og  

 pakhuse, skal vurderes.
En havnefogedbolig er således  

 vurderingspligtig.
 Dokker, ophalingsbeddinger og lignende anlæg er ikke undtaget fra  

 vurdering, selv om de ligger i havneområdet.
 Ubenyttede arealer, der er erhvervet af havnen med henblik på fremtidig  

 udvidelse af denne, anses efter praksis for at høre til havneanlægget.  

 Andre havnen tilhørende arealer uden for havneområdet skal vurderes.
Benyttes en del af havneområdet til andet end trafikale formål, f. eks.  

 til udlejning, skal denne del vurderes, medmindre den pågældende  

 benyttelse er rent midlertidig.
Hvis et udlejet areal er bebygget af  

 lejeren, skal bygningerne vurderes selvstændigt efter reglerne for  

 vurdering af bygninger på lejet grund, se B.3.5.
Undtagelsesbestemmelsen gælder både for offentligt og privat ejede  

 havne, under forudsætning af at de kan anløbes af skibsfarten uden særlige  

 vilkår.
En privat havn, som giver medlemmer, interessenter eller  

 kommanditister fortrinsret til at anløbe, er ikke undtaget fra  

 vurdering.
 De af undtagelsesbestemmelsen omfattede kanalanlæg er sådanne, der kan  

 benyttes af skibsfarten til almindelig  

 gennemsejling.
 Til et lufthavnsanlæg henregnes hele det areal, der er inddraget til  

 formålet, i første række start- og landingsbaner og de arealer omkring  

 banerne, der holdes afspærret af hensyn til flytrafikken.
Til lufthavnsanlægget henregnes endvidere lufthavnsterminaler,  

 lufthavnens administrations- og værkstedsbygninger, hangarer og  

 navigationstårne m. v.
En lufthavnsterminal er omfattet af  

 undtagelsesbestemmelsen, selv om terminalen til dels også benyttes til  

 andre end trafikale formål, se ovenfor om jernbanestationer.
Bygninger,  

 der ikke har direkte sammenhæng med lufthavnsanlægget, skal vurderes, selv  

 om de ligger på lufthavnsområdet.
Et cateringkøkken med tilhørende areal var således ikke undtaget fra  

 vurdering, selv om det lå på Københavns Lufthavns område, idet køkkenet  

 ikke direkte tjente eller var bestemt til at tjene luftfarten, jf.
HRD af  

 18. januar 1972, UfR 1972, 248 (SAS Catering mod Finansministeriet).
 Undtagelsesbestemmelsen gælder både for offentligt og privat ejede  

 lufthavne, under forudsætning af at de tjener til opretholdelse af den  

 almindelige flytrafik, herunder chartertrafikken.
Et bygningskompleks omfattende bl. a. en hangarbygning opført på lejet  

 grund i Esbjerg Lufthavn anvendtes væsentligst ved helikopterflyvninger  

 til og fra boreplatforme.
Bygningskomplekset blev anset for  

 vurderingspligtigt, da det alene tjente til opfyldelse af bestemte  

 virksomheders interne transportbehov, jf.
HRD af 17. november 2000, TfS  

 2000, 974 (Maersk Air A/S mod Skatteministeriet).
A.2.2.6 Københavns Frihavn Undtaget fra vurdering er de grunde, bygninger og anlæg på Københavns  

 frihavns område, som omfattes af § 7, stk. 1, i lov nr. 141 af 31. marts  

 1960 om Københavns Frihavn, jf.
VUL § 7, stk. 1, nr. 6.
 Ifølge den nævnte bestemmelse i loven om Københavns Frihavn er de  

 grunde og bygninger på frihavnens område, som tilhører Københavns  

 Havnevæsen eller den, der har fået overdraget at udøve  

 frihavnsvirksomheden, såvel som offentlige institutioners bygninger og  

 anlæg i frihavnen fritaget for skatter af enhver art.
 Undtagelsen er videregående end den, der gælder for havneanlæg i  

 almindelighed, idet den også omfatter arealer og bygninger, der ikke er  

 bestemt til benyttelse til havnetrafikale formål.
 På frihavnens område er det herefter kun privatejede bygninger på lejet  

 grund, der er vurderingspligtige.
A.2.3 Ejendomme, der ifølge praksis kan forbigås  

 ved vurderingen Private gader og veje forbigås i praksis ved vurderingen, når arealet  

 er umatrikuleret og ifølge servitut eller anden regulering udelukkende er  

 til brug for offentlig færdsel.
Små brændstofpumper og -beholdere, der er  

 anbragt på sådanne gader og veje forbigås også ved vurderingen.
 Bygninger på fremmed grund kan forbigås ved vurderingen, hvis deres  

 værdi skønnes at være mindre end 100.000 kr.
A.3 Vurderingsterminen A.3.1 Den almindelige vurdering I årene 1998-2002 har der fundet almindelig vurdering sted hvert år pr.  

 1. januar.
I forbindelse med den ændring af vurderingsorganisationen, der  

 blev gennemført i 2002, er intervallet mellem de almindelige vurderinger  

 blevet udvidet til 2 år, jf.
VUL § 1, 1. pkt., samtidig med, at  

 vurderingsterminen er blevet ændret fra den 1. januar i vurderingsåret til  

 den 1. oktober i vurderingsåret, jf.
VUL § 2, 1. pkt.
Den almindelige vurdering sker fra og med 2003 i to tempi, således at  

 ejerboliger vurderes i ulige år og andre ejendomme vurderes i lige år.  

 Ejerboliger er vurderet den 1. oktober 2003 og vurderes derefter hvert  

 andet år, jf.
VUL § 1, 2. pkt.
Andre ejendomme vurderes den 1.  

 oktober 2004 og derefter hvert andet år, jf.
VUL § 1, 3. pkt.  

 Skatteministeren fastsætter den nærmere afgrænsning mellem ejerboliger og  

 andre ejendomme, jf.
VUL § 1, 4. pkt.
Det er sket ved Skatteministeriets  

 bekendtgørelse nr. 128 af 3. marts 2003 om, hvilke af landets faste  

 ejendomme der vurderes i ulige år, og hvilke der vurderes i lige år, se  

 B.1 .
Ejendommens faktiske og retlige tilstand og prisforholdene på  

 vurderingstidspunktet skal lægges til grund ved ansættelsen.
Det fremgår  

 af VUL § 2, 2. pkt.
Ved bedømmelsen af prisforholdene pr. 1. oktober  

 anvendes de af told- og skatteforvaltningen senest indsamlede oplysninger  

 om salgsprisen for sammenlignelige ejendomme suppleret med en  

 fremskrivning af prisniveauet til den 1. oktober, jf.
VUL § 39, stk. 3, se  

 A.1 .
Hvor ejendommens driftstilstand efter ejendommens karakter svinger i  

 årets løb, ansættes ejendommen dog efter årets middeltilstand, jf.
VUL §  

 12. For landbrugsejendomme og ejendomme, som efter VUL § 33, stk. 1,  

 sidestilles hermed, gælder det endvidere, at ansættelsen af grundværdien  

 skal foretages efter jordens tilstand lige efter høst, jf.
VUL § 14, stk.  

 3, se  

 B.3.3 .
Fra 2003 skal den almindelige vurdering som  

 hovedregel gælde for 2 år ad gangen.
I årene mellem de  

 almindelige vurderinger skal der pr. 1. oktober foretages en  

 regulering (årsregulering) af ansættelserne af ejendoms- og  

 grundværdi samt fordelingerne heraf under hensyn til den ændring i  

 prisforholdene, der er sket siden den seneste almindelige vurdering, jf.  

 VUL § 3 A, 1. pkt. Årsreguleringen foretages af SKAT.  

VUL  

 § 3 A ophæves med virkning fra og med indkomståret 2007.
 Der er første gang foretaget  

 årsregulering  

 pr. 1. oktober 2003, nemlig af ejendomme, som ikke er omfattet af den  

 almindelige vurdering pr. 1. oktober 2003.  

Sidste gang  

 der foretages årsregulering er årsreguleringen  

 pr. 1. oktober 2006.
Årsreguleringen skal ske på grundlag af statistiske oplysninger om  

 salgsprisen for ejendomme af den pågældende art inden for det pågældende  

 amt, henholdsvis Bornholms, Københavns og Frederiksberg  

 kommuner.
Ejendomsværdier og fordelinger heraf reguleres med den  

 konstaterede prisudvikling inden for ejendomme af den benyttelse, som  

 ejendommen er henført til efter VUL § 33, stk. 1. Grundværdier og  

 fordelinger heraf reguleres med den konstaterede prisudvikling af  

 ubebyggede grunde inden for den udnyttelse, der i henhold til  

 planlovgivningen kan ske af tilsvarende grunde i ubebygget stand.
De beregnede fremskrivningssatser nedrundes til en med 5 procentpoint  

 delelig reguleringssats, jf.
VUL § 3 A, 5. pkt.
Reguleringsatserne skal  

 godkendes af Skatterådet.
A.3.2 Omvurdering VUL § 3 Da der kun foretages almindelig vurdering hvert andet  

 år, skal der i de år, hvor der ikke finder almindelig vurdering sted,  

 foretages omvurdering ("årsomvurdering") af ejendomme, for hvilke der er  

 sket væsentlige ændringer siden den sidste almindelige vurdering.
Ved  

 årsomvurdering  er vurderingsterminen  

 den 1. oktober i det år, hvori vurderingen foretages, jf.
VUL § 3,  

 stk. 3, 1. pkt.
Ejerboliger, for hvilke der i perioden fra 1. oktober 2003  

 og indtil 1. oktober 2004 er indtrådt en af de i VUL § 3, stk.  

 1, nævnte omvurderingsgrunde, har således skullet årsomvurderes pr.  

 1. oktober 2004.
Ejendommens tilstand pr. vedkommende 1. oktober og prisforholdene pr.  

 vurderingsterminen ved senest forudgående almindelige vurdering lægges til  

 grund for ansættelsen, jf.
VUL § 3, stk. 3, 2. pkt.
Hvor ejendommens tilstand efter ejendommens karakter svinger i årets  

 løb, ansættes ejendommen dog efter årets middeltilstand, jf.
VUL § 12. For  

 landbrugsejendomme og ejendomme, som efter VUL § 33, stk. 1, må  

 sidestilles hermed, ansættes grundværdien desuden efter jordens tilstand  

 lige efter høst, jf.
VUL § 14, stk. 3, se  

 B.3.3 .
 Ved bedømmelsen af prisforholdene pr. den senest forudgående  

 vurderingstermin finder VUL § 39, stk. 3, 2. pkt., anvendelse, se  

 A.1 .
Om de af loftet over ejendomsværdiskatten  

 foranledigede omberegninger af ejendomsværdi, jf.
VUL § 33, stk.  

 12-15, se  

 F.1 .
A.3.3 Vurdering på begæring VUL § 4 Enhver selvstændigt vurderet ejendom samt ethvert ikke selvstændigt  

 vurderet areal, der opfylder betingelserne i VUL § 8, stk. 1, 2 eller 3,  

 for at kunne vurderes selvstændigt, kan  

 på begæring        af ejeren - når de i VUL § 8, stk. 3, 3. pkt., omhandlede  

 betingelser  

 foreligger, på begæring af hver af parterne i salget - forlanges optaget  

 til vurdering (omvurdering) til enhver tid uden for de almindelige  

 vurderinger, jf.
VUL § 4, stk. 1, 1. pkt.
 Om betingelserne i VUL § 8, stk. 3, 3. pkt., se  

 A.4.1  (Frasalg  

 af areal).
Såfremt en begæring om omvurdering efter VUL § 4, stk. 1, angår et  

 areal, der hidtil har været vurderet som del af en ejendom, men sådant  

 areal som følge af sammenlægning skal vurderes sammen med et andet areal,  

 jf.
VUL § 8, stk. 1-4, må den sammenlagte ejendom omvurderes.
Det  

 fremgår af bestemmelsen i VUL § 4, stk. 2.
 Ved vurderinger efter VUL § 4, stk. 1 og 2, er det med de af  

 bestemmelserne i VUL § 12 og § 14, stk. 3, følgende modifikationer  

 ejendommens tilstand på vurderingstidspunktet, der skal lægges til grund  

 ved ansættelsen.
For så vidt angår  

 ejendommens fysiske  

 tilstand tages der udgangspunkt i bygningsomfang og  

 vedligeholdelsestilstand på vurderingstidspunktet.
Er der således  

 foretaget til-/ombygninger eller nedrivninger siden den seneste  

 almindelige vurdering, skal der tages hensyn hertil.
Der tages jf.
VUL §  

 10 hensyn til de til den faste  

 ejendom knyttede rettigheder og byrder af offentligretlig karakter  

 ligeledes på vurderingstidspunktet.
Er en hidtil udlejet ejerlejlighed  

 således frigjort for lejemål, skal § 4-vurderingen foretages ud fra, at  

 der er tale om en fri ejerlejlighed.
 Ansættelserne foretages efter prisforholdene pr. vurderingsterminen ved  

 senest forudgående almindelige vurdering, reguleret i henhold til VUL § 3  

 A.
A.4 Vurderingsenheden A.4.1 Selvstændig fast ejendom Ejendomsbegrebet i VUL er i overensstemmelse med dansk ejendomsretlig  

 tradition.
Det betyder, at der er knyttet en forudsætning om privat  

 ejendomsret til begrebet.
Ved bedømmelsen af, om der foreligger en  

 selvstændig fast ejendom, vil told- og skatteforvaltningen  

 i almindelighed kunne støtte sig på ejendommens registrering i  

 matriklen.
Den faste ejendom, der er genstand for vurdering, grænser i reglen op  

 til andre selvstændige ejendomme.
Dette udgangspunkt fraviges dog ved  

 reglen i VUL § 8, stk. 2, hvorefter ejerlejligheder skal vurderes som  

 selvstændige ejendomme, så snart opdelingen af vedkommende ejendom er  

 anmeldt til tinglysning, uanset om lejlighederne er solgt.
Arealer, der i forening udgør en samlet fast ejendom, således som dette  

 begreb er defineret i § 2 i lov om udstykning og anden registrering i  

 matriklen (udstykningsloven), jf. lovbekendtgørelse nr. 494 af 12.  

 juni 2003 med senere ændringer, skal vurderes sammen, jf.
VUL § 8, stk. 1,  

 1. pkt.
Hvis en del af den samlede faste ejendom er undtaget fra  

 vurdering, jf.
VUL § 7, eller er blevet eksproprieret, må der dog  

 foretages en selvstændig vurdering af den øvrige ejendom.
Ved en samlet fast ejendom forstås i udstykningsloven Hvis en samlet fast ejendom er noteret i matriklen som en  

 landbrugsejendom, omfatter den tillige arealer, der ifølge landbrugsloven  

 skal henregnes til landbrugsejendommen.
Umatrikulerede arealer, der hører til den faste ejendom, medtages  

 under vurderingen.
Et umatrikuleret areal, der udgør en selvstændig  

 ejendomsretlig enhed, skal vurderes selvstændigt; om private gader og  

 veje, der forbigås ved vurderingen, se  

 A.2.3 .
Til en ejendoms grundareal henregnes søer og vandløb, der er undergivet  

 privat ejendomsret.
Arealer, der fremkommer ved sænkning af vandstanden i  

 en sø eller ved tilvækst, tilhører ejerne af de tilstødende ejendomme,  

 således at enhver af disse ejer det areal, der ligger vedkommende ejendom  

 nærmest.
Ejes søen ikke af de tilstødende ejendomme, ejes arealer, der  

 fremkommer på den nævnte måde, som udgangspunkt af søens ejer.
Mod søterritoriet afgrænses grundarealet af havstokken, dvs.  

 strandbredden.
Anlæg, der befinder sig på forstranden, og som står i fast  

 og varig forbindelse med havbunden, f. eks. søbadeanstalter, er  

 selvstændigt vurderingspligtige.
Hvis der til et matrikelnummer hører en andel i en fælleslod, henregnes  

 andelen til den samlede faste ejendom.
Det er dog en forudsætning, at  

 tilhørsforholdet er registreret i matriklen, eller at tilhørsforholdet er  

 registreret, for så vidt angår mindst én af de øvrige andele.  

 Fællesarealer, der for ingen andels vedkommende er registreret i matriklen  

 som hørende til en bestemt fast ejendom, vurderes som selvstændige  

 ejendomme.
Arealer, der tilhører samme ejer og udgør en driftsenhed, skal vurderes  

 sammen, selv om arealerne består af flere matrikelnumre, jf.
VUL § 8, stk.  

 1, 2. pkt.
Fra denne sidste regel gælder der dog den undtagelse, at  

 landbrugsejendomme, der drives sammen, jf. §§ 9 og 10 i den nu ophævede  

 landbrugslov, jf. lovbekendtgørelse nr. 598 af 15. juli 1999, skal  

 vurderes hver for sig, selv om de tilhører samme ejer, jf.
VUL § 8, stk.  

 1, 3. pkt.
Ved en driftsenhed forstås arealer, der faktisk drives eller udnyttes  

 samlet, når samdriften ikke må anses for at være rent midlertidig.
Ved  

 bedømmelsen af den driftsmæssige sammenhæng er såvel afstanden mellem  

 arealerne som deres tilgængelighed af betydning.
Arealer, der ikke ligger  

 mere end 4 kilometer fra hinanden, bør normalt samvurderes.
VUL § 8, stk. 3, opregner betingelserne for, at nyudstykkede arealer  

 kan forlanges vurderet særskilt.
Ved udstykning forstås, at det  

 registreres i matriklen, at et areal fraskilles en eller flere ejendomme  

 og fremtidig udgør en samlet ny ejendom.
Når der har fundet matrikulær udstykning sted, kan ejeren under  

 forudsætning af, at der ikke er sket notering i matriklen om, at de  

 pågældende matrikelnumre skal holdes forenet som en samlet fast ejendom,  

 forlange, at de nye matrikelnumre vurderes hver for sig som selvstændige  

 ejendomme, uanset at de vedblivende tilhører samme ejer og drives under  

 ét, jf.
VUL § 8, stk. 3, 1. pkt.
Består en ejendom af flere matrikelnumre, kan ejeren, såfremt han  

 påtænker at sælge et af dem, forlange dette matrikelnummer vurderet  

 særskilt, jf.
VUL § 8, stk. 3, 2. pkt.
Er der ved frivillig overdragelse mod vederlag sket salg af et areal,  

 der opfylder betingelserne for at kunne vurderes selvstændigt, kan såvel  

 sælgeren som køberen, når erhvervelsesdokumentet er udstedt, forlange det  

 pågældende areal særskilt vurderet, medmindre arealet er blevet sammenlagt  

 med andet køberen tilhørende areal, og de sammenlagte arealer skal  

 samvurderes, jf.
VUL § 8, stk. 3, 3. pkt.
Et overdraget areal kan først vurderes som tilhørende den nye ejer, når  

 den nye ejer har fået tinglyst adkomst på arealet, jf.
VUL § 8, stk. 4.  

 Ved tinglyst adkomst forstås i denne sammenhæng et erhvervelsesdokument,  

 der er lyst uden retsanmærkninger.
Bestemmelsen er en ordensforskrift, der  

 bl. a. skal tjene til at forhindre, at et areal bliver samvurderet med  

 køberens ejendom, uden at det er blevet påset, om der er forhold, som er  

 til hinder for erhvervelsen.
 Hvor et areal er eksproprieret, skal den berørte ejendom dog vurderes  

 med det areal og den bebyggelse m. v., ejendommen har efter  

 ekspropriationen, ved den første vurdering efter åstedsforretningen.  

 Indgår en ejendom i en jordfordeling, jf. lov om jordfordeling mellem  

 landbrugsejendomme, skal der tages hensyn til jordfordelingen, så snart  

 der er afsagt en foreløbig kendelse herom, uden hensyn til, hvornår  

 kendelsen bliver tinglyst.
I tvivlstilfælde træffer told- og skatteforvaltningen afgørelse om,  

 hvorvidt  et areal skal vurderes som en selvstændig ejendom, og i  

 benægtende fald, under hvilken ejendom arealet skal vurderes, jf.
VUL § 8,  

 stk. 5.
A.4.2 Den faste ejendom med sædvanligt  

 tilbehør Den faste ejendom udgør grundarealet med den bebyggelse og beplantning,  

 der befinder sig der.
Til den faste ejendom henregnes hegn, broer,  

 belægning på pladser og kørebaner samt ledninger til vand og kloak.
Også  

 vandløb, søer, damme og bassiner anses som hørende til den faste ejendom.  

 Naturgivne forekomster, der normalt følger ejendomsretten til ejendommen,  

 f. eks. kalk, ler, sten og grus, medtages ved vurderingen.
 Som bygninger og bygningsbestanddele anses alle murede og støbte  

 konstruktioner på og i jorden, i det omfang de er beregnet til varig  

 forbliven på stedet, se Skat 1989.5.410. Bygninger og bygningsbestanddele  

 skal medtages ved ansættelsen af ejendomsværdien, selv om enkelte dele  

 deraf måtte tilhøre andre end ejeren, f. eks. en lejer eller en offentlig  

 myndighed.
Ved ansættelsen af ejendomsværdien medtages sædvanligt tilbehør til  

 ejendommen.
Derimod medtages besætning, inventar, maskiner og andet  

 driftsmateriel ikke ved ansættelsen, jf.
VUL § 9, stk. 2.
Det er en forudsætning for at medtage tilbehøret ved ansættelsen, at  

 det tilhører ejendommens ejer.
Hvor intet andet er oplyst, må  

 vurderingsmyndighederne kunne gå ud fra, at det tilbehør, der befinder sig  

 i bygningerne, tilhører ejendommens ejer.
Grænsen mellem sædvanligt tilbehør til ejendommen på den ene side og  

 inventar m. v. på den anden, forskyder sig i takt med den teknologiske  

 udvikling.
Det er blevet almindeligt ved opførelsen af beboelses- og  

 kontorejendomme at udstyre ejendommene med f.eks. elevatorer,  

 belysningsarmatur, IT-kabler og ventilationsanlæg.
Sådant udstyr betragtes  

 derfor som sædvanligt tilbehør til disse ejendomme.
I beboelsesejendomme anses de hårde hvidevarer, dvs. komfurer,  

 kølefryseskabe og opvaskemaskiner, som sædvanligt tilbehør.
Det samme  

 gælder vaskemaskiner og tørretumblere i enfamilieshuse m. v. og i andre  

 beboelsesejendommes fællesvaskerier.
Undtaget er hvidevarer, der er opsat  

 af lejere med ret til nedtagning ved fraflytning.
Tæppebelægning på gulve  

 medregnes som sædvanligt tilbehør til beboelses- og kontorejendomme, i det  

 omfang belægningen erstatter anden gulvbelægning.
Antenneanlæg, hvortil ejeren eller en ejerforening har ejendomsretten,  

 betragtes som sædvanligt tilbehør.
Et lejet antenneanlæg anses derimod som  

 inventar, se Skat 1989.1.89.
Stationære beholdere og tanke, der tjener opbevaringsformål, f. eks.  

 olietanke, betragtes som sædvanligt tilbehør.
Brønde anses som  

 bygningsbestanddele.
 Ved bedømmelsen af, hvad der skal anses som sædvanligt tilbehør til  

 enfamilieshuse m. v., kan det være vejledende, om den pågældende genstand  

 eller indretning må antages at følge med ejendommen i tilfælde af dennes  

 overdragelse, selv om den ikke er udtrykkeligt nævnt i  

 overdragelsesdokumentet.
 I 1984 vedtog det daværende Ligningsråd følgende anvisning for 18.  

 almindelige vurdering og senere vurderinger:
"Som sædvanligt tilbehør til en bygning betragtes installationer, som  

 er indlagt til brug for bygningens anvendelse til erhverv i almindelighed,  

 hvorimod installationer til brug for en særlig erhvervsmæssig udnyttelse  

 af bygningen ikke i vurderingsmæssig henseende betragtes som sædvanligt  

 tilbehør." Anvisningen omfatter ikke beboelsesejendomme.
 Den vurderingsmæssige behandling er i almindelighed afgørende for, om  

 en genstand eller indretning skal afskrives efter reglerne i  

 afskrivningslovens (AL) kap. 3 for bygninger og installationer, eller den  

 kan afskrives som driftsmiddel efter reglerne i AL kap. 2.
I fabrikker, værksteder og andre produktionsejendomme anses ingen del  

 af det egentlige produktionsanlæg for sædvanligt tilbehør.
Det skal derfor  

 kun medtages ved vurderingen, for så vidt det udgør en  

 bygningsbestanddel.
Skilte og neonreklamer er i sig selv inventar, medens indretningerne  

 til at fastgøre dem efter omstændighederne må anses som  

 bygningsbestanddele.
Almindelige markiser anses som inventar,  

 hvorimod en permanent overdækning (baldakin) anses som en  

 bygningsbestanddel.
De fleste indvendige indretninger anses som inventar, dvs. som  

 driftsmateriel.
Det gælder således individuelle ventilationssystemer.
I  

 restauranter anses hårde hvidevarer, stålborde, diske m. v. som inventar.  

 Nagelfaste og indmurede belysningsarmaturer anses som bygningsbestanddele,  

 øvrige lamper og lysstofrør som inventar.
Sprinkleranlæg med  

 tilhørende rørsystemer regnes for bygningsbestanddele.
I landbrugsejendomme med husdyrproduktion medregnes støbte gulve  

 samt gødnings- og gyllekanaler til ejendomsværdien som  

 bygningsbestanddele.
Almindelige koldt- og varmtvandsinstallationer  

 medregnes som sædvanligt tilbehør, medens staldenes øvrige indretning  

 holdes udenfor.
Aftagelige gulvelementer, fodertrug og udsugningsanlæg  

 anses som inventar, dvs. som driftsmateriel.
Grundvandspumper anses som  

 bygningsbestanddele.
Det samme gælder lynafledere.
 Overdækning af gyllebeholdere bestående af letklinker i en netpose  

 eller et flydelåg af kunststofdug anses som et driftsmiddel, mens  

 overdækning bestående af teltoverdækning eller betonlåg fastmonteret på  

 gyllebeholderen anses som en bygningsbestanddel, se  

 SKM2004.228.LR .
Kornsiloer anses undertiden som selvstændige bygninger eller  

 bygningsbestanddele.
Ved afgørelsen af, om en silo skal medtages ved  

 vurderingen som bygning (bygningsbestanddel), eller skal anses som  

 driftsmateriel, lægges der især vægt på, om siloen er beregnet til  

 forbliven på stedet.
Brønde anses som bygningsbestanddele.
 I øvrigt anses beholdere, hvori der foregår en produktionsproces, f.  

 eks. gæring, som inventar (driftsmateriel).
 For elektricitetsværker medtages tranformerenhederne ikke ved  

 vurderingen af ejendommene, hvad enten enhederne befinder sig i eller uden  

 for de murede bygninger, se Skat 1988.8.497. Om vurderingen af kraftværker  

 og kraftvarmeværker, se i øvrigt  

 B.3.1.3.3 .
Efter told- og skatteforvaltningens opfattelse kan både og skibe  

 ikke medtages under ejendomsvurderingen.
Det anførte gælder, uanset  

 hvilken anvendelse der gøres af båden eller skibet, og uden hensyn til  

 om fartøjet kan sejle ved egen kraft eller ej.
A.5 Ejendommens rettigheder og byrder Rettigheder og forpligtelser, der knytter sig til en fast ejendom, kan  

 øve væsentlig indflydelse på ejendommens værdi.
Det gælder, hvad enten  

 rettighederne henholdsvis forpligtelserne er stiftet ved offentlig  

 regulering eller ved privat aftale.
 Ifølge omtrent ligelydende bestemmelser i VUL § 10, stk. 1 og 2, og VUL  

 § 13, stk. 2 og 3, skal der ved ansættelsen af ejendomsværdi og grundværdi  

 tages hensyn til rettigheder og byrder af offentligretlig karakter.  

 Fremdeles skal der tages hensyn til privatretlige servitutter, der er  

 pålagt en ejendom til fordel for en anden ejendom, såvel ved vurderingen  

 af den herskende som af den tjenende ejendom.
I øvrigt bortses der ved vurderingen fra rettigheder og forpligtelser  

 af privatretlig karakter.
Ejes bygningerne på en grund af en anden end  

 grundens ejer, og der således foreligger to selvstændige ejendomme, skal  

 der dog tages hensyn til kontraktsforholdet mellem parterne ved  

 ansættelsen af ejendommenes ejendomsværdi, jf.
VUL § 11.
A.5.1 Fysisk planlægning Rådigheden over fast ejendom er bl. a. begrænset af offentlige  

 myndigheders regulering.
For at sikre, at landets arealer anvendes på en økonomisk og  

 miljømæssigt hensigtsmæssig måde, reguleres arealanvendelsen gennem  

 lovgivningen.
De vigtigste bestemmelser om arealplanlægning findes i lov  

 om planlægning (planloven), jf. lovbekendtgørelse nr. 883 af 18. august  

 2004.
Planer, der fastsætter bestemmelser om arealanvendelsen, kaldes fysiske  

 planer.
Miljøministeren har ansvaret for landsplanlægningen og kan  

 udstikke retningslinier for regionplanmyndighedernes regionplanlægning og  

 primærkommunernes kommuneplanlægning.
Hovedstadens Udviklingsråd (HUR) er regionalplanmyndighed i  

 hovedstadsområdet.
Bornholms Kommunalbestyrelse er regionalplanmyndighed  

 på Bornholm.
I den øvrige del af landet er amtsrådet  

 regionalplanmyndighed.
Regionalplanmyndighedernes regionplaner skal have en tidshorisont på 12  

 år.
En regionplan skal angive rammerne for primærkommunernes planlægning,  

 herunder for eventuelle arealudlæg til byzone og sommerhusområde.  

 Endvidere tager regionplanen stilling til placeringen af større offentlige  

 institutioner, butikscentre og trafikanlæg m. m.
Regionplanen skal  

 tilgodese land- og skovbrugsmæssige interesser, natur- og  

 fritidsinteresser samt andre beskyttelseshensyn.
Ved kommuneplanen fastlægges hovedstrukturen for kommunen og rammerne  

 for lokalplanerne.
Den enkelte grundejer har intet retskrav på, at  

 kommuneplanen udmøntes i lokalplaner med det forudsatte indhold.
I  

 områder, hvor der ikke foreligger en lokalplan, må der ved vurderingen  

 henses til kommuneplanen og de bebyggelsesprocenter, der måtte være  

 fastsat deri, jf.  

 SKM2004.460.HR .
Primærkommunerne har ansvaret for lokalplanlægningen.
De mest  

 detaljerede fysiske planer, lokalplanerne og de tidligere byplaner eller  

 bebyggelsesplaner, indeholder bindende anvisninger for anvendelsen af et  

 bestemt område.
Væsentligt miljøforandrende nybyggeri og  

 ombygningsarbejder kræver udarbejdelse af lokalplan.
En lokalplan kan  

 først gennemføres efter en offentlig høringsfase, hvor grundejere og andre  

 interesserede har haft mulighed for at fremsætte indsigelser.
Lokalplanen  

 skal tinglyses på de berørte ejendomme og stifter umiddelbart rettigheder  

 og forpligtelser i forhold til disse.
Lokalplanen kan kun ændres ved  

 godkendelse af en ny lokalplan for området.
Ved grundværdiansættelsen henses til den anvendelse, herunder maksimale  

 bebyggelsesprocent, som er forudsat ved lokalplanen, selv om den faktiske  

 anvendelse måtte afvige herfra, se TfS 2000, 498. I ganske særlige  

 tilfælde kan der dog blive tale om at give et nedslag i den grundværdi,  

 der kan beregnes med udgangspunkt i de fysiske planer, f. eks. hvor  

 grunden ikke vil kunne udnyttes selvstændigt til nybyggeri i  

 det omfang, lokalplanen anviser.
Der henvises til  

 kommentaren i TOLD SKAT Nyt 1992.6.195.
 Landsskatteretten har endvidere indrømmet nedslag i grundværdien i et  

 tilfælde, hvor tidshorisonten for iværksættelse af lokalplanen for området  

 forekom særlig usikker, se TOLD SKAT Nyt 1992.8.240.
Ifølge planloven deles landet op i områder, der er udlagt til  

 henholdsvis byzone, sommerhusområde og landzone.
Bestemmelserne har bl.a.  

 til formål at hindre utilsigtet byspredning, og de indeholder derfor  

 særlige indskrænkninger med hensyn til anvendelsen af ejendomme i  

 landzone.
Byzonearealer er arealer, som ifølge by- og landzoneloven er  

 udlagt til byzoneformål, eller som ved en lokalplan er overført til  

 byzone.
Der er typisk tale om arealer, der har været omfattet af en  

 byudviklingsplan, en bygningsvedtægt eller en byplanvedtægt.
Arealer, der  

 omfattes af en lokalplan, vil almindeligvis ligge i byzone, men arealer i  

 sommerhusområde eller landzone kan også være omfattet af en lokalplan.
 Som sommerhusområde betegnes arealer, som i en  

 bygningsvedtægt, byplanvedtægt eller lokalplan er udlagt til  

 sommerhusbebyggelse, samt arealer, som ved lokalplan er overført  

 til sommerhusområde.
Landzonearealer er arealer, der ikke er udlagt til byzone eller  

 sommerhusområde.
Arealer, der indvindes fra søterritoriet, er landzone,  

 selv om de støder op til byzonearealer eller sommerhusområde.
Overførsel fra landzone til byzone eller sommerhusområde kan kun ske  

 ved godkendelse af en ny lokalplan for området.
Tilbageførsel af et areal  

 fra byzone til landzone kan ske efter beslutning herom i vedkommende  

 kommunalbestyrelse uden godkendelse af ny lokalplan.
I lov nr. 435 af 9. juni 2004 om landbrugsejendomme er der fastsat  

 nogle specielle begrænsninger i anvendelsen af jord og bygninger, der  

 tilhører landbrugsejendomme.
I Fødevareministeriets bekendtgørelse nr. 824  

 af 2. oktober 2002 om husdyrhold og arealkrav m. v.  

 (husdyrbekendtgørelsen) er der fastsat nærmere bestemmelser for  

 husdyrholdets størrelse inden for de enkelte landbrugsbedrifter.
Ved § 8, stk. 1, i byggeloven, jf. lovbekendtgørelse nr. 452 af 24.  

 juni 1998 med senere ændringer, er økonomi- og  

 erhvervsministeren bemyndiget til at fastsætte regler om Sådanne regler er fastsat i de af Økonomi- og Erhvervsministeriet  

 bekendtgjorte tillæg til bygningsreglementerne.
Bygningsreglementernes  

 bestemmelser om mindstegrundstørrelse og bebyggelsesprocenter  

 er omtalt under  

 C.2.2 .
 Bygningsreglementernes bestemmelser om mindstegrundstørrelse og  

 bebyggelsesprocenter finder ikke anvendelse i tilfælde, hvor der om det  

 pågældende forhold er fastsat andre bestemmelser i en lokalplan, en  

 byplanvedtægt eller en reguleringsplan i medfør af tidligere gældende  

 byggelove.
Ifølge lov nr. 1234 af 27. december 2003 om byfornyelse og udvikling af  

 byer har kommunalbestyrelsen adgang til at træffe foranstaltninger til  

 tilvejebringelse af fælles friarealer m.v.
Under visse omstændigheder kan  

 kommunalbestyrelsen forlange, at private bygninger eller rettigheder  

 knyttet til ejendomme helt eller delvis skal afstås mod erstatning.
A.5.2 Naturbeskyttelse I lov om naturbeskyttelse (naturbeskyttelsesloven), jf.  

 lovbekendtgørelse nr. 884 af 18. august 2004, er der givet en række, til  

 dels detaljerede bestemmelser med det formål at værne om landets natur og  

 miljø, så samfundsudviklingen kan ske på et bæredygtigt grundlag.
Loven  

 gennemførtes i 1992 og erstattede den tidligere naturfredningslov, loven  

 om sandflugtens bekæmpelse og naturforvaltningsloven.
Loven indeholder generelle forbud imod at ændre den bestående tilstand  

 af en række nærmere anførte naturtyper m. v.
Der må således ikke foretages  

 ændring i tilstanden af naturlige søer, hvis areal er på over 100  

 m2, eller dele af vandløb, der er udpeget som beskyttede.  

 Endvidere må der ikke foretages ændringer i tilstanden af heder, moser og  

 lign., strandenge og strandsumpe samt ferske enge og biologiske overdrev,  

 når sådanne naturområder enkeltvis, tilsammen eller i forbindelse med de  

 nævnte søer er større end 2.500 m2, jf. naturbeskyttelseslovens  

 § 3. Endelig må der ikke foretages ændringer i tilstanden af klitfredede  

 arealer, jf. § 8.
Naturbeskyttelseslovens bestemmelser om vandløb suppleres af lov om  

 vandløb (vandløbsloven), jf. lovbekendtgørelse nr. 882 af 18. august  

 2004. Ifølge vandløbslovens § 17 må vandløb kun reguleres efter  

 vandløbsmyndighedens, dvs. amtsrådets eller kommunalbestyrelsens,  

 bestemmelse.
Langs med de af loven omfattede vandløb skal en bræmme  

 på 2 meter holdes dyrkningsfri, jf. § 69.
 Af særlig interesse ved vurderingen af fast ejendom er de såkaldte  

 beskyttelseslinier.
 Der må ikke foretages ændring i tilstanden af strandbredder eller af  

 andre arealer, der ligger mellem strandbredden og  

 strandbeskyttelseslinjen, jf. naturbeskyttelseslovens § 15.
I medfør af den tidligere § 15 a i naturbeskyttelsesloven har der  

 været nedsat en strandbeskyttelseskommission med henblik på en udvidelse  

 af den generelle strandbeskyttelseslinie til 300 m.  

 Strandbeskyttelseslinien for de enkelte ejendomme er fastsat af  

 miljøministeren efter indstilling fra  

 kommissionen.
Strandbeskyttelseslinierne tinglyses på de enkelte  

 ejendomme.
Der er adskillige undtagelser fra den nævnte 300 meters grænse.
 Den altovervejende del af den bymæssige bebyggelse er helt undtaget fra  

 beskyttelsen.
 Der må ikke placeres bebyggelse, campingvogne og lign., foretages  

 beplantning eller ændringer i terrænet inden for en afstand af 150 m fra  

 søer med en vandflade på 3 ha eller mere, jf. naturbeskyttelseslovens §  

 16. Samme beskyttelseslinie gælder for vandløb (åer), der ved  

 naturbeskyttelseslovens ikrafttræden den 1. juli 1992 var registreret som  

 offentlige vandløb, og som den 1. september 1983 havde en bundbredde på  

 mindst 2 m.
Der må med visse undtagelser ikke placeres bebyggelse, campingvogne og  

 lign. inden for en afstand af 300 m fra skove.
Skovbyggelinien gælder også  

 private skove, når skovens areal i sig selv eller sammen med tilgrænsende  

 arealer omfatter mindst 20 ha sammenhængende skov, jf.  

 naturbeskyttelseslovens § 17. Skovbyggelinien gælder med andre ord for en  

 skov, hvis areal er mindre end 20 ha, hvis den grænser op til et eller  

 flere andre skovarealer, således at skoven tilsammen dækker mindst 20  

 ha.
 Der må med visse undtagelser ikke ske ændringer i tilstanden inden for  

 100 meters afstand fra et fortidsminde, jf. naturbeskyttelseslovens § 18.  

 Bestemmelsen er dog ikke til hinder for normal landbrugsmæssig drift af  

 arealet, bortset fra tilplantning.
 Inden for 300 meters afstand fra en kirke må der ikke opføres  

 bebyggelse i en højde på over 8,5 m, medmindre kirken er omgivet af  

 bymæssig bebyggelse i hele beskyttelseszonen, jf. naturbeskyttelseslovens  

 § 19.
 Naturbeskyttelseslovens kap. 4 indeholder regler om offentlighedens  

 adgang til strande, skove, udyrkede arealer og klitfredede arealer samt om  

 færdsel på veje og stier.
 Naturbeskyttelsesloven giver de af miljøministeren nedsatte  

 fredningsnævn adgang til at gennemføre fredning af landarealer og ferske  

 vande, når det skønnes, at naturbeskyttelseslovens almindelige  

 bestemmelser ikke er tilstrækkelige til at opfylde lovens formål, jf.  

 naturbeskyttelseslovens kap. 6.
En fredningssag kan rejses af miljøministeren, amtsrådet,  

 kommunalbestyrelsen eller Danmarks Naturfredningsforening.
En fredning kan  

 gå ud på bevaring af den nuværende tilstand eller tilvejebringelse af en  

 bestemt tilstand, der herefter skal bevares.
En fredning kan indeholde  

 påbud og forbud vedrørende arealernes anvendelse og kan regulere  

 offentlighedens færdsel i området.
 Fredningsnævnet skal lade fredningsbestemmelserne tinglyse på de  

 pågældende ejendomme, men tinglysningen er ingen gyldighedsbetingelse.
I medfør af lov nr. 453 af 9. juni 2004 om skove er de fleste  

 skove undergivet fredskovspligt.
Loven indeholder reglerne for, hvilke  

 arealer der er fredskovspligtige, hvordan nye arealer bliver  

 fredskovspligtige, og hvordan pligten kan ophæves.
Desuden indeholder  

 loven reglerne for anvendelse af fredskovspligtige arealer, hvor  

 hovedprincippet er, at arealerne skal holdes bevoksede med træer, som kan  

 danne højstammet skov.
Der er gennemført en landsdækkende gennemgang og  

 notering af fredskovspligtige arealer i matriklen.
Matriklen er således i  

 dag det centrale register for fredskovspligtige  

 arealer.
A.5.3 Anden offentlig regulering Ved ansættelsen af ejendomsværdien regnes der for udlejningsejendommes  

 vedkommende med sædvanlige udlejningsforhold, jf.
VUL § 10, stk. 3. Er  

 ejendommen underkastet huslejerestriktioner, kan den bundne leje i  

 almindelighed betragtes som den efter forholdene normale leje.
 Lov om leje (lejeloven), jf. lovbekendtgørelse nr. 920 af 10.  

 september 2004, indeholder almindelige bestemmelser om lejeforhold.  

 Lejeloven medfører en række indskrænkninger i aftalefriheden på  

 lejeområdet, herunder i udlejerens adgang til at ændre lejevilkårene.  

 Lejeloven gælder ikke for lejeforhold, der er omfattet af loven om leje af  

 erhvervslokaler m. v.
 Værdien af beboelsesejendomme til udlejning er endvidere påvirket af  

 huslejereguleringen efter lov om midlertidig regulering af boligforholdene  

 (boligreguleringsloven), jf. lovbekendtgørelse nr. 922 af 10.  

 september 2004.
Huslejereguleringsbestemmelserne gælder som udgangspunkt i byer med  

 mere end 20.000 indbyggere, jf. boligreguleringslovens § 1. Også i de  

 fleste mindre kommuner har kommunalbestyrelsen imidlertid bestemt, at  

 boligreguleringslovens regler skal finde anvendelse.
Lejelovens og  

 boligreguleringslovens restriktioner anses som en byrde af offentligretlig  

 karakter, som der tages hensyn til ved vurderingen.
Der tages derimod ikke  

 hensyn til sådanne begrænsninger i opsigelighed m. v., som lejeaftalens  

 parter selv har fastsat, se TfS 1996, 86.Ejerlejligheder, der  

 er lejet ud under omstændigheder, så lejeren nyder beskyttelse imod  

 opsigelse, vurderes under hensyn til lejelovens og boligreguleringslovens  

 restriktioner, se Skat 1989.4.346.
Lov nr. 934 af 20. december 1999 om leje af erhvervslokaler  

 (erhvervslejeloven) med senere ændringer gælder for leje af lokaler til  

 andet end boligformål.
Loven indeholder bl. a. regler for, hvordan  

 huslejen fastsættes, og om parternes adgang til at ændre  

 lejevilkårene.
 Loven om leje af almene boliger, jf. lovbekendtgørelse nr. 921 af  

 10. september 2004, gælder for leje af almene boliger tilhørende  

 almennyttige boligselskaber og for almene ældreboliger, der er offentligt  

 ejede eller tilhører selvejende institutioner.
 Endelig fastsætter loven om byfornyelse og boligforbedring, jf.  

 lovbekendtgørelse nr. 820 af 15. september 1994 med senere  

 ændringer, nogle vilkår for aftalt boligforbedring i private  

 udlejningsejendomme og i ejendomme tilhørende private  

 andelsboligforeninger.
Efter lov om bygningsfredning og bevaring af bygninger og bymiljøer,  

 jf. lovbekendtgørelse nr. 911 af 14. oktober 2001, kan  

 miljøministeren frede bygninger af arkitektonisk eller kulturhistorisk  

 værdi, som er over 50 år gamle.
Bygninger, der er opført før 1536, er  

 fredede uden videre.
En fredet bygning skal af ejeren eller brugeren holdes i forsvarlig  

 stand.
Bygningsarbejder, der går ud over almindelig vedligeholdelse, og  

 nedrivning kræver miljøministerens tilladelse.
Bygningsfredning er en  

 erstatningsfri, offentlig regulering, der skal respekteres af alle  

 indehavere af rettigheder over ejendommen, uanset hvornår rettigheden er  

 stiftet.
Miljøministeren lader bygningsfredningen tinglyse på den  

 pågældende ejendom, men tinglysningen er ingen gyldighedsbetingelse.
Miljøministeren kan efter aftale med ejeren fastsætte særlige  

 bevaringsbestemmelser for en fredet bygning.
Sådanne særlige  

 bevaringsbestemmelser skal tinglyses på ejendommen.
Sammenfattende bemærkes, at regulering, der omfatter alle ejendomme  

 eller alle ejendomme af en bestemt kategori, må formodes at finde generelt  

 udtryk i prisdannelsen og dermed i det statistiske grundlag, hvorpå  

 vurderingsskønnet støttes.
Der er derimod grund til at tage særligt hensyn  

 til rådighedsindskrænkninger, som hviler på enkelte ejendomme, på  

 ejendomme i bestemte lokalområder eller på ejendomme med bestemte  

 ejerforhold, for så vidt indskrænkningerne øver indvirkning på  

 ejendommenes handelsværdi.
Nogle former for regulering giver sig alene udslag ved ansættelsen af  

 ejendomsværdien, ikke af grundværdien.
Det gælder således den regulering,  

 der følger af boligreguleringsloven og af loven om bygningsfredning m. m.,  

 jf.
HRD af 27. november 1974 (UfR 1975, 59). Se endvidere  

 C.1 .
 Om påbud efter jordforureningslovens kap. 5, se C.2.3.
A.5.4 Privatretlige servitutter Den almindelige regel går ud på, at der ved vurderingen bortses fra de  

 rettigheder og forpligtelser af privatretlig karakter, som hviler på  

 ejendommen eller grunden, jf.
VUL § 10, stk. 2, og § 13, stk. 3.  

 Begrundelsen for reglen er, at den private aftalefrihed ellers ville gøre  

 det muligt for ejerne at påvirke vurderingen vilkårligt ved at pålægge  

 deres ejendom eller grund værdiforringende byrder.
Fra den almindelige regel gælder der dog den undtagelse, at der tages  

 hensyn til privatretlige servitutter, som er pålagt en ejendom eller et  

 grundareal til fordel for en anden ejendom.
Det gælder ved vurderingen af  

 både den herskende og den tjenende ejendom.
Afgørelsen af, om en forpligtelse er af offentligretlig eller  

 privatretlig karakter, beror ikke udelukkende på, hvem der kan optræde som  

 rettighedshaver i forhold til den forpligtede.
Således anses en  

 hjemfaldsdeklaration, hvorved en kommune har betinget sig tilbagekøbsret  

 til en forud fastsat pris efter udløbet af et nærmere bestemt åremål, for  

 en privatretlig servitut, hvis deklarationen ikke anses at forfølge  

 byplanmæssige formål, men investeringsmæssige, se Skat 1989.11.864.
 Ved VLD af 9. september 1991 (Skat 1991.19.1063) blev det slået fast,  

 at der ved vurderingen af et areal skulle tages hensyn til en privatretlig  

 servitut, som indebar et forbud mod udstykning og yderligere bebyggelse af  

 arealet, selv om servitutten slet ikke var taget i betragtning ved  

 vurderingen af den ejendom, som var påtaleberettiget efter servitutten.  

 Dommen brød med en symmetri, som indtil da var blevet anset som en  

 principiel forudsætning for at tage hensyn til privatretlige servitutter  

 ved vurderingen.
 Det tillæg, der gives til en herskende ejendom, vil i øvrigt ikke  

 nødvendigvis svare nøjagtig til fradraget i værdien af den tjenende.  

 Således kan en deklaration om maksimal byggehøjde være af betydelig værdi  

 for den herskende ejendom, men være af begrænset betydning for den  

 tjenende ejendoms grundværdi og helt uden betydning for dens  

 ejendomsværdi.
For ejendomme, hvor bygningerne ejes af en anden end grundens ejer,  

 gælder en speciel, yderligere undtagelse fra den almindelige regel, idet  

 der ved ansættelsen af ejendomsværdien for såvel grund som bygninger skal  

 tages hensyn til kontraktsforholdet mellem parterne, jf.
VUL § 11, se  

 B.3.7. Grundværdien skal derimod ansættes uafhængigt af  

 kontraktsforholdet.
A.6 Told- og skatteforvaltningens ansættelser og  

 andre afgørelser Ved vurderingen ansætter told- og skatteforvaltningen ejendomsværdien  

 og grundværdien samt et eventuelt fradrag i grundværdien for  

 forbedringer, jf.
VUL § 5, stk. 1. Ejendomsværdien og grundværdien  

 ansættes for alle vurderingspligtige ejendomme, se  

 A.2 . For bygninger  

 på fremmed grund ansættes der dog ingen grundværdi.
 I forbindelse med vurderingen af ejendomme, der er  

 dækningsafgiftspligtige i medfør af bestemmelsen i den kommunale  

 ejendomsbeskatningslovs § 23 A, opgør told- og skatteforvaltningen den  

 dækningsafgiftspligtige forskelsværdi.
 For ejendomme, hvor der rettidigt er anmodet om særskilt vurdering  

 med henblik på beskatning efter EVSL § 4, nr. 6-8, foretager told- og  

 skatteforvaltningen selvstændige  

 ansættelser  af  

 ejendomsværdi for henholdsvis ejerboligdelen(e) og restejendommen, foruden  

 en sædvanlig ansættelse af ejendomsværdien for den samlede ejendom, jf.  

 VUL § 33 A.
For ejendomme omfattet af EVSL § 4, nr. 1-10, for hvilke  

 der er sket ændringer, der påvirker grundlaget for  

 ejendomsværdiansættelsen, foretages der ved den første almindelige  

 vurdering eller årsomvurdering efter ændringen er sket en omberegning  

 af ejendomsværdien under hensyn til de skete ændringer, men efter et  

 prisniveau svarende til det, der lå til grund for 2001-vurderingen.  

 Desuden foretages der en tilsvarende ansættelse på samme niveau som  

 2002-vurderingen, jf.
VUL § 33, stk, 12-15, se nærmere F.1.
For grundskyldspligtige ejendomme, for hvilke der er sket  

 ændringer, der ikke er omfattet af den grundværdi, der dannede grundlag  

 for påligningen af grundskyld det foregående skatteår, jf.
KESL § 1, stk.  

 2, nr. 2, foretages ved den almindelige vurdering eller årsomvurdering en  

 omberegning af grundværdien.
Denne ansættelse omfatter grunden efter  

 ændringen og foretages på det niveau, som gælder for vurderinger det  

 seneste år, hvor grundværdien efter fradrag for forbedringer, jf.
KESL §  

 1, stk. 2, nr. 1, udgjorde den afgiftspligtige grundværdi, jf.
VUL §  

 33, stk. 16-18, se nærmere F.2.
I forbindelse med vurderingen træffer told- og skatteforvaltningen  

 bestemmelse om, hvorvidt en ejendom helt eller delvis må anses for  

 benyttet til landbrug, gartneri, planteskole eller frugtplantage, eller  

 til hvilken benyttelse ejendommen i øvrigt henføres, jf.
VUL § 33, stk. 1.  

 Bestemmelsen af benyttelsen træffes for alle ejendomme.
I praksis tildeler  

 told- og skatteforvaltningen ejendommene en kode, hvorved de henføres til  

 en bestemt benyttelseskategori.
Retningslinierne for tildeling af disse  

 benyttelseskoder er behandlet i kap.
D.
I forbindelse med vurderingen af ejendomme omfattet af EVSL § 4 a, stk.  

 2, træffer told- og skatteforvaltningen bestemmelse om, hvorvidt en  

 nybygning er færdigbygget, jf.
VUL § 33, stk. 1, 2. pkt.
En ejendom skal  

 vurderes som færdigbygget, når den kan anvendes som bolig.
Afgørelsen skal  

 alene træffes for ejendomme, hvis ejendomsværdi anvendes som  

 beregningsgrundlag for ejendomsværdiskat.
I forbindelse med vurderingen af ejendomme, der helt eller delvis må  

 anses for benyttet til landbrug, gartneri, planteskole eller  

 frugtplantage, foretager told- og skatteforvaltningen en fordeling af  

 ejendomsværdien og grundværdien på henholdsvis stuehuset med tilhørende  

 grund og have og på den øvrige ejendom (stuehusfordeling), jf.
VUL § 33,  

 stk. 4.
 For ejendomme, der indeholder én eller to selvstændige lejligheder, og  

 som uden at være benyttet til landbrug m. v., både tjener til bolig for  

 ejeren og benyttes erhvervsmæssigt i væsentligt omfang, foretager told- og  

 skatteforvaltningen fordeling af ejendomsværdien på den del, der tjener  

 til bolig for ejeren, og på den øvrige ejendom (ejerboligfordeling), jf.  

 VUL § 33, stk. 5.
For skovbrugsejendomme foretages ejerboligfordeling, hvis ejeren bor på  

 ejendommen, jf.
VUL § 33, stk. 7.
For ejendomme, som indeholder to selvstændige lejligheder, og som  

 tjener til bolig for ejeren uden at være omfattet af VUL § 33, stk. 4  

 eller 5, foretager told- og skatteforvaltningen fordeling af  

 ejendomsværdien på de to lejligheder, jf.
VUL § 33, stk. 6.
For ejendomme af de i VUL § 33, stk. 5-7, omhandlede  

 kategorier, som omfattes af LL § 16, stk. 9, foretages der  

 en fordeling af ejendomsværdien på den del, der tjener til bolig for  

 den ansatte, og på den øvrige del af ejendommen.
LL § 16, stk.  

 9, vedrører ejendomme, der indeholder en bolig, som er stillet til  

 rådighed som led i et ansættelsesforhold, hvis den ansatte er  

 direktør eller i øvrigt har væsentlig indflydelse på sin aflønningsform.  

 Modtager en hovedaktionær udbytte i form af, at selskabet stiller en bolig  

 i en i VUL § 33, stk. 5-7, omhandlet ejendom til rådighed, jf.
LL § 16 A,  

 stk. 10, skal der ligeledes foretages en boligfordeling.
For ejendomme, hvis grundareal overstiger 5.000 m2 og helt  

 eller delvis er beliggende i landzone, men som ikke omfattes af reglerne i  

 VUL § 33, stk. 4-7, foretager told- og skatteforvaltningen en fordeling af  

 ejendomsværdien på den del, der knytter sig til ejerboligdelen, og på den  

 øvrige del af ejendommen, jf.
VUL § 33, stk. 8.
For ejendomme, der er samnoteret med en vindmølleparcel, og som ikke  

 omfattes af reglerne i VUL § 33, stk. 4-7, foretager told- og  

 skatteforvaltningen en fordeling af ejendomsværdien på den del, der  

 knytter sig til ejerboligen, og den del, der knytter sig til  

 vindmølleparcellen, jf.
VUL § 33, stk. 9.
Told- og skatteforvaltningen foretager i øvrigt de fordelinger af  

 ejendomsværdi, grundværdi, eventuelt fradrag i grundværdien for  

 forbedringer og eventuelt differencebeløb, som i øvrigt er fornødne til  

 gennemførelse af bestemmelserne i den kommunale ejendomsskattelov, loven  

 om lån til betaling af ejendomsskatter og loven om afgift af dødsboer og  

 gaver , jf.
VUL § 33, stk. 2. For ejendomme med arealer i to eller flere  

 kommuner skal told- og skatteforvaltningen således fordele  

 ejendomsværdien, grundværdien og eventuelt fradrag for forbedringer på de  

 i de forskellige kommuner beliggende dele af ejendommen.
Endelig foretager told- og skatteforvaltningen på begæring fordeling i  

 andre tilfælde, hvor lovgivningen forudsætter, at der foretages fordeling,  

 jf.
VUL § 33, stk. 10.Fordelinger efter VUL § 33, stk. 2-10, fører  

 ikke til en selvstændig vurdering af de enkelte dele af ejendommen, men  

 alene til en fastsættelse af, hvorledes de forskellige dele efter det  

 indbyrdes forhold indgår i den samlede ejendoms eller grunds værdi.
 Reglerne for fastsættelse af fordelinger er nærmere behandlet under  

 E.
Året efter den almindelige vurdering foretages der omvurdering (  

 årsomvurdering ) efter VUL § 3 Told- og skatteforvaltningen tager stilling til, om der foreligger en  

 af de i VUL § 3, stk. 1, nr. 1-10, nævnte årsomvurderingsgrunde.
Enhver selvstændigt vurderet ejendom samt ethvert ikke  

 selvstændigt vurderet areal, der opfylder betingelserne i VUL § 8,  

 stk. 1, 2 eller 3, for at kunne vurderes selvstændigt, kan på begæring af  

 ejeren - når de i VUL § 8, stk. 3, 3. pkt., omhandlede betingelser  

 foreligger, på begæring af hver af parterne i salget - forlanges optaget  

 til vurdering (omvurdering) til enhver tid uden for de almindelige  

 vurderinger, jf.
VUL § 4, stk. 1, 1. pkt.
Begæring om vurdering i henhold  

 til VUL § 4, stk. 1, skal indgives til told- og skatteforvaltningen, jf.  

 VUL § 4, stk. 4, 1. pkt.
 Ved omvurdering efter bestemmelserne i VUL §§ 3 og 4  

 foretages de samme ansættelser og fordelinger som ved en almindelig  

 vurdering.
 I forbindelse med vurderingen afgøres det, om en ejendom må anses for  

 helt eller delvis for undtaget fra vurdering i medfør af VUL § 7, stk. 1,  

 eller vurdering helt eller delvis skal undlades i henhold til VUL § 7,  

 stk. 2.
A.7 Afrundingsregler Det tidligere Ligningsråd har godkendt, at ansættelserne ved  

 vurderingen afrundes/nedrundes som følger:
 Ejendomsværdier nedrundes således:
 Grundværdier afrundes til det nærmeste med 100 delelige antal  

 kroner.
 Fordelinger afrundes til nærmeste med 100 delelige antal kroner.
