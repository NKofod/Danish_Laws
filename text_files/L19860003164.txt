Den 19. februar 1986 undertegnedes i København en overenskomst mellem  

 Danmark og Polen om konsolidering af Polens statsgaranterede gæld til  

 Danmark.
Overenskomsten er i overensstemmelse med de retningslinier for  

 restrukturering af Polens gæld (Agreed Minute on the Concolidation of the  

 Debt of Poland), hvorom der blev tilvejebragt enighed under multilaterale  

 forhandlinger, som fandt sted i Paris den 14. og 15. januar 1985 og 15. juli  

 1985.
Konsolideringsprocenten er aftalt til 100 for afdrag og kontraktrenter,  

 der forfalder i perioden 1. januar 1982 til 31. december 1984  

 (konsolideringsperioden), samt for påløbne morarenter (renter ved for sen  

 betaling) forfaldne pr. 31. december 1984, hidhørende fra kontrakter, som er  

 garanteret af Eksportkreditrådet, og som er indgået før den 1. januar 1984  

 med en kredittid på over et år.
Det konsoliderede beløb skal afbetales i 12  

 lige store halvårlige rater begyndende den 1. januar 1990 og med sidste  

 afdrag den 1. juli 1995.
Samtlige fordringer er denomineret til schweizisk valuta til kursen på  

 forfaldstidspunktet for hver enkelt fordring, Renten for  

 konsolideringsperioden er fastsat til 5,5%. p.a. og skal med udgangen af 1984  

 tillægges hovedstolen.
For 1985 fastsættes renten ligeledes til 5,5%. p.a.  

 For 1986 og derefter vil renten udgøre 6 måneders LIBOR (London Inter Bank  

 Offered Rate) + 0,5%.
 I overenskomsten udgør konsolideringen ca. 150 millioner schweiziske  

 francs.
