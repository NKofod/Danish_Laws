Fremsat den 3. oktober 2002 af  

 miljøministeren (Hans Christian Schmidt) Forslag til Lov om ændring af lov om  

 råstoffer § 1 I lov om råstoffer, jf. lovbekendtgørelse nr. 569 af 30. juni  

 1997, som ændret ved § 93 i lov nr. 370 af 2. juni 1999, § 10  

 i lov nr. 447 af 31. maj 2000 og § 37 i lov nr. 145 af 25. marts 2002,  

 foretages følgende ændringer:
 1. § 13, stk. 2, ophæves.
 Stk. 3 bliver herefter stk. 2.
 2. I § 20, stk. 5 og stk. 6,  

 udgår "af sand, grus og ral".
 3. § 44, stk. 1, nr. 2 og 6,  

 ophæves.
 Nr. 3-5 bliver herefter nr. 2-4.
 4. § 51 ophæves.
 5. I § 52 indsættes efter "1. juli  

 2003": "jf. dog § 52 a".
 6. Efter § 52 indsættes:
"§ 52 a.
Indvinding af andre råstoffer end sand,  

 grus og sten, omfattet af en anmeldelse efter § 5, stk. 1, nr. 1-3,  

 i lov nr. 285 af 7. juni 1972, må efter den 1. juli 2003 kun finde  

 sted, såfremt der er meddelt tilladelse hertil efter § 7,  

 stk. 1.
Stk. 2. En indehaver af en hidtil uudnyttet ret til indvinding  

 af andre råstoffer end sand, sten og grus omfattet af en anmeldelse  

 efter § 5, stk. 1, nr. 1-3, i lov nr. 285 af 7. juni 1972,
skal for at bevare retten til indvinding inden den 1. juli 2003  

 søge amtsrådet om tilladelse til indvinding efter § 7,  

 stk. 1, eller meddele amtsrådet, at retten til  

 indvinding ønskes bevaret.
Herved forlænges retten til  

 indvinding til 1. juli 2028.
Stk. 3. Miljøministeren kan fastsætte  

 nærmere regler for, hvilke oplysninger en meddelelse om  

 forlængelse af anmeldte rettigheder skal indeholde." § 2 Stk. 1. Loven træder i kraft den 1. januar 2003,  

 § 1, nr. 1, 3 og 4 dog først den 1. juli 2003.
 Stk. 2. Sager om indvinding af andre råstoffer end sand,  

 grus og sten, omfattet af en anmeldelse efter § 5, stk. 1, nr. 1-3  

 i lov nr. 285 af 7. juni 1972, hvor indvindingen er afsluttet inden 1. juli  

 2003, behandles dog efter de hidtidig gældende regler, ligesom  

 afgørelser i sådanne sager bevarer deres gyldighed, og  

 overtrædelse heraf straffes efter de hidtil gældende regler.
Bemærkninger til lovforslaget Almindelige bemærkninger 1. Indledning Lovforslagets hovedformål er at sikre såvel  

 råstofmyndighederne som råstoferhvervet et mere  

 hensigtsmæssigt administrationsgrundlag og en mere hensigtsmæssig  

 råstofindvinding i forbindelse med udløbet 1. juli 2003 af de  

 anmeldte rettigheder til indvinding af andre råstoffer end sand, grus  

 og sten, det vil sige kalk, kridt, ler, tørv etc.
Indvinding af andre råstoffer end sand, sten og grus  

 i henhold til anmeldte rettigheder kan efter råstoflovens § 52  

 indtil 1. juli 2003 ske uden tilladelse efter råstofloven.
En indehaver  

 af en anmeldt ret kan inden dette tidspunkt påbegynde indvinding uden  

 ansøgning efter råstofloven på de vilkår, der fulgte  

 med godkendelsen af den anmeldte ret, dog først efter at have givet  

 amtet meddelelse herom.
Fra 1. juli 2003 bortfalder den anmeldte ret, medmindre  

 der er meddelt tilladelse til indvinding efter råstoflovens almindelige  

 bestemmelser.
Det vurderes, at der uden den foreslåede lovændring  

 vil blive søgt indvindingstilladelse på stort set alle anmeldte  

 rettigheder, selvom der først er behov for at tage dem i brug til  

 indvinding på et senere tidspunkt, alene for at bevare den  

 retsstilling, der i dag i erstatningsmæssig henseende er knyttet til en  

 anmeldt ret.
Lovforslaget giver indehavere af anmeldte rettigheder  

 mulighed for at få retten til indvinding på arealer med anmeldte  

 rettigheder forlænget i yderligere 25 år.
Indehavere af anmeldte  

 rettigheder behøver efter lovforslaget ikke søge om  

 indvindingstilladelse, før der er behov for det.
Det medfører  

 tillige, at amterne vil få fordelt sagsmængden over tid.
Det  

 samme vil gælde eventuelle erstatningsager efter grundlovens § 73  

 i forbindelse med afslag eller vilkårstillelse ved ansøgning om  

 indvindingstilladelse på en forlænget anmeldt ret.
 Derudover indeholder lovforslaget en ændring af  

 reglerne for råstofindvinding i internationale  

 naturbeskyttelsesområder og på vanddybder mindre end 6 meter  

 på søterritoriet og kontinentalsoklen, således at  

 ministerens beføjelse til at meddele dispensation til indvinding  

 også kommer til at omfatte andre råstoftyper end sand, grus og  

 sten.
2. Hovedpunkterne i lovforslaget Anmeldte rettigheder Med forløberen for råstofloven, Lov om  

 udnyttelse af sten, grus og andre naturforekomster i jorden og på  

 søterritoriet, fra 1972, Folketingets forhandlinger (72 sp.  

 3078-3097), blev der indført en generel regulering af  

 råstofindvindingen, således at enhver indvinding krævede  

 tilladelse.
Undtagelse fra  

 kravet om tilladelse kunne opnås ved at anmelde sine  

 indvindingsrettigheder til amtsrådene og dokumentere lovligheden heraf.  

 Amtsrådet kunne derefter i forbindelse med godkendelse af den anmeldte  

 ret knytte vilkår om efterbehandling m.v. til de endnu ikke ibrugtagne  

 dele af arealerne.
Der blev indgivet cirka 3000 anmeldelser om  

 erhvervsmæssig råstofindvinding efter 1972-loven.
Det  

 fremgår af bemærkningerne til forslaget til 1972-loven (FT 72  

 tillæg A sp. 1939), at forbud mod indvinding kun nedlægges i  

 tilfælde, hvor den fortsatte råstofindvinding vil komme i strid  

 med samfundsmæssige hensyn af betydelig vægt.
I sådanne  

 tilfælde kunne det tænkes, at der allerede i henhold til anden  

 lovgivning, f.eks. sundhedslovgivningen, vil være hjemmel til at  

 udstede forbud, uden at noget tab kunne forlanges erstattet, men også  

 hvor et forbud alene kunne støttes på bestemmelsen i  

 råstofloven af 1972, kunne indgrebet være begrundet i så  

 kvalificerede samfundsmæssige hensyn, at tabet efter sædvanlig  

 opfattelse ikke kunne forlanges erstattet.
Var forbuddet ikke begrundet i  

 så kvalificerede samfundsmæssige hensyn, at tabet efter  

 sædvanlig opfattelse ikke kunne forlanges erstattet, kunne et forbud  

 udløse erstatning.
Der blev i forbindelse med en lovændring i 1977 (FT  

 72 tillæg A sp. 1939), (FT 1976-77 tillæg A sp. 2556-2558)  

 fastsat en afviklingsordning på 25 år for anmeldte rettigheder  

 for ler, kalk, kridt, moler, granit m.m.
Rettighederne bortfalder dermed 1.  

 juli 2003. Anmeldte rettigheder for sand, grus og sten fik en  

 afviklingsordning på 10 år og bortfaldt i 1988. Det fremgår  

 af motiverne til 1977-loven (FT 1976-77 tillæg A sp. 2556-2558), at  

 baggrunden for afviklingsordningerne var, at tilstedeværelsen af  

 anmeldte rettigheder uden tidsbegrænsning kunne hindre myndighedernes  

 planlægning af ressourceudnyttelsen og arealanvendelsen i  

 øvrigt.
Det var forudsat, at de anmeldte rettigheder på  

 bortfaldstidspunktet stort set enten ville være færdigudnyttede,  

 blive erstattet af tilladelser eller være udlagt som  

 indvindingsområder i amternes regionplaner.
Disse forudsætninger har imidlertid vist sig ikke at  

 ville være opfyldt i 2003. Den del af råstofbranchen, der  

 indvinder kalk, kridt, ler, tørv etc., har i langt højere grad  

 sikret sig forekomster til indvinding på meget langt sigt, end  

 tilfældet var for indvinderne af sand, grus og sten.
Der findes  

 således stadig omkring 300 anmeldte rettigheder til kalk, kridt, ler,  

 tørv etc. med reserver til mange års forbrug.
Disse reserver er  

 enten ikke færdigudnyttede eller ikke påbegyndt indvundet.
Kun  

 ca. halvdelen af de 300 rettigheder ligger i regionplanlagte  

 graveområder.
Skov- og Naturstyrelsen har ved annoncering i sommeren  

 2001 og via amterne skriftligt gjort indehavere af anmeldte rettigheder  

 opmærksom på udløbet af de anmeldte rettigheder og  

 understreget, at indvinding efter 1. juli 2003 kræver tilladelse efter  

 råstofloven.
Blandt andet på baggrund af styrelsens henvendelse  

 samt tilkendegivelser fra branchen må det forventes, at en  

 uændret retstilstand vil betyde, at indehavere af anmeldte rettigheder  

 vil se sig nødsaget til at ansøge amterne om tilladelse til  

 indvinding på alle rettigheder med henblik på at opretholde  

 indvindingsretten også på arealer, der ikke umidddelbart  

 ønskes udnyttet.
Dette vil føre til en unødvendig  

 belastning, idet råstofmyndighederne vil skulle behandle  

 ansøgninger om indvindingstilladelser, som ikke er aktuelle.
 Dette har sammenhæng med, at det kan udledes af  

 Højesterets domme i 2 sager (UfR 1997 s.157 og UfR 1999 s.1538), at  

 ophørsfristen i loven ikke medfører et erstatningsfrit bortfald  

 af indvindingsretten, når der inden 1. juli 2003 er ansøgt om  

 indvindingstilladelse til udnyttelse af den anmeldte ret.
Hvis der gives afslag på ansøgning om  

 indvinding, må det således forventes, at afgørelsen i de  

 fleste tilfælde vil blive prøvet ved domstolene med krav om  

 erstatning med henvisning til grundlovens § 73 om ekspropriation.
Der  

 må således med de nugældende regler påregnes rejst et  

 vist antal erstatningssager mod staten i forbindelse med udløb af de  

 anmeldte rettigheder.
Selvom der meddeles indvindingstilladelse, vil  

 råstoflovens regler om, at en tilladelse bortfalder, hvis den ikke  

 udnyttes inden 3 år efter, at den er meddelt, eller ikke har  

 været udnyttet i 3 på hinanden følgende år, kunne  

 føre til "proforma-indvindinger" eller fremsendelse af  

 fornyede ansøgninger inden udløbet af de nævnte  

 3-års perioder.
Herved kan en indvinder undgå bortfald af  

 indvindingstilladelsen og dermed muligheden for at få prøvet et  

 eventuelt afslag på yderligere indvinding ved domstolene.
Hovedsigtet med lovforslaget er at forlænge de  

 anmeldte rettigheder.
Herved gives der rettighedsindehaverne mulighed for kun  

 at søge om tilladelse til indvinding, når der er behov for det,  

 uden at miste den retsstilling, der i dag i erstatningsmæssig henseende  

 er knyttet til en anmeldt ret i forhold til grundlovens § 73.
Lovforslaget præciserer, at en igangværende  

 indvinding efter 1. juli 2003 kun må finde sted, såfremt der er  

 meddelt tilladelse hertil.
Med den foreslåede lovændring  

 kan en rettighedsindehaver eller indvinder få forlænget retten  

 til indvinding frem til 2028, hvis den pågældende inden 1. juli  

 2003 meddeler amtet, at retten ønskes forlænget.
Indvinding kan  

 efterfølgende først iværksættes på baggrund  

 af den forlængede anmeldte ret, efter at råstofmyndigheden har  

 meddelt tilladelse hertil efter råstoflovens almindelige bestemmelser.  

 En tilladelse efter § 7 til indvinding på baggrund af en anmeldt  

 ret og en ansøgning om indvindingstilladelse, indsendt til amtet inden  

 1. juli 2003 har samme retsvirkning som en meddelelse til amtet om, at retten  

 ønskes forlænget.
Det vil sige, at retten til udnyttelsen af en  

 råstofforekomst opretholdes indtil 1. juli 2028 også i de  

 tilfælde, hvor en tilladelse til indvinding af den  

 pågældende råstofforekomst bortfalder, fordi den ikke har  

 været udnyttet inden tre år efter meddelelsen heraf og i de  

 tilfælde, hvor der ikke er pågået indvinding i tre på  

 hinanden følgende år i henhold til råstoflovens  

 bestemmelser.
Dette gælder også, såfremt  

 indvindingstilladelsen udløber i perioden inden 1. juli 2028.
 Forlængelsen af den anmeldte ret til indvinding  

 indtil 1. juli 2028 betyder således, at rettighedsindehaveren i visse  

 situationer er berettiget til erstatning efter grundlovens § 73,  

 såfremt der ikke gives indvindingstilladelse eller opstilles  

 vilkår, der stiller indehaveren dårligere end efter 1972 lovens  

 regler.
Det bemærkes, at indgrebets formål efter  

 sædvanlig ekspropriationsretlig opfattelse kan medføre, at der  

 ikke udløses erstatning, f.eks. fordi indgrebet er begrundet i  

 så kvalificerede samfundsmæssige hensyn, at tabet ikke kan  

 kræves erstattet.
I en af de nævnte højesteretsdomme (UfR  

 1997 side 157), hvor den manglende tilladelse til fortsat grusindvinding var  

 begrundet i beskyttelsen af drikkevandsinteresser, blev der imidlertid givet  

 erstatning.
Højesteret fandt nemlig ikke, at en nærliggende fare  

 for drikkevandsforsyningen som følge af råstoffindvindingen var  

 sandsynliggjort.
 I bemærkningerne til 1972-loven (Folketingstidende  

 1971-72, tillæg A sp. 1939) er det bl.a. anført, at hvor der  

 allerede i henhold til anden lovgivning, f.eks. sundhedslovgivningen, vil  

 være hjemmel til at udstede forbud uden at noget tab kan forlanges  

 erstattet, men også hvor et forbud alene er begrundet i denne lov, kan  

 indgrebet være begrundet i så kvalificerede samfundsmæssige  

 hensyn, at tabet efter sædvanlig opfattelse ikke kan forlanges  

 erstattet.
Den omstændighed, at sådanne forhold efter den  

 gældende råstoflov i dag kan reguleres gennem  

 råstoftilladelsen i medfør af § 7 og råstoflovens  

 § 10, giver ikke en udvidet mulighed for at opnå erstatning.
Det  

 må ligeledes normalt være muligt erstatningsfrit at  

 fastsætte sådanne vilkår, som på det  

 pågældende tidspunkt betragtes som almindelige i forbindelse med  

 udstedelse af råstoftilladelser.
Der er efter råstoflovens § 10 mulighed for at  

 fastsætte vilkår, hvorefter indvindingen og efterbehandlingen  

 skal foregå efter en af amtsrådet godkendt plan.
I  

 opgørelsen af, om der foreligger et tab, må der lægges  

 vægt på, om der er alternative indvindingsmuligheder.
Det forhold, at der foreligger en anmeldt ret,  

 indebærer ikke at anden lovgivning, der regulerer udnyttelsen af fast  

 ejendom, tilsidesættes.
Råstofindvindingen kan således  

 forudsætte en tilladelse efter anden lovgivning, f.eks. som  

 følge af naturbeskyttelseslovens generelle beskyttelsesbestemmelser,  

 skovloven eller landbrugsloven.
Afslag på dispensation efter disse  

 bestemmelser vil som altovervejende hovedregel ikke udløse erstatning.  

 Den anmeldte ret kan dog have betydning for vurderingen af, om den  

 pågældende regulering i det konkrete tilfælde  

 bedømmes at ramme så ganske betydeligt og atypisk hårdt,  

 at lovindgrebet har karakter af ekspropriation.
Indvinding på havet Efter råstoflovens § 20 kan der ikke gives  

 tilladelse til råstofindvinding i områder udpeget efter  

 EF-fuglebeskyttelsesdirektivet, EF-habitatdirektivet samt Ramsarkonventionen  

 og områder med en vanddybde på mindre end 6 meter.
Ministeren kan  

 dispensere herfra for så vidt angår sand, grus og ral.
Ved omlægningen af råstofindvinding på  

 havet ved udgangen af 1996 blev det fastsat, at al indvinding skulle finde  

 sted i geografisk afgrænsede og miljøvurderede  

 indvindingsområder.
Udgangspunktet for ændringen  

 vedrørende indvinding på havet var, at råstofferne  

 på havet er statens ejendom, og at staten i princippet således  

 frit kan regulere eller begrænse adgangen til at indvinde disse  

 ressourcer.
Udgangspunktet var endvidere, at det skulle sikres, at  

 råstofferne indvindes under betydelig hensyntagen til  

 beskyttelsesinteresserne i havet, samtidig med at den danske  

 råstofforsyning opretholdes.
Den foreslåede ændring af råstofloven  

 indebærer en ændring af lovens § 20, stk. 5 og 6,  

 således at ministeren kan give dispensation fra forbud mod  

 råstofindvinding i internationale naturbeskyttesesområder og  

 på mindre havdybder end 6 meter også til anden  

 råstofindvinding end sand, grus og ral.
Lovændringen er begrundet  

 i, at der kan foretages indvinding af andre råstoffer end sand, grus og  

 ral, som ikke vil medføre forringelse af områderne eller  

 være i konflikt med væsentlige naturmæssige værdier.  

 Der har derfor vist sig et behov for, at ministeren kan dispensere også  

 for disse former for råstofindvinding.
Dispensation må ikke gives, såfremt dette kan  

 indebære forringelse af områdets naturtyper og levestederne for  

 arterne, eller kan medføre forstyrrelser, der har betydelige  

 konsekvenser for de arter, området er udpeget for.
Den foreslåede  

 ændring af råstofloven er således helt i overensstemmelse  

 med EU-retten.
3. Lovforslagets økonomiske og administrative konsekvenser Forlængelsen af de anmeldte rettigheder  

 skønnes ikke at kræve en øget arbejdsindsats på  

 statsligt niveau.
Det vurderes, at der efter lovændringen kun vil blive  

 rejst få erstatningskrav ved domstolene over for  

 miljøministeren.
Hvis amterne fortsat skulle administrere efter de  

 gældende regler, ville det medføre en betydelig administrativ  

 byrde i forbindelse med udløbet den 1. juli 2003 af de anmeldte  

 rettigheder.
De økonomiske og administrative konsekvenser for  

 amtsrådene af en lovændring vil være knyttet til forholdet  

 mellem den administrative ressource, som skal anvendes til behandling af  

 ansøgninger om indvindingstilladelse på stort set alle anmeldte  

 rettigheder i forbindelse med udløbet heraf 1. juli 2003, og den  

 ressourcegevinst, som opstår, når ansøgningerne om  

 indvindingstilladelser fordeles over et længere tidsrum på 25  

 år.
En del forlængede rettigheder forventes aldrig at blive  

 søgt udnyttet.
Desuden vil sagsbehandlingen blive enklere og fordelt  

 over længere tid.
Såfremt lovforslaget gennemføres  

 skønnes de økonomiske og administrative konsekvenser for  

 amterne derfor at blive positive.
Reduceringen i antallet af problemsager  

 skønnes at medføre en besparelse for amterne i  

 størrelsesordenen 1,5 million kroner.
Amtsrådsforeningen er ikke  

 enig heri, og spørgsmålet er ikke afklaret.
Lovændringen indebærer endvidere, at amternes  

 arbejdsbyrde med den efterfølgende sagsbehandling af  

 indvindingstilladelser vil være nogenlunde uændret.
Indehaverne  

 af anmeldte rettigheder skal udelukkende meddele amtet, at den anmeldte ret  

 ønskes forlænget.
Dette skønnes ikke at medføre  

 udgifter af betydning.
4. Lovforslagets erhvervsøkonomiske konsekvenser For erhvervet har lovforslaget såvel  

 økonomiske som administrative positive konsekvenser, først og  

 fremmest som følge af, at erhvervet opretholder muligheden for en  

 langsigtet indvindingsplanlægning, hvor det ikke er nødvendigt  

 at søge indvindingstilladelse, før der er behov for det.  

 Erhvervet undgår bl.a. dermed de økonomiske konsekvenser ved  

 gentagne ansøgninger om fornyelse af indvindingstilladelse for at  

 undgå, at ikke udnyttede tilladelser bortfalder eller ved  

 iværksættelse af "proformaindvindinger". For indvinding  

 på havet kan lovforslaget få en positiv økonomisk effekt,  

 idet lovforslaget muliggør, at en konkret produktion kan søges  

 fortsat også efter 1. januar 2007. Lovforslaget skønnes  

 således at ville få positive økonomiske og administrative  

 konsekvenser for råstoferhvervet.
5. Lovforslagets miljømæssige konsekvenser Lovforslaget vurderes at have miljømæssige  

 positive konsekvenser, idet man undgår unødvendige proforma  

 indvindinger.
Konsekvenserne skønnes at være af begrænset  

 karakter.
For indvinding på havet skønnes de  

 miljømæssige konsekvenser neutrale.
6. Forholdet til EU-retten Forslaget om forlængelse af de anmeldte rettigheder  

 vurderes ikke at have konsekvenser for EU-retten.
Forslaget om at give ministeren en bredere  

 beføjelse til at dispensere, således at der kan gives tilladelse  

 til indvinding i EF-fuglebeskyttelsesområder, EF-habitatområder,  

 Ramsarområde samt områder med en vanddybde på mindre end 6  

 meter, ændrer ved den bestemmelse i loven, som blandt andet  

 gennemfører EF-direktiverne.
Derfor vil Kommissionen blive underrettet  

 herom.
Da den nye lovbestemmelse også respekterer direktiverne,  

 skønnes dette ikke at give problemer, og lovforslaget vurderes at  

 være uden konsekvenser i forholdet til EU-retten.
Der henvises til  

 bemærkningerne under afsnittet Indvinding på havet.
7. Hørte myndigheder og organisationer Lovforslaget har været til høring hos  

 følgende myndigheder og organisationer:
 Justitsministeriet, Finansministeriet, Ministeriet for  

 Fødevarer, Landbrug og Fiskeri, Trafikministeriet,  

 Forsvarsministeriet, Erhvervsministeriet, Indenrigsministeriet,  

 Miljøministeriet, Amtsrådsforeningen, Kommunernes Landsforening,  

 Københavns Kommune, Frederiksberg Kommune, Danmarks Fiskeriforening,  

 Danmarks Naturfredningsforening, Dansk Ornitologisk Forening,  

 Friluftsrådet, Levende Hav, Entreprenørforeningen, Foreningen af  

 Danske Grus- og Stenindustrier, Sønderjyllands  

 Grusentreprenørforening, Foreningen af Danske Ral- og Sandsugere,  

 Foreningen af Rådgivende Ingeniører (F.R.I.),  

 Ingeniørforeningen i Danmark, Den Danske Landinspektørforening,  

 Dansk Skovforening, Forskningscentret for Skov- og Landskab, Dansk Transport  

 og Logistik (DTL), Danmarks Statistik, Naturklagenævnet,  

 Miljøklagenævnet, De Danske Landboforeninger, Dansk  

 Erhvervsjordbrug, Landbrugsrådet, Dansk  

 Familielandbrug/Husmandsforeningerne, Foreningen af Danske  

 Jordbrugskalkværker, Kalk- og Teglværksforeningen, Dansk  

 Industri, Advokatrådet, Advokatsamfundet, Københavns Amt,  

 Frederiksborg Amt, Roskilde Amt, Vestsjællands Amt, Storstrøms  

 Amt, Fyns Amt, Sønderjyllands Amt, Ribe Amt, Vejle Amt,  

 Ringkjøbing Amt, Viborg Amt, Nordjyllands Amt, Bornholms Amt og  

 Århus Amt.
8. Sammenfattende skema Positive Konsekvenser/mindreudgifter Negative Konsekvenser/merudgifter Økonomiske konsekvenser For stat og amtskommuner Stat: færre erstatninger Amtskommune: 1,5 mio.
Stat: ingen Amtskommune: 0 mio.
Administrative konsekvenser for stat og  

 amtskommuner Stat: færre erstatningssager Amtskommune: færre tilladelsesansøgninger Stat: ingen Amtskommune: administrere forlængelse af anmeldte  

 rettigheder Økonomiske konsekvenser for erhvervslivet Umuligt at skønne hvor meget Ingen Administrative konsekvenser for erhvervslivet Umuligt at skønne hvor meget Ingen Miljømæssige konsekvenser Begrænsede Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Se afsnit Indvinding på havet Lovforslaget indeholder ikke EU-retlige aspekter Se afsnit Indvinding på havet Bemærkninger til lovforslagets  

 enkelte bestemmelser Til § 1 Til nr. 1 Ophævelse af § 13, stk. 2, om  

 afgørelser om fastsættelse af vilkår, efter § 5,  

 stk. 3, i lov nr. 285 af 7. juni 1972 om udnyttelse af sten, grus og  

 andre naturforekomster i jorden og på søterritoriet, er en  

 konsekvens af, at indvinding efter 1. juli 2003 kun kan finde sted efter  

 råstoflovens almindelige bestemmelser, hvorefter vilkår  

 fastsættes i forbindelse med meddelelse af tilladelse til  

 råstofindvinding.
Til nr. 2 Lovforslaget har til formål at give ministeren  

 beføjelse til at meddele dispensation til indvinding af andre  

 råstoffer end sand, grus og ral.
På den baggrund ændres  

 lovens § 20, stk. 5 og 6, idet ordene sand, grus og ral i anden  

 linie i begge stykker udgår.
I den gældende lov kan der i særlige  

 tilfælde gives dispensation til indvinding i internationale  

 naturbeskyttelsesområder og på vanddybder under 6 meter.
Denne  

 mulighed er imidlertid begrænset til kun at omfatte indvinding af sand,  

 grus og ral.
Ved den foreslåede lovændring gives ministeren  

 bemyndigelse til også at kunne meddele dispensation til anden  

 råstofindvinding end sand, grus og ral.
Det er som ved dispensation til  

 indvinding af sand, grus og ral en forudsætning for at dispensere i  

 EF-fuglebeskyttelsesområder, EF-habitatområder og  

 Ramsarområder, at tilladelse meddeles på baggrund af en  

 VVM-vurdering.
Det fremgår af råstoflovens § 20,  

 stk. 5, at der kan dispenseres i ganske særlige tilfælde, og  

 når indvindingen kan foretages uden at medføre forringelser af  

 områderne eller medføre forstyrrelser, som har væsentlige  

 konsekvenser for de arter, for hvilke områderne er udpeget.
Dispensationen for indvinding på mindre end 6 meter  

 kan ske, når en værdifuld råstofforekomst kan indvindes,  

 uden at indvindingen er i konflikt med væsentlige naturmæssige  

 værdier, jf. § 20, stk. 6. Der vil ved behandling af  

 dispensationsansøgningen blive lagt vægt på, at der er  

 tale om helt specielle råstofforekomster med egenskaber, som  

 gør, at råstofferne kan anvendes til fremstilling af et unikt  

 produkt.
Lovforslagets mulighed for at meddele tilladelse forudsættes  

 derfor kun anvendt i meget sjældne og særlige tilfælde.
 Behovet for dispensation har vist sig i en konkret sag om  

 indvinding af muslingeskaller, hvor indvindingen ikke foregår ved  

 stiksugning men med en traktortrukket maskine på mindre end en halv  

 meter vand, og hvor råstofproduktionen blandt andet anvendes til  

 fremstilling af biologiske filtre.
Til nr. 3 Lovforslaget er en konsekvens af de foreslåede  

 ændringer af § 52 og den nye § 52 a, jf. nr. 5 og 6.  

 Ophævelsen af straffebestemmelserne i stk. 1, nr. 2 og 6 er en  

 konsekvens af, at indvinding efter 1. juli 2003 kun kan finde sted efter  

 råstoflovens almindelige bestemmelser, herunder meddelelse af  

 tilladelse og fastsættelse af vilkår i forbindelse hermed, og  

 overtrædelser vil kunne straffes efter § 44, stk. 1, nr. 1.  

 Der er dog fortsat et behov for at kunne anvende straffebestemmelsen i den  

 nuværende § 44, stk. 1, nr. 6 for så vidt angår  

 sager om indvinding af andre råstoffer end sand, grus og sten, omfattet  

 af en anmeldelse efter § 5, stk. 1, nr. 1-3 i lov nr. 285 af 7.  

 juni 1972, hvor indvindingen er afsluttet inden 1. juli 2003. Der er i  

 overgangsbestemmelserne taget højde herfor.
Til nr. 4 Lovens § 51, hvorefter sager om anmeldte rettigheder  

 skal behandles efter gældende regler (1972-lovens regler),  

 foreslås at udgå som en konsekvens af, at råstofindvinding  

 efter 1. juli 2003 kræver tilladelse efter råstoflovens  

 almindelige regler.
Reglerne i stk. 2-4 er overgangsbestemmelser i  

 forbindelse med 1977-lovens ikrafttræden og er ikke længere  

 aktuelle.
Til nr. 5 Tilføjelsen er en konsekvens af forslag nr. 6 om  

 indførelse af den nye § 52 a.
Der henvises til  

 bemærkningerne til denne bestemmelse.
Til nr. 6 Efter den gældende råstoflovs § 52  

 bortfalder retten til råstofindvinding i henhold til anmeldelse den 1.  

 juli 2003. Dette betyder bl.a., at indvinding af disse råstoffer ikke  

 må finde sted efter denne dato, medmindre der er meddelt tilladelse  

 hertil efter råstoflovens almindelige bestemmelser, herunder  

 bestemmelser om vilkår for indvindingen.
Dette gælder, uanset om  

 der er tale om en igangværende eller fremtidig indvinding.
Denne retstilstand foreslås ikke ændret.
Dette  

 præciseres i stk.1.
 Hovedformålet med bestemmelsen er at  

 understøtte, at der kun søges om indvindingstilladelse efter  

 § 7, når der er et aktuelt behov for at foretage indvinding  

 på de pågældende arealer.
Som nævnt i de almindelige bemærkninger vil  

 den gældende lovgivning få som konsekvens, at der op til 1. juli  

 2003 vil blive indgivet mange ansøgninger om indvindingstilladelser,  

 alene for at fastholde anmeldte rettigheder efter råstofloven fra 1972.  

 Det foreslås derfor, at indehaveren af en anmeldt ret kan få  

 forlænget denne ret til 1. juli 2028. Retten kan forlænges ved  

 inden 1. juli 2003 enten at søge om indvindingstilladelse eller ved  

 inden denne dato at meddele amtet, at retten til indvinding af anmeldte  

 rettigheder ønskes opretholdt.
Bestemmelsen omfatter også den,  

 der ikke alene har søgt, men allerede fået tilladelse til  

 råstofindvinding efter § 7 inden 1. juli 2003 på et areal  

 omfattet af en anmeldt ret.
 Forlængelsen af den anmeldte ret til indvinding  

 indtil 1. juli 2028 betyder således, at rettighedsindehaveren  

 opretholder muligheden i visse situationer for erstatning efter Grundlovens  

 § 73. Der henvises i øvrigt til de almindelige bemærkninger  

 til lovforslaget.
 Såfremt en rettighedsindehaver ikke benytter sig af  

 adgangen til at få forlænget sin anmeldte ret, vil vedkommende  

 ved en evt. senere indgivelse af ansøgning om tilladelse til  

 råstofindvinding indenfor det pågældende område  

 være stillet, som om han aldrig har haft en anmeldt ret.
Ved meddelelse til amtet om ønske om  

 forlængelse af en anmeldt ret, skal amtet have oplyst, hvilken ret der  

 ønskes forlænget, hvor arealerne er beliggende, og hvem der er  

 indehaver af den anmeldte ret.
Bestemmelsen i stk. 3 giver ministeren  

 mulighed for at fastsætte regler herom.
Der vil blive udarbejdet et  

 særligt hjælpeskema, hvorpå indvinder eller  

 rettighedsindehaver kan meddele amtet, at den anmeldte ret ønskes  

 opretholdt.
Til § 2 Lovforslaget foreslås at træde i kraft 1.  

 januar 2003, idet der dog ikke gribes ind i de eksisterende muligheder for  

 indtil 1. juli 2003 at indvinde andre råstoffer end sand, grus og sten  

 i henhold til en anmeldt ret efter 1972-loven.
Fra 1. juli 2003 skal al  

 indvinding af råstoffer finde sted i henhold til tilladelse efter  

 råstoflovens almindelige regler, hvad enten der er tale om fortsat  

 indvinding eller påbegyndelse af ny indvinding.
Der kan imidlertid tænkes sager om vilkår  

 eller forbud i forbindelse med indvinding, der alene vedrører  

 indvinding i perioden indtil 1. juli 2003. Disse sager skal efter stk. 2  

 behandles efter de hidtil gældende regler.
Tidligere afgørelser  

 i sådanne sager bevarer ligeledes deres gyldighed, således at for  

 eksempel vilkår om efterbehandling, stillet i medfør af  

 § 5, stk. 3, i lov nr. 285 af 7. juni 1972 om udnyttelse af sten,  

 grus og andre naturforekomster i jorden og på søterritoriet,  

 forbliver i kraft, og overtrædelse heraf kan straffes efter de hidtil  

 gældende regler.
Bilag 1 Lovforslaget sammenholdt med gældende lov Gældende formulering Lovforslaget § 13. Amtsrådets afgørelser efter loven eller de  

 regler, der fastsættes i medfør af loven, kan, for så vidt  

 angår forekomster på landjorden, påklages til  

 Naturklagenævnet efter bestemmelserne i §§ 14-16. Amtsrådets  

 afgørelser efter § 7, stk. 2, § 9, stk. 2, og § 11 kan dog ikke  

 påklages til anden administrativ myndighed.
 § 13. Amtsrådets afgørelser efter loven eller de  

 regler, der fastsættes i medfør af loven, kan, for så vidt  

 angår forekomster på landjorden, påklages til  

 Naturklagenævnet efter bestemmelserne i §§ 14-16. Amtsrådets  

 afgørelser efter § 7, stk. 2, § 9, stk. 2, og § 11 kan dog ikke  

 påklages til anden administrativ myndighed.
 Stk. 2. Afgørelser om fastsættelse af  

 vilkår efter § 5, stk. 3, i lov nr. 285 af 7. juni 1972 om udnyttelse  

 af sten, grus og andre naturforekomster i jorden og på  

 søterritoriet, jf. råstoflovens § 51, stk. 1, kan påklages  

 til Naturklagenævnet efter bestemmelserne i §§ 14-16.
 Stk. 3. Miljø- og energiministerens  

 afgørelser efter regler, der fastsættes i medfør af  

 lovens § 36, kan påklages til Naturklagenævnet efter  

 bestemmelserne i §§ 14-16. Miljø- og energiministerens  

 afgørelser efter loven eller efter de regler, der fastsættes i  

 medfør af loven, vedrørende forekomster på landjorden kan  

 i øvrigt ikke påklages til anden administrativ myndighed.
 Stk. 2. Miljøministerens afgørelser efter  

 regler, der fastsættes i medfør af lovens § 36, kan  

 påklages til Naturklagenævnet efter bestemmelserne i §§ 14-16.  

 Miljøministerens afgørelser efter loven eller efter de regler,  

 der fastsættes i medfør af loven, vedrørende forekomster  

 på landjorden kan i øvrigt ikke påklages til anden  

 administrativ myndighed.
 § 20. Efterforskning og indvinding af råstoffer på  

 søterritoriet og kontinentalsoklen må kun ske i geografisk  

 afgrænsede og miljøvurderede områder og efter tilladelse  

 fra miljø- og energiministeren.
 § 20. Efterforskning og indvinding af råstoffer på  

 søterritoriet og kontinentalsoklen må kun ske i geografisk  

 afgrænsede og miljøvurderede områder og efter tilladelse  

 fra miljøgiministeren.
Stk. 2. Tilladelse efter stk. 1 kan gives til en eller  

 flere ansøgere og for en periode på indtil 10 år.
I en  

 tilladelse til efterforskning kan der gives ansøgeren fortrinsret til  

 indvindingstilladelse.
Stk. 2. Tilladelse efter stk. 1 kan gives til en eller  

 flere ansøgere og for en periode på indtil 10 år.
I en  

 tilladelse til efterforskning kan der gives ansøgeren fortrinsret til  

 indvindingstilladelse.
 Stk. 3. Det påhviler ansøgeren at foretage  

 de fornødne undersøgelser og miljømæssige  

 vurderinger eller helt eller delvis at afholde udgifterne hertil.
 Stk. 3. Det påhviler ansøgeren at foretage  

 de fornødne undersøgelser og miljømæssige  

 vurderinger eller helt eller delvis at afholde udgifterne hertil.
 Stk. 4. Tilladelse efter stk. 1 kan ikke gives i  

 EF-fuglebeskyttelsesområder, EF-habitatområder,  

 Ramsarområder og områder med en vanddybde på mindre end 6  

 m.
 Stk. 4. Tilladelse efter stk. 1 kan ikke gives i  

 EF-fuglebeskyttelsesområder, EF-habitatområder,  

 Ramsarområder og områder med en vanddybde på mindre end 6  

 m.
 Stk. 5. Miljø- og energiministeren kan, for  

 så vidt angår indvinding af sand, grus og ral i  

 EF-fuglebeskyttelsesområder, EF-habitatområder og  

 Ramsarområder, i ganske særlige tilfælde, og når  

 indvindingen kan foretages uden at medføre forringelser af  

 områderne eller medføre forstyrrelser, som har væsentlige  

 konsekvenser for de arter, for hvilke områderne er udpeget, gøre  

 undtagelse fra bestemmelsen i stk. 4.
 Stk. 5. Miljøministeren kan, for så vidt  

 angår indvinding i EF-fuglebeskyttelsesområder,  

 EF-habitatområder og Ramsarområder, i ganske særlige  

 tilfælde, og når indvindingen kan foretages uden at  

 medføre forringelser af områderne eller medføre  

 forstyrrelser, som har væsentlige konsekvenser for de arter, for hvilke  

 områderne er udpeget, gøre undtagelse fra bestemmelsen i stk.  

 4.
 Stk. 6. Miljø- og energiministeren kan, for  

 så vidt angår indvinding af sand, grus og ral i områder med  

 en vanddybde på mindre end 6 m gøre undtagelse fra bestemmelsen  

 i stk. 4, når en værdifuld råstofforekomst kan indvindes,  

 uden at indvindingen er i konflikt med væsentlige naturmæssige  

 værdier.
 Stk. 6. Miljøministeren kan, for så vidt  

 angår indvinding i områder med en vanddybde på mindre end 6  

 m gøre undtagelse fra bestemmelsen i stk. 4, når en  

 værdifuld råstofforekomst kan indvindes, uden at indvindingen er  

 i konflikt med væsentlige naturmæssige værdier.
§ 44. Medmindre højere straf er forskyldt efter anden  

 lovgivning, straffes med bøde den, der § 44. Medmindre højere straf er forskyldt efter anden  

 lovgivning, straffes med bøde den, der 1)	overtræder § 7, § 9, stk. 2, § 16, stk. 3, § 19, stk. 1, § 20,  

 stk. 1, § 28, stk. 1, og § 33, stk. 1, 1)	overtræder § 7, § 9, stk. 2, § 16, stk. 3, § 19, stk. 1, § 20,  

 stk. 1, § 28, stk. 1, og § 33, stk. 1, 2)	indvinder råstoffer i jorden uden adkomst efter § 5, stk. 1, i  

 lov nr. 285 af 7. juni 1972 om udnyttelse af sten, grus og andre  

 naturforekomster i jorden og på søterritoriet, 2)	tilsidesætter vilkår eller begrænsninger, der er  

 fastsat i en tilladelse eller i forbindelse med en anmeldelse efter loven  

 eller efter regler udstedt i medfør af denne, 3)	tilsidesætter vilkår eller begrænsninger, der er  

 fastsat i en tilladelse eller i forbindelse med en anmeldelse efter loven  

 eller efter regler udstedt i medfør af denne, 3)	tilsidesætter forbud eller påbud efter § 7, stk. 2, § 9,  

 stk. 2, og § 31, stk. 3, eller undlader at efterkomme forbud eller  

 påbud, der er udstedt efter regler fastsat i medfør af  

 loven, 4)	tilsidesætter forbud eller påbud efter § 7, stk. 2, § 9,  

 stk. 2, og § 31, stk. 3, eller undlader at efterkomme forbud eller  

 påbud, der er udstedt efter regler fastsat i medfør af  

 loven, 4)	modvirker myndighedernes adgang til ejendomme, lokaliteter, skibe  

 eller indvindingsmateriel i strid med § 32, stk. 1, eller undlader at  

 efterkomme en anmodning efter § 32, stk. 3, eller 5)	modvirker myndighedernes adgang til ejendomme, lokaliteter, skibe  

 eller indvindingsmateriel i strid med § 32, stk. 1, eller undlader at  

 efterkomme en anmodning efter § 32, stk. 3, eller 6)	tilsidesætter forbud eller overtræder vilkår, der  

 er stillet i medfør af § 5, stk. 3, i lov nr. 285 af 7. juni 1972 om  

 udnyttelse af sten, grus og andre naturforekomster i jorden og på  

 søterritoriet eller er stillet i medfør af samme lovs § 7, stk.  

 2.
 § 51. Sager om rettigheder anmeldt efter § 5, stk. 1, nr. 1-3, i  

 lov nr. 285 af 7. juni 1972 om udnyttelse af sten, grus og andre  

 naturforekomster i jorden og på søterritoriet behandles efter de  

 hidtil gældende regler.
OPHÆVES Der henvises til lovforslagets  

 overgangsbestemmelse Stk. 2. Sager om efterbehandling af brunkulslejer, der er  

 under behandling ved lovens ikrafttræden, behandles efter lov om  

 brunkulslejer.
 Stk. 3. Sager om tilladelse efter § 7, stk. 1 og 2, og  

 sager om anmeldelse efter § 7, stk. 3, og § 9, stk. 3, i lov nr. 237 af 8.  

 juni 1977 om råstoffer, der er modtaget af amtsrådet før  

 denne lovs ikrafttræden, behandles af amtsrådet efter de hidtil  

 gældende regler.
Stk. 4. Sager, der er indbragt for Skov- og  

 Naturstyrelsen eller Miljøankenævnet før lovens  

 ikrafttræden, færdigbehandles efter de hidtil gældende  

 regler § 52. Retten til råstofindvinding i henhold til anmeldelse  

 efter § 5, stk. 1, nr. 1-3, i lov nr. 285 af 7. juni 1972 om udnyttelse af  

 sten, grus og andre naturforekomster i jorden og på  

 søterritoriet bortfalder for andre råstoffer end sten, grus og  

 sand den 1. juli 2003.
 § 52. Retten til råstofindvinding i henhold til anmeldelse  

 efter § 5, stk. 1, nr. 1-3, i lov nr. 285 af 7. juni 1972 om udnyttelse af  

 sten, grus og andre naturforekomster i jorden og på  

 søterritoriet bortfalder for andre råstoffer end sten, grus og  

 sand den 1. juli 2003, jf. dog § 52 a.
"§ 52 a.
Indvinding af andre råstoffer end sand, grus og  

 sten, omfattet af en anmeldelse efter § 5, stk. 1, nr. 1-3, i lov nr. 285 af  

 7. juni  1972, må efter den 1. juli 2003 kun finde sted, såfremt  

 der er meddelt tilladelse hertil efter § 7, stk. 1.
Stk. 2. En indehaver af en hidtil uudnyttet ret til  

 indvinding af andre råstoffer end sand, sten og grus omfattet af en  

 anmeldelse efter § 5, stk. 1, nr. 1-3, i lov nr. 285 af 7. juni 1972,
skal for at bevare retten til indvinding inden 1. juli 2003 søge  

 amtsrådet om tilladelse til indvinding efter § 7, stk. 1, eller
meddele amtsrådet, at retten til indvinding ønskes  

 bevaret.
Herved forlænges retten til indvinding til 1. juli 2028.
Stk. 3. Miljøministeren kan fastsætte  

 nærmere regler for, hvilke oplysninger en meddelelse  om  

 forlængelse af anmeldte rettigheder skal indeholde." § 2 Overgangsbestemmelse Stk. 1 Loven træder i kraft den 1. januar 2003, §  

 1, nr. 1, 3 og 4 dog først den 1. juli 2003.
 Stk. 2. Sager om indvinding af andre råstoffer end  

 sand, grus og sten, omfattet af en anmeldelse efter § 5, stk. 1, nr. 1-3 i  

 lov nr. 285 af 7. juni 1972, hvor indvindingen er afsluttet inden den 1. juli  

 2003, behandles dog efter de hidtidig gældende regler, ligesom  

 afgørelser i sådanne sager bevarer deres gyldighed, og  

 overtrædelse heraf straffes efter de hidtil gældende regler.
