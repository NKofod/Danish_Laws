Retningslinier vedrørende Embedslægeinstitutionernes  

 indberetninger til Sundhedsstyrelsen vedrørende sundhedspersoners faglige  

 virksomhed Sundhedsstyrelsen fører i  

 henhold til centralstyrelseslovens § 4, stk. 1, tilsyn med den  

 sundhedsfaglige  

 virksomhed, der udføres af personer inden for sundhedsvæsenet.
Dette fremgår  

 tillige af de enkelte autorisationslove.
Endvidere skal Sundhedsstyrelsen i  

 henhold til centralstyrelseslovens § 2 følge sundhedsforholdene og holde sig  

 orienteret om den til enhver tid værende faglige viden på sundhedsområdet,  

 samt  

 orientere vedkommende myndighed og efter omstændighederne offentligheden, når  

 styrelsen bliver bekendt med overtrædelser eller mangler på sundhedsområdet.  

 Finder Sundhedsstyrelsen i en konkret sag, at der er grundlag for kritik  

 eller  

 anden sanktion over for personer inden for sundhedsvæsenet (at en sag bør  

 resultere i kritik), skal Sundhedsstyrelsen indbringe sagen for  

 Sundhedsvæsenets Patientklagenævn (PKN), jf. centralstyrelseslovens § 12,  

 stk.  

 2.
Tilsynsopgaverne varetages  

 amtsavis af embedslægeinstitutionerne, jf. §§ 6 og 12 i bekendtgørelse nr.  

 1129  

 af 13. december 2002 om embedslægeinstitutionernes virksomhed.
Som et led i  

 denne virksomhed foretager embedslægeinstitutionerne indberetninger til  

 Sundhedsstyrelsen.
Embedslægeinstitutionerne har  

 som tilsynsmyndigheder en generel forpligtelse til at tage sager, hvori der  

 rejses begrundet tvivl om, hvorvidt sundhedspersoner har begået faglige fejl  

 eller har egnethedsproblemer op til vurdering.
Det kan ikke fastsættes  

 præcist,  

 hvornår embedslægeinstitutionerne har pligt til at realitetsbehandle konkrete  

 henvendelser/spørgsmål -  

 	  

 på den ene side er der  

 ikke en pligt til at behandle alle henvendelser, hvor der er påstand om  

 problemer  

 inden for et område, som en embedslægeinstitution har tilsyn med, og -  

 	  

 på den anden side har  

 embedslægeinstitutionerne efter omstændighederne en pligt til at  

 realitetsbehandle  

 henvendelser eller i øvrigt foreliggende oplysninger, der rejser konkret  

 begrundet mistanke om, at der foreligger et sundhedsfagligt problem af  

 ikke-bagatelagtig betydning.
 Det er en samlet vurdering af  

 graden af sandsynlighed for, at der foreligger fejl mv. og graden af den  

 eventuelle fejls væsentlighed, der er afgørende for, om en pligt til  

 indskriden  

 fra en embedslægeinstitutions side må antages at foreligge.
1. Typer af  

 indberetninger til Sundhedsstyrelsen a.
Almindelige indberetningssager Kommer en  

 embedslægeinstitution i en sag om en sundhedspersons faglige virksomhed til  

 den  

 konklusion, at der kan foreligge en alvorlig overtrædelse af  

 sundhedslovgivningen, indberettes sagen til Sundhedsstyrelsen som en  

 indberetningssag.
Såfremt der er tale om en  

 mindre alvorlig fejl/overtrædelse, må embedslægeinstitutionen vurdere,  

 om der skal foretages indberetning til Sundhedsstyrelsen.  

 I denne vurdering indgår, om det efter embedslægeinstitutionens skøn tjener  

 et  

 rimeligt/væsentligt formål, herunder om det vil bidrage til en fremtidig  

 sikring af patientsikkerheden at indberette sagen.
Det er dog en forudsætning  

 for at undlade at indbringe en sådan sag, at afdelingen/den ansvarlige  

 sundhedsperson har  

 taget de nødvendige  

 forholdsregler med henblik på at forebygge, at fejlen gentages, og at  

 patienten  

 er underrettet om hændelsen og mulighederne for at klage/søge erstatning.
I tilfælde hvor  

 Patientklagenævnet indstiller behandlingen af en klagesag på grund af klagers  

 død, vurderer embedslægeinstitutionen efter samme kriterier som ved  

 modtagelsen  

 af en ny sag, om der er forhold i sagen, der giver embedslægeinstitutionen  

 anledning  

 til en nærmere undersøgelse.
I givet fald rejses en tilsynssag.
b.
Sager vedrørende alvorlig eller gentagen kritisabel  

 faglig virksomhed (skærpet overvågning, jf.
CTRL. § 5a) Sundhedsstyrelsen orienteres  

 om alle afgørelser fra Sundhedsvæsenets Patientklagenævn (PKN) og domme i  

 sager  

 der er rejst på foranledning af PKN.
Dette sker med henblik på, at  

 tilsynsmyndighederne kan være opmærksomme på eventuelle fremtidige  

 uregelmæssigheder i tilknytning til de omhandlede sundhedspersoners faglige  

 virke, og ikke mindst gøre sundhedspersonerne bekendt med, at fortsat  

 kritisabel faglig virksomhed vil få konsekvenser.
Hjemlen for disse tiltag  

 findes i centralstyrelseslovens § 5a.
Når Sundhedsstyrelsen vurderer, at en  

 sundhedsperson skal i skærpet overvågning, modtager embedslægeinstitutionen  

 meddelelse herom og skal herefter indberette til styrelsen, såfremt  

 institutionen bliver opmærksom på nye kritisable faglige forhold fra den  

 pågældende sundhedspersons side.
Såfremt Sundhedsstyrelsen  

 indleder en § 5a-sag med henblik på at give påbud eller begrænse en  

 sundhedspersons virksomhedsområde, vil embedslægeinstitutionen blive  

 informeret.
I forbindelse med en § 5a sag kan embedslægeinstitutionen blive  

 bedt om at gennemgå fx journalmateriale, indkalde sundhedspersonen til  

 samtale  

 eller på anden måde vurdere den faglige virksomhed.
 Bliver  

 embedslægeinstitutionen i forbindelse med behandlingen af klage- og  

 indberetningssager opmærksom på, at en sundhedsperson er kendt fra andre af  

 institutionens sager (fx en egnethedssag), bedes embedslægeinstitutionen gøre  

 Sundhedsstyrelsen opmærksom herpå.
Embedslægeinstitutionen skal  

 i forbindelse med behandlingen af klage- eller indberetningssager være  

 opmærksom på forhold, som rejser berettiget tvivl om en sundhedspersons  

 generelle egnethed til at varetage sin funktion som følge af misbrug eller  

 sygdom.
I givet fald udskilles denne problematik til en særlig sag.
 Se tillige Sundhedsstyrelsens  

 retningslinier vedrørende opfølgning på klage- og indberetningssager af 27.  

 november 2000.
c.
Indberetning om andre alvorlige eller principielle  

 forhold Bliver  

 embedslægeinstitutionen i øvrigt opmærksom på alvorlige eller principielle  

 forhold, som det findes væsentligt, at Sundhedsstyrelsen bliver orienteret  

 om,  

 som fx lovovertrædelser eller mangler på sundhedsområdet, jf.  

 Centralstyrelseslovens  

 § 2, skal embedslægeinstitutionen rette henvendelse til Sundhedsstyrelsen  

 herom.
2.  

 Anmeldelser fra personer der ikke kan betragtes som parter Embedslægeinstitutionen må  

 altid holde sig for øje, om den person, myndighed mv., der retter henvendelse  

 til institutionen, kan betragtes som part i sagen eller ej.
 Parter i tilsynssager er kun  

 de sundhedspersoner, hvis faglige virksomhed er til vurdering.
Hvis embedslægeinstitutionen  

 modtager en anmeldelse fra fx en patient som ikke ønsker at klage til  

 Sundhedsvæsenets Patientklagenævn, en arbejdsgiver eller en kommune, bør  

 embedslægeinstitutionen ved modtagelsen meddele anmelderen, at  

 embedslægeinstitutionen har modtaget anmeldelsen, at embedslægeinstitutionen  

 vil foretage en vurdering af henvendelsen og, hvis man finder grundlag for  

 kritik i sagen, sende den til Sundhedsstyrelsen med henblik på, at styrelsen  

 kan tage stilling til, om sagen bør indbringes for Sundhedsvæsenets  

 Patientklagenævn.
Samtidig bør embedslægeinstitutionen meddele den  

 pågældende,  

 at denne ikke betragtes som part i en eventuel tilsynssag, og derfor ikke  

 automatisk vil modtage yderligere orientering i sagen fra  

 embedslægeinstitutionen.
 3.  

 Persondataloven mv.
I medfør af lov om behandling  

 af personoplysninger (Persondataloven) skal sundhedspersoner og andre  

 registrerede personer (fx patienter) oplyses om, at der er indledt en  

 tilsynssag om sundhedsperson(ens/ernes) faglige virksomhed, hvori der indgår  

 personoplysninger om den pågældende.
Oplysningspligten omfatter ikke  

 pårørende  

 til afdøde patienter, med undtagelse af forældre til afdøde under 15 år.
Omfanget af oplysningspligten  

 i tilsynssager i henhold til Persondataloven fremgår af den af  

 Sundhedsstyrelsen  

 fremsendte Meddelelse af 24. maj 2002. Som det fremgår af styrelsens  

 materiale  

 om Persondataloven, er det kun den involverede sundhedsperson, der skal have  

 oplysning om tilsynssagens indhold, forløb og resultat, samt anledningen til  

 at  

 en sag er rejst, mens patienten alene skal oplyses om, at der i  

 embedslægeinstitutionen er en tilsynssag, hvori der indgår oplysninger om den  

 pågældende patient  uden at nævne navne på de involverede  

 sundhedspersoner.  

 Begærer patienten efterfølgende dette oplyst, skal der foretages en konkret  

 afvejning af indsigtsretten.
Hvis sundhedspersonen er offentligt ansat, kan  

 der  

 ikke gives indsigt i oplysninger om den pågældende.  

 Tilsynssager, som bliver  

 til gennem P4-tilsynet, er omfattede af oplysningspligten i forhold til  

 lægen,  

 men ikke patienten, der har modtaget ordinationen.
Patienten orienteres samtidig  

 om muligheden for at klage til Sundhedsvæsenets Patientklagenævn og om at en  

 eventuel klagesag vil træde i stedet for embedslægeinstitutionens tilsynssag.  

 Patienten orienteres  

 tillige om eventuel  

 mulighed for at få erstatning i Patientforsikringen.
PKNs pjece vedlægges.
 Når en sag sendes til  

 Sundhedsstyrelsen, vedlægges kopi af de skrivelser, som  

 embedslægeinstitutionen  

 har sendt i sagen, herunder dem der er sendt i medfør af Persondataloven.  

 Dette  

 gælder de almindelige indberetningssager om autoriserede sundhedspersoners  

 mulige overtrædelse af autorisationslovene, sager om mulig overtrædelse af  

 bestemmelserne om virksomhedsforbehold (visse behandlingsformer er forbeholdt  

 bestemte autoriserede sundhedspersoner) og lægelovens øvrige  

 kvaksalveribestemmelser,  

 samt sager om mulig overtrædelse af lov om markedsføring af sundhedsydelser,  

 lov om virksomhedsansvarlige læger, m.v.
4.  

 Embedslægeinstitutionernes undersøgelser i indberetningssager Embedslægeinstitutionerne  

 skal indhente tilstrækkelige oplysninger til, at det er muligt at vurdere det  

 eller de forhold, der indgår i sagen.
I den forbindelse skal  

 embedslægeinstitutionerne indhente en udtalelse fra den/de sundhedsperson(er)  

 forholdet vedrører, fra eventuelle andre, der væsentligt kan bidrage med  

 oplysninger til vurdering af sagen samt øvrigt relevant materiale, herunder  

 journal eller kopi heraf, røntgenbilleder mv.
Når der fremsendes anmodning om  

 en udtalelse fra en sundhedsperson, anmodes samtidig om, at udtalelsen  

 foreligger hurtigst muligt.
Embedslægeinstitutionerne skal rykke  

 sundhedspersonen(erne),  

 såfremt udtalelsen(erne) ikke er modtaget inden 3 uger.
 Er det indhentede materiale  

 ikke tilstrækkeligt til at vurdere sagen, eller er det på væsentlige punkter  

 modstridende, indhenter embedslægeinstitutionerne supplerende  

 udtalelse/materiale.
Nægter en sundhedsperson at  

 meddele oplysninger, eller nægtes en journal udleveret, skal sagen forelægges  

 Sundhedsstyrelsen.
Baggrunden herfor er, at undladelse af at efterkomme en  

 anmodning fra Sundhedsstyrelsen om at udlevere de oplysninger, der er  

 nødvendige for tilsynet, kan straffes med bøde, jf. centralstyrelseslovens §  

 25, jf. § 4, stk. 2.
5.  

 Embedslægeinstitutionens udarbejdelse af grundlag og indstilling i  

 indberetningssager I alle typer  

 indberetningssager udarbejder embedslægeinstitutionerne et grundlag for  

 styrelsens vurdering, det vil sige -  

 	  

 en beskrivelse af det  

 relevante hændelsesforløb -  

 	  

 en beskrivelse af  

 sagens sundhedsfaglige problemstillinger -  

 	  

 embedslægeinstitutionens  

 vurdering af/indstilling i sagen -  

 	  

 en særskilt  

 bilagsfortegnelse sagen sendes til  

 Sundhedsstyrelsen med samtlige relevante sagsakter Samme sagsbehandling skal  

 finde sted i sager, hvori politiet anmoder om, at der indhentes en udtalelse  

 fra Sundhedsstyrelsen gennem embedslægeinstitutionen, se tillige punkt 8  

 herom.
6. Sagens  

 videre forløb a.
Personer der er omfattede af PKNs kompetence Hvis Sundhedsstyrelsen i en  

 indberetningssag finder, at der er grundlag for kritik eller anden sanktion  

 over for sundhedspersoner omfattet af Patientklagenævnets kompetence,  

 indbringes sagen for Patientklagenævnet.
Sundhedsstyrelsen giver meddelelse  

 til  

 embedslægeinstitutionen, når sagen sendes til Patientklagenævnet.
 Finder Sundhedsstyrelsen, at  

 der ikke er grundlag for kritik, orienteres embedslægeinstitutionen.
 Indtil det tidspunkt, hvor  

 sagen sendes til Sundhedsstyrelsen, skal embedslægeinstitutionen tage  

 stilling  

 til eventuelle begæringer om aktindsigt, herunder om aktindsigt skal gives  

 efter forvaltningsloven, offentlighedsloven eller Persondataloven.  

 Når sagen er oversendt til Sundhedsstyrelsen, henvises  

 alle henvendelser vedrørende sagen til Sundhedsstyrelsen.
b.
Personer der ikke er omfattede af PKNs kompetence I sager vedrørende personer,  

 der ikke er omfattede af Patientklagenævnets kompetence, fx studerende og  

 social- og sundhedshjælpere, vurderer Sundhedsstyrelsen i medfør af § 4, stk.  

 1, i lov om sundhedsvæsenets centralstyrelse, om der er udvist den fornødne  

 omhu og samvittighedsfuldhed.
I disse sager behandles patienterne som parter.  

 Det indebærer, at Sundhedsstyrelsen både partshører de sundhedspersoner, der  

 står til kritik eller hensigtsmæssighed, og patienten over udkast til  

 afgørelse.  

 Det vil af partshøringsbrevet fremgå, hvem der bliver partshørt i sagen.
7. Indberetningssager med senere tilkommen klage Modtager en embedslægeinstitution i en verserende indberetningssag, som ikke  

 er forelagt Sundhedsstyrelsen, orientering om, at der er indgivet en klage,  

 stilles tilsynssagen i bero for så vidt angår de påklagede forhold.  

 Embedslægeinstitu-tionen vurderer herefter  ud fra de under 1.a.  

 skitserede kriterier - om der er aspekter i sagen, som ikke er omfattede af  

 klagen, men som institutionen finder, bør indberettes til Sundhedsstyrelsen.
Hvis sagen er sendt til Sundhedsstyrelsen, når klagen modtages, meddeler  

 embedslægeinstitutionen styrelsen, at der er rejst en klagesag, og vedlægger  

 kopi af klagen.
Sundhedsstyrelsen vil herefter på samme måde vurdere, om der  

 er aspekter i sagen, som ikke er omfattede af klagen, men som styrelsen  

 finder bør  

 indberettes til Sundhedsvæsenets Patientklagenævn.
I modsat fald returnerer  

 styrelsen sagens akter til embedslægeinstitutionen.
8.  

 Fremgangsmåde i tilsynssager hvor politiet er indblandet a.
Sager der starter i  

 embedslægeinstitutionen/Sundhedsstyrelsen Der er flere typer  

 sager/situationer, hvor politiet involveres:
i.  

 	  

 almindelige  

 tilsynssager hvor der kan blive tale om tiltalerejsning overfor  

 sundhedspersoner i forbindelse med deres faglige virksomhed efter  

 autorisationslovene, ii.  

 	  

 sager hvor  

 strafferetlig forældelse er snarligt forestående og hvor der kan være tale om  

 tiltalerejsning overfor sundhedspersoner i forbindelse med deres faglige  

 virksomhed efter  

 straffeloven (grove sager/ikke  

 autoriserede), iii.  

 	  

 sager hvor der kan  

 blive tale om tiltalerejsning efter straffeloven over for sundhedspersoner  

 eller andre i forbindelse med deres udøvelse af sundhedsfaglig  

 virksomhed/patientbehandling (fx uagtsomt manddrab), og iv.  

 	  

 sager hvor sundhedspersoner  

 begår strafbare handlinger i forbindelse med udøvelse sundhedsfaglig  

 virksomhed, fx seksuelle krænkelser, bedrageri over for sygesikringen mv.
 Ad i.
 Hvis embedslægeinstitutionen  

 under behandlingen af en indberetningssag finder, at der er en begrundet  

 mistanke om, at en sundhedsperson har gjort sig skyldig i grovere eller  

 gentagen forsømmelse eller skødesløshed, eller der kan være andre grunde til  

 tiltalerejsning, skal embedslægeinstitutionen skriftligt forelægge sagen for  

 Sundhedsstyrelsen, så styrelsen kan vurdere, om sagen skal sendes til  

 politiet  

 med henblik på stillingtagen til eventuel politimæssig efterforskning, jf. §  

 13  

 i bekendtgørelsen om  

 embedslægeinstitutionernes virksomhed.
I hastende tilfælde kan  

 embedslægeinstitutionen kontakte Sundhedsstyrelsen herom telefonisk.
Såfremt  

 Sundhedsstyrelsen er enig med embedslægeinstitutionen i, at sagen skal  

 forelægges politiet, skal den telefoniske henvendelse snarest muligt følges  

 op  

 af et brev til styrelsen med en kortfattet beskrivelse af baggrunden for  

 anmodningen om politimæssig efterforskning samt kopi af brevet til politiet.  

 Det skal af  

  

 embedslægeinstitutionens  

  

 brev  

 til politiet fremgå, at sagen oversendes efter aftale med Sundhedsstyrelsen.
Anmodningen om politimæssig  

 efterforskning er bl.a. begrundet i sikring af sundhedspersonens  

 retssikkerhed,  

 herunder afhøring med en sigtets rettigheder mv., i tilfælde af at der skulle  

 blive rejst en straffesag i anledning af hændelsen.
Såfremt der på  

 tidspunktet  

 for beslutning om oversendelse til politiet ikke er  

 indhentet udtalelser fra de implicerede  

 sundhedspersoner, skal embedslægeinstitutionen derfor afstå herfra.
Manglende  

 journalmateriale kan godt indhentes.
 Forløbet vil ofte være det,  

 at politiet foretager afhøringer mv. og sender materialet retur til  

 embedslægeinstitutionen  

 med henblik på vurdering af, om der efter tilsynsmyndighedens opfattelse  

 foreligger  

 overtrædelse af autorisationslovgivningen mv. og om materialet skal  

 suppleres.
 Embedslægeinstitutionen  

 foretager herefter den under pkt. 5 nævnte sagsbehandling.  

 Embedslægeinstitutionen  

 vurderer i den forbindelse efter kriterierne i punkt 1.a. om sagen skal til  

 Sundhedsstyrelsen med henblik på indbringelse for PKN og eventuelt  

 videresendelse til politiet, såfremt PKN finder grundlag herfor.
 Det ses også  typisk i sager  

 hvor der er tale om mulig overtrædelse af straffeloven  at politiet  

 vælger at  

 indlede en sag på baggrund af den første henvendelse fra tilsynsmyndigheden,  

 idet der eventuelt indhentes en udtalelse fra Sundhedsstyrelsen om styrelsens  

 syn på sagen efter, at der er foretaget afhøring mv.
 Ad ii.
Embedslægeinstitutionen skal  

 i sager, hvor der kan være tale om overtrædelse af lægelovens § 18, lov om  

 sygeplejersker § 10, m.fl. være opmærksom på, om strafferetlig forældelse er  

 nært  

 forestående.
Forældelsesfristen er i disse sager 2 år.
I givet fald sendes  

 sagerne hurtigst muligt til Sundhedsstyrelsen med henblik på  

  

 styrelsens  

  

 videresendelse til politiet.  

 Anklagemyndigheden vil herefter vurdere, om der er grundlag for at rejse  

 tiltale  

 og i givet fald sørge for, at forældelsen afbrydes gennem rettergangsskridt i  

 form af en sigtelse.
Når anklagemyndigheden har taget rettergangsskridt vil  

 sagen oftest blive sendt tilbage til styrelsen med henblik på forelæggelse  

 for  

 PKN.
Herefter sender  

 Sundhedsstyrelsen sagen til embedslægeinstitutionen med henblik på den under  

 pkt. 5 nævnte sagsbehandling.
Embedslægeinstitutionen vurderer i den  

 forbindelse efter kriterierne i punkt 1.a. om sagen skal til  

 Sundhedsstyrelsen  

 igen med henblik på indbringelse for PKN og eventuelt videresendelse til  

 politiet, såfremt PKN finder grundlag herfor.
 Ad iii.
 I sager hvor der kan være  

 tale om tiltalerejsning overfor sundhedspersoner i forbindelse med deres  

 faglige virksomhed efter straffeloven (fx uagtsomt manddrab), ikke  

 autoriserede  

 personer der virker inden for den offentlige sektor (§ 157 om forsømmelse  

 eller  

 skødesløshed i offentlig tjeneste eller hverv) eller alternative behandlere  

 (fx  

 § 249 om uagtsom tilføjelse af betydelig skade på legeme eller helbred ),  

 sendes sagerne hurtigst muligt til Sundhedsstyrelsen med henblik på  

 styrelsens  

 videresendelse til politiet.
 Om behandlingen af sager om  

 mulig overtrædelse af lægelovens kvaksalveribestemmelser se internt notat fra  

 Sundhedsstyrelsen af den 30. september 1999 (udsendt via kontaktforum for  

 tilsyn).
 Ad iv.
Såfremt en  

 embedslægeinstitution under behandlingen af en sag får mistanke om, at der  

 kan  

 være tale om, at en sundhedsperson har begået en strafbar handling i  

 forbindelse med udøvelse sundhedsfaglig virksomhed, fx seksuelle krænkelser,  

 bedrageri over for sygesikringen mv., sender embedslægeinstitutionen sagen  

 til  

 Sundhedsstyrelsen med henblik på styrelsens vurdering af, om sagen skal  

 sendes  

 til politiet.
Det er i givet fald styrelsen, der sender sagen videre.
 Se i øvrigt styrelsens  

 vejledning om tilsynsmyndighedernes reaktionsmuligheder i tilfælde af  

 seksuelle  

 krænkelser af patienter udøvet af sundhedspersoner i tilknytning til deres  

 faglige virksomhed af den 9. oktober 2003.
b.
Sager der starter hos politiet Politiet opretter ind i  

 mellem af egen drift sager vedrørende sundhedsfaglig virksomhed udøvet af  

 personer inden for sundhedsvæsenet.
Politiet indhenter i den forbindelse  

 sundhedsfaglig rådgivning fra Sundhedsstyrelsen via  

 embedslægeinstitutionerne.  

 Der kan være tale om to typer henvendelser fra politiet -  

 	  

 dem hvor politiet  

 stiller nogle meget konkrete spørgsmål til brug for deres egne overvejelser  

 om  

 tiltalerejsning, og -  

 	  

 dem hvor politiet  

 anmoder om forelæggelse for Sundhedsstyrelsen og eventuelt videre  

 foranstaltning Sagsbehandlingen i  

 embedslægeinstitutionen afhænger af forelæggelsens karakter.
 I førstnævnte tilfælde sendes  

 sagen til Sundhedsstyrelsen med henblik på besvarelse.
 I sidstnævnte tilfælde  

 opretter embedslægeinstitutionen en tilsynssag og der foretages samme  

 sagsbehandling,  

 som nævnt under punkt 5. Politiet er ikke part i disse sager.
Orientering om udfaldet af en sag, som er sendt til  

 politiet I henhold til Rigsadvokatens  

 meddelelse nr. 6/1994 af 4. maj 1994 om samarbejdet i særlovssager med  

 særmyndigheder, har politiet en forpligtelse til at underrette særmyndigheden  

 (Sundhedsstyrelsen) om en sags udfald, jf. pkt. 1.2. Sundhedsstyrelsen vil  

 derpå orientere embedslægeinstitutionen.
 For så vidt angår sager som  

 går via PKN til politiet, er det aftalt med PKN, at PKN sender kopi af  

 orienteringen fra politiet om sagens udfald (enten om at sagen ikke fører til  

 tiltalerejsning eller med kopi af en eventuel dom) til både  

 embedslægeinstitutionen og Sundhedsstyrelsen til orientering.
Aktindsigt i sager om mulige strafbare  

 overtrædelser/handlinger Fra det tidspunkt hvor  

 Sundhedsstyrelsen har besluttet, at en sag skal oversendes til politiet,  

 henvises  

 eventuelle aktindsigtsbegæringer til politiet.
Indtil det tidspunkt skal  

 embedslægeinstitutionen, for så vidt at sagen ikke er oversendt til  

 Sundhedsstyrelsen, tage stilling til, om aktindsigt skal gives og i givet  

 fald  

 efter hvilken lovgivning (forvaltningsloven, offentlighedsloven eller  

 Persondataloven). Er sagen sendt til Sundhedsstyrelsen, henvises eventuelle  

 aktindsigtsbegæringer der til.
 9.  

 Orientering af parter, patienter m.fl.
 Embedslægeinstitutionen sørger for orientering af  

 sagens parter i sager hvor:
-  

 	  

 embedslægeinstitutionen  

 på baggrund af en nærmere undersøgelse af et konkret hændelsesforløb kommer  

 til  

 den konklusion, at der ikke skal ske indberetning til Sundhedsstyrelsen -  

 	  

 embedslægeinstitutionen  

 beslutter sig for at oversende sagen til Sundhedsstyrelsen (gælder både  

 almindelige indberetningssager og sager der i første omgang har været til  

 politimæssig efterforskning) -  

 	  

 Sundhedsstyrelsen på  

 baggrund af en nærmere undersøgelse af et konkret hændelsesforløb kommer til  

 den konklusion, at der skal/ikke skal ske indbringelse en sag for PKN (gælder  

 både almindelige indberetningssager og sager der i første omgang har været  

 til  

 politimæssig efterforskning - embedslægeinstitutionen viderebringer  

 Sundhedsstyrelsens beslutning) -  

 	  

 Sundhedsstyrelsen har  

 erklæret sig enig i, at en sag via embedslægeinstitutionen forelægges  

 politiet  

 mhp. politimæssig efterforskning -  

 	  

 der er tale om snarlig  

 strafferetlig forældelse eller mulig overtrædelse af straffeloven og  

 Sundhedsstyrelsen  

 sender sagen til politiet (se punkt 8 ii. - embedslægeinstitutionen  

 viderebringer Sundhedsstyrelsens beslutning).
 Om orientering efter  

 Persondataloven se punkt 3.
 Såfremt en sag er startet hos  

 politiet, og Sundhedsstyrelsen beslutter at indbringe den for PKN,  

 underretter  

 embedslægeinstitutionen politiet herom med kopi af brevet til PKN.
Sundhedsstyrelsen sørger for orientering i sager -  

 	  

 vedrørende kritik af  

 personer, der ikke er omfattede af PKNs kompetence (styrelsen sender sin  

 afgørelse  

 direkte til sundhedspersonerne og patienten med kopi til  

 embedslægeinstitutionen).
 Disse retningslinier  

 erstatter Sundhedsstyrelsens retningslinier om embedslægeinstitutionernes  

 indberetninger  

 til Sundhedsstyrelsen vedrørende sundhedspersoners faglige virksomhed  

 fremlagt  

 på mødet i Kontaktforum for tilsyn den 28. oktober 2003.
