Nr LSF 152 Forslag til Lov om ændring af lov om tjenestemænd i staten, folkeskolen og  

 folkekirken Fremsat af finansministeren (Henning Dyremose) den 17. januar 1990 Vedtaget ved tredjebehandling den 22. maj 1990 Lov nr. 384 af 13/06/1990 § 1 I lov om tjenestemænd i staten, folkeskolen og folkekirken, jf.  

 lovbekendtgørelse nr. 671 af 2. oktober 1986, som ændret ved lov nr. 885 af  

 23. december 1987, foretages følgende ændringer:
 1. I § 8 indsættes efter stk. 1 som nyt stykke:
» Stk. 2. Finansministeren kan efter indhentet udtalelse fra  

 Lønningsrådet fastsætte undtagelser fra reglen i stk. 1.« Stk. 2 bliver herefter stk. 3.
 2. § 10, stk. 2, ophæves.
 3. § 31, stk. 2, ophæves.
 Stk. 3 bliver herefter stk. 2.
 4. I § 33, stk. 3, ændres to steder »§ 31, stk.  

 3« til: »§ 31, stk. 2«.
 5. I § 36 ændres »skolekommissionens, skolenævnets og  

 skoledirektionens« til: »og skolebestyrelsens«.
 6. § 37 affattes således:
» § 37. Undervisnings- og forskningsministeren kan godkende,  

 at de bestemmelser om kommunale løntillæg til folkeskolens tjenestemænd, der  

 i enkelte kommuner er optaget i bilaget til vedtægten for styrelsen af  

 kommunens skolevæsen, opretholdes indtil videre.« 7. I § 39, stk. 1, ændres »§ 8, stk. 2« til:  

 »§ 8, stk. 3«.
 8. I § 53, stk. 1, nr. 2, § 53, stk. 5, og § 54 a, stk.  

 2, ændres »§ 10, stk. 1« til: »§ 10«.
 9. I § 53, stk. 5, indsættes som 4. pkt.:
»Bestemmelsen i § 54, stk. 3, finder tilsvarende anvendelse på den  

 eller de organisationer, der udøver forhandlingsretten for det personale, der  

 er omfattet af finansministerens bestemmelse efter 1. og 2. pkt.« 10. Efter § 53 indsættes:
» § 53 a.
Staten, (amts)kommuner og en eller flere af de i §  

 49 nævnte centralorganisationer kan af Tjenestemandsretten ikendes bod for  

 overtrædelser som nævnt i § 53, stk. 1, nr. 1. Boden tilfalder den, der har  

 anlagt sagen.« 11. I § 54 indsættes som stk. 3:
»Stk. 3. En eller flere af de i § 49 nævnte centralorganisationer kan  

 af Tjenestemandsretten ikendes bod, hvis centralorganisationen har  

 understøttet en overtrædelse som nævnt i § 53, stk. 1, nr. 2, eller ikke med  

 alle rimelige midler har søgt at hindre overtrædelsen eller bringe den til  

 ophør.
Boden tilfalder den, der har anlagt sagen.
Bestemmelserne i 1. og 2.  

 pkt. finder tilsvarende anvendelse på de organisationer, der er tilsluttet  

 centralorganisationerne.« 12. § 54 a, stk. 1, affattes således:
»Sager som nævnt i § 53, stk. 1, nr. 1, kan anlægges af og mod  

 finansministeren eller en eller flere af de i § 49 nævnte  

 centralorganisationer.
Sager kan endvidere anlægges af vedkommende minister  

 efter forhandling med finansministeren.« 13. Efter § 58 b indsættes i 3. del:
»Kapitel 15 a EF-statsborgere § 58 c.
Finansministeren kan efter indhentet udtalelse fra  

 Lønningsrådet bestemme, at personer, der ansættes i staten, folkeskolen eller  

 folkekirken i henhold til De Europæiske Fællesskabers regler om  

 arbejdskraftens frie bevægelighed, ansættes på tilsvarende vilkår som  

 tjenestemænd.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om tjenestemænd i staten, folkeskolen og folkekirken, jf.  

 lovbekendtgørelse nr. 671 af 2. oktober 1986, som ændret ved lov nr. 885 af  

 23. december 1987, foretages følgende ændringer:
 1. I § 8 indsættes efter stk. 1 som nyt stykke:
 » Stk. 2. Finansministeren kan efter indhentet udtalelse fra  

 Lønningsrådet fastsætte undtagelser fra reglen i stk. 1.«.
 Stk. 2 bliver herefter stk. 3.
 2. § 10, stk. 2, ophæves.
 3. § 31, stk. 2, ophæves.
 Stk. 3 bliver herefter stk. 2.
 4. I § 33, stk. 3, ændres to steder »§ 31, stk. 3« til:  

 »§ 31, stk. 2«.
 5. I § 36 ændres »skolekommissionens, skolenævnets og  

 skoledirektionens« til: »og skolebestyrelsens«.
 6. § 37 affattes således:
 » § 37. Undervisnings- og forskningsministeren kan godkende,  

 at de bestemmelser om kommunale løntillæg til folkeskolens tjenestemænd, der  

 i enkelte kommuner er optaget i bilaget til vedtægten for styrelsen af  

 kommunens skolevæsen, opretholdes indtil videre.«.
 7. I § 39, stk. 1, ændres »§ 8, stk. 2« til: »§ 8,  

 stk. 3«.
 8. I § 53, stk. 1, nr. 2, § 53, stk. 5, og § 54 a, stk. 2,  

 ændres »§ 10, stk. 1« til: »§ 10«.
 9. I § 53, stk. 5, indsættes som 4. pkt.:
 »Bestemmelsen i § 54, stk. 3, finder tilsvarende anvendelse på den  

 eller de organisationer, der udøver forhandlingsretten for det personale, der  

 er omfattet af finansministerens bestemmelse efter 1. og 2. pkt.«.
 10. Efter § 53 indsættes:
» § 53 a.
Staten, (amts)kommuner og en eller flere af de i §  

 49 nævnte centralorganisationer kan af Tjenestemandsretten ikendes bod for  

 overtrædelser som nævnt i § 53, stk. 1, nr. 1. Boden tilfalder den, der har  

 anlagt sagen.«.
 11. I § 54 indsættes som stk. 3:
»Stk. 3. En eller flere af de i § 49 nævnte centralorganisationer kan  

 af Tjenestemandsretten ikendes bod, hvis centralorganisationen har  

 understøttet en overtrædelse som nævnt i § 53, stk. 1, nr. 2, eller ikke med  

 alle rimelige midler har søgt at hindre overtrædelsen eller bringe den til  

 ophør.
Boden tilfalder den, der har anlagt sagen.
Bestemmelserne i 1. og 2.  

 pkt. finder tilsvarende anvendelse på de organisationer, der er tilsluttet  

 centralorganisationerne.«.
 12. § 54 a, stk. 1, affattes således:
»Sager som nævnt i § 53, stk. 1, nr. 1, kan anlægges af og mod  

 finansministeren eller en eller flere af de i § 49 nævnte  

 centralorganisationer.
Sager kan endvidere anlægges af vedkommende minister  

 efter forhandling med finansministeren.«.
 13. Efter § 58 b indsættes i 3. del:
»Kapitel 15 a EF-statsborgere § 58 c.
Finansministeren kan efter indhentet udtalelse fra Lønningsrådet  

 bestemme, at personer, der ansættes i staten, folkeskolen eller folkekirken i  

 henhold til De Europæiske Fællesskabers regler om arbejdskraftens frie  

 bevægelighed, ansættes på tilsvarende vilkår som tjenestemænd.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Udviklingen har vist, at der er behov for at foretage tilpasninger af  

 tjenestemandsloven på følgende punkter:
- Forenklinger og følger af anden lovgivning - Organisationsansvar - Ansættelse af EF-statsborgere.
Forenklinger og følger af anden lovgivning Af praktiske grunde foreslås det i § 1, nr. 1, at finansministeren  

 får mulighed for at fravige kravet om, at en tjenestemands nærmeste chef skal  

 afgive en bedømmelse, når tjenestemanden søger en anden stilling.
 Som følge af forvaltningsprocesreformen foreslås det endvidere i § 1,  

 nr. 2 og 3, at bestemmelserne om tavshedspligt og begrundelse ved uansøgt  

 afskedigelse ophæves.
 Endelig er det nødvendigt at ændre særbestemmelserne om folkeskolens  

 tjenestemænd i konsekvens af de nye styrelsesregler i folkeskoleloven, jf.  

 forslagene i § 1, nr. 5 og 6.
Organisationsansvar Det foreslås, at der indføres bestemmelser om organisationsansvar i  

 tjenestemandsloven.
På overenskomstområdet er der i forvejen bestemmelser  

 herom i arbejdsretslovens § 12.
 Efter forslaget i § 1, nr. 11, får Tjenestemandsretten mulighed for at  

 ikende centralorganisationer og tilsluttede organisationer bod, hvis de har  

 understøttet eller været passive over for tjenestemænds kollektive  

 overtrædelse af tjenestemandslovens § 10. Forslaget skal ses i lyset af, at  

 tjenestemandsorganisationer i flere tilfælde har styret og finansieret  

 arbejdsnedlæggelser blandt tjenestemænd.
 I sammenhæng med dette forslag foreslås det i § 1, nr. 10, at  

 Tjenestemandsretten også får mulighed for at ikende staten, (amts)kommuner og  

 centralorganisationer bod for overtrædelse af aftaler m.v.
 Bestemmelser om organisationsansvar forudsættes ligeledes indført i loven  

 om en kommunal tjenestemandsret.
Ansættelse af EF-statsborgere Med henblik på at tilpasse tjenestemandslovgivningen til EF-reglerne om  

 arbejdskraftens frie bevægelighed foreslås det i § 1, nr. 13, at  

 finansministeren får mulighed for at bestemme, at personer, der ansættes i  

 staten, folkeskolen eller folkekirken i henhold til EF-reglerne, ansættes på  

 tilsvarende vilkår som tjenestemænd.
Bestemmelsen vil finde anvendelse ved  

 ansættelse i stillinger, som efter danske regler besættes med tjenestemænd,  

 men som efter EF-reglerne ikke kan forbeholdes danske statsborgere.
 Forslagene har ikke administrative konsekvenser.
 Forslagene om organisationsansvar medfører merindtægter eller merudgifter  

 for staten og (amts)kommunerne, i det omfang der ikendes bod i disse sager.
Lovforslaget har været forhandlet med de kommunale lønorganer.
Forslagene  

 i § 1, nr. 5 og 6, har været forhandlet med Undervisningsministeriet.  

 Endvidere har lovforslaget i medfør af tjenestemandslovens § 48 været  

 forhandlet med Centralorganisationernes Fællesudvalg.
Bemærkninger til lovforslagets enkelte bestemmelser Til § 1 Til nr. 1 Når en tjenestemand søger en ledig stilling, skal tjenestemandens hidtidig  

 nærmeste overordnede chef efter tjenestemandslovens § 8, stk. 1, afgive en  

 skriftlig bedømmelse af tjenestemanden til ansættelsesmyndigheden, og  

 tjenestemanden skal have udleveret en afskrift af bedømmelsen.
Det er i visse tilfælde vanskeligt at opfylde kravet om, at der skal  

 afgives en sådan bedømmelse.
Det gælder bl.a., når den nærmeste overordnede  

 chef selv er ansøger til stillingen, eller der i øvrigt foreligger  

 inhabilitet.
Det gælder endvidere, når der ikke længere er nogen nærmeste  

 overordnet chef, f.eks. på grund af dødsfald, eller når den nærmeste  

 foresatte er ministeren.
Det foreslås på den baggrund, at finansministeren efter indhentet  

 udtalelse fra Lønningsrådet kan fastsætte undtagelser fra kravet om, at der  

 skal afgives en bedømmelse.
Afgives der en bedømmelse, skal ansøgeren have  

 udleveret en afskrift.
Til nr. 2 Bestemmelsen i tjenestemandslovens § 10, stk. 2, om tavshedspligt foreslås  

 ophævet som følge af de nye bestemmelser i forvaltningslovens § 27 og  

 straffelovens § 152 og §§ 152 c-152 f, der trådte i kraft den 1. januar 1987.  

 De nævnte bestemmelser gælder for alle, der virker inden for den offentlige  

 forvaltning.
Tavshedspligt foreligger herefter, når en oplysning er betegnet som  

 fortrolig, eller når det i øvrigt er nødvendigt at hemmeligholde den for at  

 varetage væsentlige hensyn til offentlige eller private interesser.
Der kan  

 kun pålægges tavshedspligt med hensyn til en oplysning, når det er nødvendigt  

 at hemmeligholde den af de nævnte grunde.
Til nr. 3 Bestemmelsen i tjenestemandslovens § 31, stk. 2, om, at enhver, der  

 afskediges uden ansøgning, kan forlange at få skriftlig oplysning om  

 afskedigelsesgrunden, foreslås ophævet som følge af de nye bestemmelser i  

 forvaltningslovens kapitel 6.
Herefter skal en afgørelse, når den meddeles skriftligt, være ledsaget af  

 en begrundelse, og den, der har fået en afgørelse meddelt mundtligt, kan  

 forlange at få en skriftlig begrundelse for afgørelsen.
Forvaltningsloven  

 indeholder tillige nærmere bestemmelser om indholdet af begrundelser og om  

 begrænsninger i begrundelsespligten.
Til nr. 4 Forslaget er en rent redaktionel følge af forslaget i nr. 3.
Til nr. 5 og 6 Forslagene er en følge af vedtagelsen af lov nr. 348 af 24. maj 1989 om  

 ændring af lov om folkeskolen (Forenkling af styrelsesregler m.v.). Ved  

 loven, som har virkning fra 1. januar 1990, ophæves bestemmelserne om  

 skolekommissioner, og skoledirektionen i København bortfalder som lovfæstet  

 organ.
Skolenævnene erstattes af skolebestyrelser.
Endvidere optages  

 bestemmelser om kommunale løntillæg fra 1. januar 1990 i bilaget til  

 vedtægten for styrelsen af kommunens skolevæsen, idet bestemmelserne om  

 skoleplaner ophæves.
Til nr. 7 Forslaget er en rent redaktionel følge af forslaget i nr. 1.
Til nr. 8 Forslaget er en rent redaktionel følge af forslaget i nr. 2.
Til nr. 9 Efter tjenestemandslovens § 53, stk. 5, kan finansministeren, når visse  

 betingelser er opfyldt, bestemme, at sager vedrørende kollektive  

 overtrædelser, begået af personale ansat på tjenestemandslignende vilkår i  

 staten, folkeskolen eller folkekirken, i tilskudsberettigede institutioner  

 eller koncessionerede virksomheder m.v. samt af tjenestemænd ansat under  

 Grønlands hjemmestyre i Danmark, behandles af Tjenestemandsretten.
Der  

 fastsættes samtidig nærmere regler om de nødvendige fravigelser fra § 54 a,  

 stk. 2, med hensyn til, hvem der er parter i sagen.
 Ved forslaget præciseres det, at den i nr. 11 foreslåede bestemmelse i §  

 54, stk. 3, om organisationsansvar for kollektive overtrædelser finder  

 tilsvarende anvendelse på den eller de organisationer, der udøver  

 forhandlingsretten for det berørte personale.
Til nr. 10 I sammenhæng med den i nr. 11 foreslåede bestemmelse i § 54, stk. 3, om  

 organisationsansvar for tjenestemænds kollektive overtrædelser af  

 tjenestemandslovens § 10 foreslås det, at der indføres organisationsansvar  

 for overtrædelse af aftaler m.v.
Efter forslaget kan Tjenestemandsretten ikende staten, (amts)kommuner og  

 centralorganisationer bod for overtrædelse af indgåede aftaler eller  

 bestemmelser, som efter tjenestemandslovens §§ 46-47 træder i stedet for  

 aftaler.
Boden, der fastsættes under hensyn til samtlige sagens  

 omstændigheder, tilfalder den, der har anlagt sagen.
 Det forudsættes, at der som hidtil har været ført forhandlinger mellem  

 Finansministeriet og vedkommende centralorganisation om spørgsmålet, inden  

 der anlægges sag ved Tjenestemandsretten.
 Arbejdsretlig praksis med hensyn til organisationsansvar for  

 overenskomstbrud vil kunne være vejledende i disse sager.
 Bod, der skal betales af staten i sager om overtrædelse af aftaler m.v.,  

 der vedrører tjenestemænd i staten, folkeskolen eller folkekirken,  

 forudsættes udredt af vedkommende ministerium.
 Baggrunden for forslaget om, at (amts)kommuner kan ikendes bod, er, at  

 (amts)kommunerne har personaleforvaltende opgaver bl.a. for tjenestemænd i  

 folkeskolen, og at (amts)kommunerne selv kan indgå aftaler inden for rammerne  

 af tjenestemandslovens § 45, stk. 3, og frikommunelovens § 15.
 Centralorganisationerne kan ikendes bod for overtrædelse af aftaler m.v.,  

 der begås af centralorganisationen eller de tilsluttede organisationer.
 Det forudsættes, at den foreslåede bestemmelse finder tilsvarende  

 anvendelse i sager om overtrædelse af aftaler, der vedrører  

 tjenestemandslignende ansatte, jf. § 2, stk. 1, nr. 2, og stk. 2, i  

 hovedaftalen af 27. oktober 1969 mellem finansministeren og tjenestemændenes  

 centralorganisationer.
Til nr. 11 Efter tjenestemandslovens § 54, stk. 2, kan Tjenestemandsretten ikende  

 tjenestemænd, der er omfattet af centralorganisationerne, advarsel eller  

 irettesættelse eller bøde for kollektiv overtrædelse af tjenestemandslovens §  

 10.
Udviklingen har vist, at centralorganisationer eller tilsluttede  

 organisationer i flere tilfælde har understøttet tjenestemænds kollektive  

 overtrædelser, f.eks. ved at styre og finansiere arbejdsnedlæggelser, eller  

 at organisationerne har forholdt sig passivt over for sådanne overtrædelser.  

 Nogle af disse arbejdsnedlæggelser har været ganske omfattende.
På den  

 baggrund findes der at være behov for regler om organisationsansvar i  

 tjenestemandsloven.
Det foreslås derfor, at Tjenestemandsretten kan ikende en  

 centralorganisation bod, hvis centralorganisationen har understøttet en  

 kollektiv overtrædelse af tjenestemandslovens § 10 eller ikke med alle  

 rimelige midler har søgt at hindre overtrædelsen eller bringe den til ophør.  

 Boden, der fastsættes under hensyn til samtlige sagens omstændigheder,  

 tilfalder den, der har anlagt sagen.
Det foreslås endvidere, at disse  

 bestemmelser finder tilsvarende anvendelse på de organisationer, der er  

 tilsluttet centralorganisationerne.
Organisationsansvar efter den foreslåede bestemmelse kan f.eks. foreligge,  

 hvis en kollektiv overtrædelse begås efter opfordring fra organisationen  

 eller personer, der repræsenterer organisationen.
Endvidere kan der pålægges  

 organisationsansvar, hvis organisationen støtter en kollektiv overtrædelse  

 økonomisk eller på anden måde.
Organisationsansvar kan også pålægges, hvis  

 organisationen forholder sig passivt over for en kollektiv overtrædelse.
 Arbejdsretlig praksis med hensyn til, hvornår der foreligger  

 organisationsansvar, vil kunne være vejledende i disse sager.
 Forslaget indebærer ikke nogen ændret retlig vurdering af den enkelte  

 tjenestemands ansvar for overtrædelse af tjenestemandslovens § 10.
Til nr. 12 Sager som nævnt i tjenestemandslovens § 53, stk. 1, nr. 1, om overtrædelse  

 eller fortolkning af indgåede aftaler m.v. kan efter den nuværende affattelse  

 af § 54 a, stk. 1, anlægges af finansministeren eller af vedkommende minister  

 efter forhandling med finansministeren eller af en eller flere af de i § 49  

 nævnte centralorganisationer.
 I forbindelse med den i nr. 10 foreslåede bestemmelse i § 53 a om  

 organisationsansvar for overtrædelse af aftaler m.v. foreslås det præciseret,  

 at sager som nævnt i § 53, stk. 1, nr. 1, anlægges mod  

 finansministeren eller en eller flere af de i § 49 nævnte  

 centralorganisationer.
Til nr. 13 Forslaget tilsigter at tilpasse tjenestemandslovgivningen til De  

 Europæiske Fællesskabers regler om arbejdskraftens frie bevægelighed.
EF-Kommissionen har besluttet at gøre en systematisk indsats med henblik  

 på at afskaffe begrænsningerne på grundlag af nationalitet, som i hver enkelt  

 medlemsstat har til følge, at arbejdstagere fra andre medlemsstater ikke kan  

 få adgang til stillinger inden for visse nøje definerede offentlige områder.  

 Kommissionens meddelelse herom findes i EFT nr.
C 72 af 18. marts 1988, s. 2.
De grundlæggende regler om arbejdskraftens frie bevægelighed findes i  

 EØF-Traktatens art. 48 og i Rådets forordning nr. 1612/68/EØF, der er  

 vedtaget i medfør af art. 49. Efter forordningen har enhver statsborger i en  

 medlemsstat ret til at tage og udøve lønnet beskæftigelse på en anden  

 medlemsstats område i overensstemmelse med de regler, der gælder for  

 arbejdstagere, der er statsborgere i denne stat.
Retten gælder med de  

 begrænsninger, der retfærdiggøres af hensynet til den offentlige orden, den  

 offentlige sikkerhed og den offentlige sundhed, jf.
EØF-Traktatens art. 48,  

 stk. 3. Bestemmelserne gælder ikke for ansættelser i den offentlige  

 administration, jf.
EØF-Traktatens art. 48, stk. 4.
Efter EF-Domstolens praksis omfatter art. 48, stk. 4, kun stillinger, der  

 indebærer udøvelse af offentlig myndighed og ansvar for varetagelsen af  

 statens eller andre offentlige myndigheders almene interesser.
Der er således  

 ikke i alle tilfælde sammenfald mellem de stillinger, som efter EF-reglerne  

 kan forbeholdes danske statsborgere, og de stillinger, som efter danske  

 regler besættes med tjenestemænd.
Efter grundlovens § 27 kan ingen ansættes som tjenestemand uden at have  

 dansk indfødsret.
Stillinger, som efter danske regler besættes med  

 tjenestemænd, men som ikke kan forbeholdes danske statsborgere, kan som følge  

 heraf ikke besættes på tjenestemandsvilkår, når der ansættes EF-statsborgere  

 uden dansk indfødsret.
 Det foreslås derfor, at finansministeren bemyndiges til efter indhentet  

 udtalelse fra Lønningsrådet at bestemme, at personer, der ansættes i staten,  

 folkeskolen eller folkekirken i henhold til EF-reglerne, ansættes på  

 tilsvarende vilkår som tjenestemænd, herunder tjenestemandslovens kapitel 4  

 om suspension, disciplinærforfølgning og injuriesøgsmål, § 32 om rådighedsløn  

 ved nedlæggelse af stillingen samt kapitel 12 om Tjenestemandsretten.
Bemyndigelsen forudsættes alene anvendt, når det er påkrævet for at  

 opfylde EF-reglerne.
Bestemmelsen vil derfor ikke blive anvendt ved  

 ansættelse i stillinger, som efter danske regler besættes på andre vilkår end  

 tjenestemandsvilkår, f.eks. ansættelse i henhold til overenskomst.
De pågældende forudsættes udnævnt af vedkommende minister eller den,  

 ministeren ved bekendtgørelse i henhold til tjenestemandslovens § 3 har  

 overladt udnævnelseskompetencen til.
Kapitel I i lov nr. 173 af 28. april  

 1971 om kongelig udnævnelse af visse tjenestemænd finder således ikke  

 anvendelse i disse tilfælde.
I det samtidig fremsatte forslag til lov om ændring af lov om  

 tjenestemandspension er det tillige foreslået, at finansministeren efter  

 indhentet udtalelse fra Lønningsrådet kan bestemme, at de pågældende i  

 pensionsmæssig henseende behandles efter reglerne i  

 tjenestemandspensionsloven.
En tilsvarende bemyndigelse med hensyn til  

 pensionsvilkår findes i forvejen i tjenestemandspensionslovens § 19 for så  

 vidt angår statsborgere i de øvrige nordiske lande og i § 19 a for så vidt  

 angår fremmede statsborgere, som har ansættelse som professor og lign.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
 De i § 1, nr. 10 og 11, foreslåede bestemmelser i § 53 a og § 54, stk. 3,  

 om organisationsansvar får således ikke tilbagevirkende kraft.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 8 indsættes efter stk. 1 som nyt stykke:
 » Stk. 2. Finansministeren kan efter indhentet udtalelse fra  

 Lønningsrådet fastsætte undtagelser fra reglen i stk. 1.«.
 Stk. 2 bliver herefter stk. 3.
 § 8. Når en tjenestemand søger en ledig stilling, skal hans hidtidig  

 nærmeste overordnede chef afgive en skriftlig bedømmelse af tjenestemanden  

 til ansættelsesmyndigheden, og tjenestemanden skal have udleveret en afskrift  

 af bedømmelsen.
Stk. 2. - - - 2. § 10, stk. 2, ophæves.
 § 10. Tjenestemanden skal samvittighedsfuldt overholde de regler, der  

 gælder for hans stilling, og såvel i som uden for tjenesten vise sig værdig  

 til den agtelse og tillid, som stillingen kræver.
Stk. 2. Tjenestemanden skal iagttage tavshed med hensyn til de forhold,  

 som han i medfør af sin stilling bliver bekendt med, og hvis hemmeligholdelse  

 ifølge sagens natur er påkrævet eller bliver ham foreskrevet.
Tavshedspligten  

 ophører ikke med hans udtræden af tjenesten.
 3. § 31, stk. 2, ophæves.
 Stk. 3 bliver herefter stk. 2.
§ 31. - - - Stk. 2. Enhver, der afskediges uden ansøgning, kan forlange at få  

 skriftlig oplysning om afskedigelsesgrunden.
Stk. 3. - - - 4. I § 33, stk. 3, ændres to steder »§ 31, stk. 3« til:  

 »§ 31, stk. 2«.
§ 33. - - - Stk. 3. Bestemmelserne i § 26, stk. 2, 2. pkt., § 31, stk. 3, samt § 32  

 gælder ikke for tjenestemænd på prøve, idet der dog skal indhentes en  

 udtalelse fra finansministeren, jf. § 31, stk. 3, i tilfælde, hvor der måtte  

 opstå spørgsmål om eventuel ret til pension efter tjenestemandspensionslovens  

 kapitler 2 og 7.
 5. I § 36 ændres »skolekommissionens, skolenævnets og  

 skoledirektionens« til: »og skolebestyrelsens«.
 § 36. Under forhør i forbindelse med disciplinær undersøgelse mod en  

 tjenestemand i folkeskolen har enhver, der er ansat i folkeskolen, samt  

 kommunalbestyrelsens, skolekommissionens, skolenævnets og skoledirektionens  

 medlemmer pligt til at give møde under forhørene og afgive forklaring.
 6. § 37 affattes således:
 » § 37. Undervisnings- og forskningsministeren kan godkende,  

 at de bestemmelser om kommunale løntillæg til folkeskolens tjenestemænd, der  

 i enkelte kommuner er optaget i bilaget til vedtægten for styrelsen af  

 kommunens skolevæsen, opretholdes indtil videre.«.
 § 37. Undervisningsministeren kan godkende, at de på enkelte kommuners  

 skoleplaner optagne bestemmelser om kommunale løntillæg til folkeskolens  

 tjenestemænd opretholdes indtil videre.
 7. I § 39, stk. 1, ændres »§ 8, stk. 2« til: »§ 8,  

 stk. 3«.
 § 39. For folkeskolens tjenestemænd fastsætter undervisningsministeren de  

 regler og træffer de afgørelser, der nævnes i § 5, stk. 8, § 6, stk. 2 og 3,  

 og § 8, stk. 2. Undervisningsministeren fastsætter endvidere regler om  

 tjenestefrihed og nedsat tjenestetid i anledning af folkeskolelæreres videre  

 uddannelse.
Stk. 2. - - - 8. I § 53, stk. 1, nr. 2, § 53, stk. 5, og § 54 a, stk. 2,  

 ændres »§ 10, stk. 1« til: »§ 10«.
§ 53. Tjenestemandsretten behandler sager om 1) overtrædelse eller fortolkning af indgåede aftaler eller bestemmelser,  

 som efter §§ 46-47 træder i stedet for aftaler, 2) kollektiv overtrædelse af § 10, stk. 1, der er begået af tjenestemænd  

 omfattet af en eller flere af de i § 49 nævnte centralorganisationer.
- - - Stk. 5. Finansministeren kan bestemme, at overtrædelser som nævnt i stk.  

 1, nr. 2, begået af personale ansat på tjenestemandslignende vilkår i staten,  

 folkeskolen eller folkekirken, i tilskudsberettigede institutioner eller  

 koncessionerede virksomheder m.v., behandles af tjenestemandsretten, såfremt  

 personalet er ansat i henhold til regler, der indeholder bestemmelser  

 svarende til § 10, stk. 1, og §§ 20-24. Finansministeren kan endvidere  

 bestemme, at overtrædelser som nævnt i stk. 1, nr. 2, begået af tjenestemænd  

 ansat under Grønlands hjemmestyre i Danmark på vilkår svarende til den danske  

 tjenestemandslovgivning behandles af tjenestemandsretten i det omfang, der i  

 den for disse tjenestemænd gældende lovgivning er fastsat hjemmel dertil.
Der  

 fastsættes samtidig nærmere regler om pligt til at indberette overtrædelser  

 til finansministeren og om de nødvendige fravigelser fra § 54 a, stk. 2, med  

 hensyn til, hvem der er parter i sagen.
§ 54 a.
Sager som nævnt i § 53, stk. 1, nr. 1, kan anlægges af  

 finansministeren eller af vedkommende minister efter forhandling med  

 finansministeren eller af en eller flere af de i § 49 nævnte  

 centralorganisationer.
Stk. 2. Sager som nævnt i § 53, stk. 1, nr. 2, kan anlægges af  

 finansministeren mod en eller flere af de i § 49 nævnte  

 centralorganisationer.
Centralorganisationerne kan ved tjenestemandsretten  

 anlægge sag mod vedkommende minister om, hvorvidt en sag om overtrædelse af §  

 10, stk. 1, hører under tjenestemandsretten.
 9. I § 53, stk. 5, indsættes som 4. pkt.:
 »Bestemmelsen i § 54, stk. 3, finder tilsvarende anvendelse på den  

 eller de organisationer, der udøver forhandlingsretten for det personale, der  

 er omfattet af finansministerens bestemmelse efter 1. og 2. pkt.«.
§ 53. - - - Stk. 5. Finansministeren kan bestemme, at overtrædelser som nævnt i stk.  

 1, nr. 2, begået af personale ansat på tjenestemandslignende vilkår i staten,  

 folkeskolen eller folkekirken, i tilskudsberettigede institutioner eller  

 koncessionerede virksomheder m.v., behandles af tjenestemandsretten, såfremt  

 personalet er ansat i henhold til regler, der indeholder bestemmelser  

 svarende til § 10, stk. 1, og §§ 20-24. Finansministeren kan endvidere  

 bestemme, at overtrædelser som nævnt i stk. 1, nr. 2, begået af tjenestemænd  

 ansat under Grønlands hjemmestyre i Danmark på vilkår svarende til den danske  

 tjenestemandslovgivning behandles af tjenestemandsretten i det omfang, der i  

 den for disse tjenestemænd gældende lovgivning er fastsat hjemmel dertil.
Der  

 fastsættes samtidig nærmere regler om pligt til at indberette overtrædelser  

 til finansministeren og om de nødvendige fravigelser fra § 54 a, stk. 2, med  

 hensyn til, hvem der er parter i sagen.
 10. Efter § 53 indsættes:
» § 53 a.
Staten, (amts)kommuner og en eller flere af de i §  

 49 nævnte centralorganisationer kan af Tjenestemandsretten ikendes bod for  

 overtrædelser som nævnt i § 53, stk. 1, nr. 1. Boden tilfalder den, der har  

 anlagt sagen.«.
 11. I § 54 indsættes som stk. 3:
»Stk. 3. En eller flere af de i § 49 nævnte centralorganisationer kan  

 af Tjenestemandsretten ikendes bod, hvis centralorganisationen har  

 understøttet en overtrædelse som nævnt i § 53, stk. 1, nr. 2, eller ikke med  

 alle rimelige midler har søgt at hindre overtrædelsen eller bringe den til  

 ophør.
Boden tilfalder den, der har anlagt sagen.
Bestemmelserne i 1. og 2.  

 pkt. finder tilsvarende anvendelse på de organisationer, der er tilsluttet  

 centralorganisationerne.«.
 § 54. I sager som nævnt i § 53, stk. 1, nr. 2, kan tjenestemandsrettens  

 formand eller dennes stedfortræder give pålæg om ophør af overtrædelsen.
 Stk. 2. En tjenestemand, som har begået en af de i § 53, stk. 1, nr. 2,  

 nævnte overtrædelser, kan af tjenestemandsretten ikendes advarsel eller  

 irettesættelse eller bøde.
 12. § 54 a, stk. 1, affattes således:
»Sager som nævnt i § 53, stk. 1, nr. 1, kan anlægges af og mod  

 finansministeren eller en eller flere af de i § 49 nævnte  

 centralorganisationer.
Sager kan endvidere anlægges af vedkommende minister  

 efter forhandling med finansministeren.«.
§ 54 a.
Sager som nævnt i § 53, stk. 1, nr. 1, kan anlægges af  

 finansministeren eller af vedkommende minister efter forhandling med  

 finansministeren eller af en eller flere af de i § 49 nævnte  

 centralorganisationer.
Stk. 2. Sager som nævnt i § 53, stk. 1, nr. 2, kan anlægges af  

 finansministeren mod en eller flere af de i § 49 nævnte  

 centralorganisationer.
Centralorganisationerne kan ved tjenestemandsretten  

 anlægge sag mod vedkommende minister om, hvorvidt en sag om overtrædelse af §  

 10, stk. 1, hører under tjenestemandsretten.
 13. Efter § 58 b indsættes i 3. del:
»Kapitel 15 a EF-statsborgere § 58 c.
Finansministeren kan efter indhentet udtalelse fra Lønningsrådet  

 bestemme, at personer, der ansættes i staten, folkeskolen eller folkekirken i  

 henhold til De Europæiske Fællesskabers regler om arbejdskraftens frie  

 bevægelighed, ansættes på tilsvarende vilkår som tjenestemænd.«.
