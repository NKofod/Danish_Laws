Et pengeinstitut godtgjorde ikke den fulde forudbetalte rente ved  

 indfrielse af lån før ordinær forfaldsdag.
Tilsynet udtalte, at da dette ikke  

 var aftalt, var det i strid med loven, dog forudsat at opsigelsesfristen var  

 overholdt Tilsynets skrivelse af 24. juni 1981.
 En kunde i et pengeinstitut havde klaget over, at pengeinstituttet ved  

 indfrielse af et lån før ordinær forfaldsdag ikke havde godtgjort kunden den  

 fulde forudbetalte rente, men alene havde godtgjort kunden et beløb, svarende  

 til 10 pct. p.a., uanset at renten på lånet var 18 1/2 pct. p.a.
 Ifølge lånedokumentets bestemmelser kunne låntager opsige lånet til  

 indfrielse med 4 ugers varsel.
Tilsynet udtalte, at når der ikke pengeinstituttet og låntager imellem er  

 indgået aftale om, hvorledes der ved indfrielse af lånet uden for  

 renteterminen skal forholdes med hensyn til tilbagediskontering af den forud  

 erlagte rente, var tilsynet af den opfattelse, at pengeinstituttet måtte  

 tilbagediskontere lånet pr. indfrielsesdatoen, dog under hensyntagen til  

 opsigelsesfristen for lånet, og give fuld rentegodtgørelse.
Pengeinstituttets  

 praksis måtte derfor anses for stridende imod bank- og sparekasselovens § 1,  

 stk. 6.
