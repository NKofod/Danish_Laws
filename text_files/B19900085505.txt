 I medfør af § 6c, stk. 2, og § 54, stk. 6, i lovbekendtgørelse nr.
740 af 30. november 1989 om banker og sparekasser m.v., som ændret ved lov nr. 306 af 16. maj 1990, samt § 5 og § 6, stk. 3, i lov om visse kreditinstitutter, jf. lovbekendtgørelse nr. 644 af 6. oktober 1989, fastsættes:
Indledende bestemmelser § 1.  Et kreditinstitut, der har hjemsted i et land  

 uden for De Europæiske Fællesskaber og som er underlagt tilsyn af hjemlandets  

 myndigheder, kan med tilladelse fra Finanstilsynet drive  

 kreditinstitutvirksomhed gennem en filial her i landet.
 Stk. 2.  Medmindre andet er hjemlet i international  

 aftale, kan Finanstilsynet afslå en ansøgning fra et kreditinstitut med  

 hjemsted uden for De Europæiske Fællesskaber, hvis danske kreditinstitutter  

 ikke har en tilsvarende ret til etablering i vedkommende land.
 § 2.  En filial kan drive virksomhed her i landet  

 gennem flere forretningssteder.
Tilladelse og anmeldelse § 3.  Oprettelse af en filial skal anmeldes til  

 Erhvervs- og Selskabsstyrelsen, jf. aktieselskabslovens § 151, stk. 1-6, og  

 tilladelse meddeles af Finanstilsynet, jf. bank- og sparekasselovens § 6.
 Stk. 2.  Finanstilsynet kan afslå en ansøgning om  

 tilladelse, hvis der er grund til at betvivle, at kreditinstituttets  

 administrative struktur og finansielle situation er forsvarlig som grundlag  

 for den påtænkte etablering.
§ 4.  Filialen skal have en registreret kapital  

 (filialkapital), der mindst skal udgøre et beløb svarende til modværdien af 5  

 mio.
ECU.
Kapitalen skal være indbetalt inden tilladelsen gives.
§ 5.  Samtidig med indsendelse af ansøgning om  

 tilladelse fremsendes til Finanstilsynet udover de i aktieselskabslovens §  

 151, stk. 2, omhandlede bilag kreditinstituttets årsregnskab for de sidste 3  

 regnskabsår.
Der skal endvidere på Finanstilsynets anmodning indsendes en  

 autoriseret oversættelse af alle til ansøgningen hørende bilag.
 Stk. 2.  Ansøgningen skal endvidere angive  

 filialkapitalens størrelse og indbetalingsform.
 § 6.  Filialen må ikke påbegynde sin virksomhed,  

 forinden tilladelse er givet.
Ledelse § 7.  En filial skal ledes af to eller flere  

 filialbestyrere.
Ansvarlig kapital og likviditet § 8.  Ved kernekapital i en filial forstås  

 filialkapitalen, reserver og overført overskud eller underskud.
 Stk. 2.  Udover de i bank- og sparekasselovens § 21a,  

 stk. 3, nævnte fradrag fradrages - uanset aftalte opsigelsesvarsler -  

 filialens nettotilgodehavender i kreditinstituttet og i andre selskaber og  

 virksomheder, der er i koncern med dette.
 § 9.  Ved opgørelse af en filials likviditet i henhold  

 til bank- og sparekasselovens § 28, kan tilgodehavender i kreditinstituttet  

 og i andre selskaber og virksomheder, der er i koncern med dette, ikke  

 medregnes.
 Stk. 2.  En filials gæld til kreditinstituttet og til  

 andre selskaber og virksomheder, der er i koncern med dette, betragtes som  

 anfordringsgæld - uanset aftalte opsigelsesvarsler - ved opgørelsen af  

 gældsforpligtelserne i henhold til bank- og sparekasselovens § 28.
Regnskab og revision § 10.  Filialen skal føre særskilt bogholderi.
 Stk. 2.  Der skal for hvert regnskabsår udarbejdes  

 særskilt årsregnskab for den gennem filialen drevne virksomhed. Årsregnskabet  

 underskrives af filialbestyrerne.
 § 11.  Udover det i bank- og sparekasselovens § 36  

 foreskrevne skal filialbestyrerne senest en måned efter godkendelse af  

 kreditinstituttets årsregnskab, dog senest 7 måneder efter regnskabsårets  

 udgang, indsende en bekræftet afskrift af årsregnskabet med tilhørende  

 bekræftelse eller beretning fra kreditinstituttets revisorer til  

 Finanstilsynet.
Dispensation § 12.  Finanstilsynet kan undtage fra bestemmelserne i  

 § 4, § 5, stk. 2, § 7, § 8, stk. 2, § 9, § 10, stk. 2, samt fra  

 bestemmelserne i bank- og sparekasselovens kapitel 5, 6 og 7.
 Opløsning m.v.
 § 13.  Opløsning af en filial gennemføres ved  

 likvidation, konkurs eller på anden måde, der er godkendt af Finanstilsynet.
 § 14.  En filial skal opløses, hvis den ikke længere  

 opfylder betingelserne for at få tilladelse, medmindre Finanstilsynet  

 dispenserer herfra.
 Stk. 2.  Inddrages tilladelsen til en filial, skal  

 filialen opløses.
§ 15.  Finanstilsynet kan anmelde betalingsstandsning  

 for en filial, når hensynet til indskydernes interesser tilsiger det.
En  

 anmeldelse om betalingsstandsning kan ikke tilbagekaldes af filialen uden  

 samtykke fra Finanstilsynet.
 § 16.  Bliver en filial insolvent, skal Finanstilsynet  

 indgive konkursbegæring.
 Stk. 2.  Efter afsigelse af konkursdekret beskikker  

 skifteretten efter forhandling med Finanstilsynet en eller flere kuratorer.  

 En af kuratorerne skal opfylde de almindelige betingelser for udnævnelse til  

 landsdommer.
Stk. 3.  Finanstilsynet har ret til at deltage i møder i  

 kreditorudvalg og i skiftesamlinger.
Udkast til regnskab og udlodning i  

 konkursboet skal sendes til tilsynet.
 Stk. 4.  Omstødelsessøgsmål i henhold til konkurslovens  

 § 81, stk. 1, skal anlægges inden 12 måneder efter, at boets bestyrelse blev  

 i stand til at gøre kravet gældende.
 § 17.  Kommer kreditinstituttet under konkurs, træder  

 i likvidation eller opløses på anden måde, skal filialbestyrerne omgående og  

 senest inden fjorten dage anmelde dette til Erhvervs- og Selskabsstyrelsen og  

 til Finanstilsynet, der foranlediger filialens opløsning.
 § 18.  Inddrages kreditinstituttets tilladelse til at  

 drive kreditinstitutvirksomhed i hjemlandet, skal filialbestyrerne omgående  

 anmelde dette til Finanstilsynet, der inddrager filialens tilladelse.
 Straffebestemmelser m.v.
 § 19.  Undlader filialens bestyrere eller revisorer i  

 rette tid at efterkomme de pligter, der efter loven påhviler dem over for  

 Finanstilsynet, kan Finanstilsynet som tvangsmiddel pålægge de pågældende  

 daglige eller ugentlige bøder, jf. bank- og sparekasselovens § 53.
 § 20.  Overtrædelse af § 10, stk. 1, § 17 og § 18  

 straffes med bøde.
 § 21.  Er en overtrædelse begået af filialen, kan der  

 efter § 53, stk. 2, i bank- og sparekasseloven og § 6, stk. 4, i lov om visse  

 kreditinstitutter pålægges filialen som sådan bødeansvar.
Ikrafttræden § 22.  Bekendtgørelsen træder ikraft den 1. januar  

 1991.
 Stk. 2.  Bekendtgørelse nr. 13. af 12. januar 1981 om  

 filialer af udenlandske banker og sparekasser og bekendtgørelse nr. 311 af  

 28. maj 1982 om ændring af bekendtgørelse om filialer af udenlandske banker  

 og sparekasser ophæves.
