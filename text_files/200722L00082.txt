Fremsat den 27. februar 2008 af undervisningsministeren (Bertel Haarder) Forslag til Lov om ændring af lov om folkeskolen (Udvidelse af undervisningspligten til 10 år, mål- og indholdsbeskrivelse for skolefritidsordninger m.v.) § 1 I lov om folkeskolen, jf. lovbekendtgørelse nr. 1049 af 28. august 2007, foretages følgende ændringer:
 1. I § 3, stk. 1, ændres »en 1-årig børnehaveklasse, en 9-årig grundskole og« til: »en 10-årig grundskole bestående af en børnehaveklasse og 1.-9. klasse samt«.
 2. I § 4, stk. 2, ændres »11 år ud over børnehaveklassen« til: »12 år«.
 3. I § 5, stk. 2, ændres »den 9-årige grundskole« til: »1.-9. klasse«.
 4. I § 5, stk. 7, 1. pkt., ændres »børnehaveklassen og i 1.-9. klasse« til: »grundskolen«.
 5. I § 11, stk. 2, indsættes efter »målene for børnehaveklassen«: »og obligatorisk sprogvurdering i starten af børnehaveklassen«.
 6. I § 16, stk. 1, nr. 3, ændres », herunder børnehaveklassen« til: »i grundskolen«.
 7. I § 17, stk. 1, 1. pkt., udgår »i børnehaveklassen og«.
 8. I § 20, stk. 1, udgår »at oprette børnehaveklasse og«.
 9. § 24, stk. 1, 2. pkt., ophæves.
 10. I § 25, stk. 1, 2. pkt., ændres »inden for 1.-« til: »op til«.
 11. I § 25, stk. 2, ophæves 1. pkt., og i stedet indsættes:
 12. § 25, stk. 3, 2. pkt., ophæves.
 13. I § 25, stk. 4, 1. pkt., ændres »På « til: »I børnehaveklassen og på « .
 14. I § 25 indsættes som stk. 7:
»Stk. 7. Kommunalbestyrelsen kan uanset bestemmelsen i stk. 2 af pædagogiske grunde på et møde beslutte, at undervisning fra børnehaveklassen til og med 1. eller 2. klassetrin organiseres i klasser, der omfatter elever med forskellig skolealder (aldersintegrerede klasser). Det er en betingelse, at der er truffet beslutning om, at undervisningen af sådanne klasser varetages af personale som nævnt i § 30. Beslutning efter 1. pkt. træffes efter indhentet udtalelse fra skolebestyrelserne ved de berørte skoler.« 15. I § 28, stk. 1, 1. pkt., ændres »grundskolen og i« til: »1.-«.
 16. I § 33, stk. 1, ændres »folkeskolens undervisning« til: »undervisningen i folkeskolens grundskole«.
 17. § 34, stk. 1, affattes således:
 18. I § 34, stk. 2, 2. pkt., udgår »eller en børnehaveklasse«.
 19. I § 34 indsættes som stk. 3:
»Stk. 3. Kommunalbestyrelsen kan uanset bestemmelserne i stk. 1 og § 3, stk. 1, af pædagogiske grunde på et møde beslutte, at der skal gøres brug af individuel optagelse baseret på barnets alder (rullende skolestart) i aldersintegrerede klasser efter § 25, stk. 7. Uanset beslutning om rullende skolestart skal det enkelte barn efter anmodning fra forældrene, jf. § 54, optages ved skoleårets start.
Beslutning efter 1. pkt. træffes efter indhentet udtalelse fra skolebestyrelserne ved de berørte skoler.« 20. § 37, stk. 1,  ophæves.
 21. I § 37, stk. 2, der bliver stk. 1, udgår »i børnehaveklassen med henblik på at kunne gå i 1. klasse året efter«.
 22. § 38 ophæves.
 23. I § 40 indsættes efter stk. 3 som nyt stykke:
»Stk. 4. Kommunalbestyrelsen fastsætter og offentliggør en mål- og indholdsbeskrivelse for skolefritidsordningerne, jf. § 3, stk. 4, efter indhentet udtalelse fra skolebestyrelserne ved de berørte skoler.
Undervisningsministeren fastsætter regler om krav til indholdet af mål- og indholdsbeskrivelserne.« § 2 Stk. 1. Loven træder i kraft den 1. august 2008, jf. dog stk. 2.
 Stk. 2. § 1, nr. 1-10, 15-18 og 20-23, træder i kraft den 1. august 2009.
Bemærkninger til lovforslaget Almindelige bemærkninger 1. Baggrunden for lovforslaget Det faglige niveau skal styrkes gennem hele uddannelsessystemet.
Gode uddannelser er fundamentet for, at alle kan deltage i samfundslivet og på arbejdsmarkedet.
Grundlaget for al videre uddannelse skabes i skolen.
Skolestarten er indgangen til uddannelsessystemet og af stor betydning for den videre skolegang.
Derfor er det vigtigt, at skolestarten bliver så god og udbytterig som mulig.
Der har været nedsat et Skolestartudvalg sammensat af forskere og eksperter på området, som den 21. februar 2006 afgav rapport med udvalgets anbefalinger til undervisningsministeren og ministeren for familie- og forbrugeranliggender.
Udvalget har afgivet rapporten i enighed.
 De foreliggende forslag til forbedret og sammenhængende indskolingsforløb med øget kvalitet i undervisningen bygger på en række af Skolestartudvalgets anbefalinger herom.
2.1. Udvidelse af undervisningspligten Undervisningspligten foreslås udvidet fra ni til 10 år, således at børnehaveklassen kommer til at indgå i grundskolen.
Efter den gældende folkeskolelov er undervisningspligten i Danmark ni år.
Undervisningspligten indtræder den 1. august i det kalenderår, hvor barnet fylder syv år.
Børnehaveklassen er frivillig og derfor ikke omfattet af undervisningspligten.
Som følge af den foreslåede udvidelse af undervisningspligten fra ni til 10 år indtræder undervisningspligten i stedet den 1. august i det kalenderår, hvor barnet fylder seks år, og børnehaveklassen bliver herefter en del af en tiårig grundskole.
Den etårige 10. klasse berøres ikke af dette forslag.
 Der henvises til bemærkningerne til lovforslagets § 1, nr. 1 og 17-18.
2.2. Ny beskrivelse af indholdet af undervisningen i børnehaveklassen Efter den gældende folkeskolelov gives undervisningen i børnehaveklassen overvejende i form af leg og andre udviklende aktiviteter.
Det tilstræbes at gøre børnene fortrolige med skolens daglige liv.
De nærmere regler er fastsat i bekendtgørelse nr. 499 af 13. juni 2003 om indholdet i børnehaveklassen, hvoraf fremgår, at undervisningen i børnehaveklassen mindst skal omfatte seks temaer.
Undervisningen er ikke fagopdelt.
Det foreslås, at der skal indføres en obligatorisk sprogvurdering i starten af børnehaveklassen, så undervisningen i børnehaveklassen allerede fra begyndelsen kan tage udgangspunkt i det enkelte barns sproglige forudsætninger og princippet om undervisningsdifferentiering.
Sprogvurderingen er en del af den løbende evaluering, som skal danne grundlag for vejledning af den enkelte elev og for den videre planlægning og tilrettelæggelse af undervisningen samt for underretning af forældrene om elevens udbytte af undervisningen.
Herudover foreslås det, at der skal fastsættes en ny beskrivelse af indholdet af undervisningen i børnehaveklassen med tilhørende trinmål.
Indholdsbeskrivelsen for det obligatoriske tema i børnehaveklassens undervisning, Sprog og udtryksformer, med tilhørende mål justeres således, at arbejdet med det talte og skrevne sprog præciseres.
Hvad angår indholdsbeskrivelsen med tilhørende mål for de øvrige obligatoriske temaer justeres beskrivelserne således, at arbejdet med temaernes sproglige dimension tydeliggøres i den udstrækning, hvor det er relevant.
 Der henvises til bemærkningerne til lovforslagets § 1, nr. 5.
2.3. Klassedannelse Det foreslås endvidere, at beslutningen om opdeling af de enkelte elever i børnehaveklassen i faste klasser kan udskydes til et senere tidspunkt end ved skoleårets begyndelse, således at den endelige klassedannelse først skal finde sted senest ved udgangen af det første skoleår.
Efter den gældende folkeskolelov skal alle skolens elever være opdelt i klasser.
Det gælder også i forhold til eleverne i børnehaveklassen.
Lovforslaget giver således mulighed for, at opdelingen af eleverne i de enkelte børnehaveklasser kan ske på baggrund af et konkret kendskab til børnene hver især, i modsætning til når klassedannelsen skal ske ved skoleårets begyndelse.
 Der henvises til bemærkningerne til lovforslagets § 1, nr. 11.
2.4. Holddannelse Endvidere foreslås det, at der indføres adgang til holddannelse også i børnehaveklassen.
De gældende regler om undervisningen i børnehaveklassen indeholder ikke retningslinjer herom.
Den gældende bestemmelse om, at eleverne på alle klassetrin skal undervises i deres klasse i den overvejende del af undervisningstiden, berøres ikke af lovforslaget.
Bestemmelsen gælder, uanset om der er anvendt årgangsdelt (aldersopdelt) eller aldersintegreret klassedannelse.
 Der henvises til bemærkningerne til lovforslagets § 1, nr. 13.
2.5. Mål- og indholdsbeskrivelse for skolefritidsordninger Det foreslås, at der bliver krav om at fastsætte en mål- og indholdsbeskrivelse for skolefritidsordningerne (SFO). Ifølge lovforslaget er det kommunalbestyrelsen, der skal fastsætte mål- og indholdsbeskrivelserne.
De fastsatte mål- og indholdsbeskrivelser skal respektere balancen mellem voksenorganiserede og børneinitierede aktiviteter.
Undervisningsministeren bemyndiges med forslaget til at fastsætte regler om krav til indholdet af mål- og indholdsbeskrivelserne.
 Der henvises til bemærkningerne til lovforslagets § 1, nr. 23.
2.6. De igangværende forsøg med skolestart Siden juni 1998 har undervisningsministeren godkendt en lang række forsøg med skolestart, som kræver dispensation fra folkeskoleloven.
Der er ca. 130 skoler i over 30 af de nuværende kommuner med igangværende forsøg med skolestart, herunder ca. 20 skoler med rullende skolestart og aldersintegrerede klasser.
Forsøgene udløber med skoleåret 2007/08.
De igangværende forsøg er iværksat inden for rammerne af det nu afsluttede forsøgsprogram En skole i bevægelse fra april 2003 og er godkendt af undervisningsministeren med hjemmel i den gældende folkeskolelovs § 55, stk. 1-2. Med hensyn til forarbejderne til forsøgshjemlen henvises til lovforslag nr.
L 12 (Folketinget 1997-98, 2. samling), vedtaget som lov nr. 318 af 3. juni 1998, jf.
Folketingstidende 1997-98, 2. samling, Forhandlingerne, spalte 362, 1123, 1278, Tillæg A, spalte 479, Tillæg B, spalte 38, Tillæg C, spalte 272.
Med henblik på at indhøste yderligere erfaringer med lærer-pædagog-samarbejde om undervisning af elever fra børnehaveklassen op til og med 3. klasse i et forpligtende samarbejde mellem skolens undervisning og skolefritidsordningens pædagogiske virksomhed er partierne bag folkeskoleloven (Venstre, Konservative, Socialdemokraterne og Dansk Folkeparti) enige om, at muligheden for at iværksætte forsøg med skolestart forlænges med yderligere tre år.
Skoler og kommuner, der i skoleåret 2007/08 har igangværende forsøg med skolestart, vil således kunne fortsætte med disse ordninger i yderligere tre år, ligesom nye kommuner og skoler efter ansøgning kan få godkendt iværksættelse af forsøg med skolestart.
 Undervisningsministeren vil orientere landets kommuner herom, herunder om de nærmere vilkår for at få godkendt forsøg.
2.7. Rullende skolestart og aldersintegrerede klasser Det foreslås, at der gives mulighed for, at kommunalbestyrelserne kan træffe beslutning om at etablere ordninger med samordning af undervisning i klasser, der omfatter elever med forskellig skolealder (aldersintegrerede klasser med elever på op til 2. klassetrin i forhold til elevernes skolealder), og eventuelt tillige med individuel optagelse i klassen baseret på barnets alder (rullende skolestart). Lovforslaget indeholder ikke krav om, at aldersintegrerede klasser og rullende skolestart alene må ske i forbindelse med forsøg.
Der stilles heller ikke krav om godkendelse fra undervisningsministeren.
 Beslutning om aldersintegrerede klasser og rullende skolestart forudsætter, at der tillige er truffet beslutning om, at undervisningen af sådanne klasser varetages af lærere og børnehaveklasseledere i overensstemmelse med de gældende regler om samordnet indskoling i den gældende folkeskolelovs § 30.
 Ønskes 3. klassetrin inddraget i ordningen, eller ønskes der etableret et forpligtende samarbejde mellem skolens undervisning og skolefritidsordningens pædagogiske virksomhed, kan dette ske som led i forsøg, jf. foran pkt. 2.6.
 Der henvises til bemærkningerne til lovforslagets § 1, nr. 14 og nr. 19.
 Det bemærkes, at SFO-medarbejderes m.v. ulovregulerede adgang til at varetage assisterende opgaver i undervisningen under lærerens instruktion ikke berøres af lovforslaget.
2.8. Andre anbefalinger fra Skolestartudvalget Skolestartudvalget har anbefalet, at den gældende formålsbestemmelse for dagtilbud skal præciseres, så det klart fremgår, at dagtilbuddene i samarbejde med forældre og skole skal sikre børnene en god overgang til skolen, og at der skal fastsættes en mål- og indholdsbeskrivelse for fritidshjem med respekt for balance mellem voksenorganiserede og børneinitierede aktiviteter parallelt med pkt. 2.5. ovenfor om mål- og indholdsbeskrivelser i skolefritidsordningerne.
Ministeren for familie- og forbrugeranliggender har fulgt op på udvalgets anbefalinger med et forslag til lov om dag-, fritids- og klubtilbud mv. til børn og unge (dagtilbudsloven), lovforslag nr.
L 170 (Folketinget 2006-07), som er vedtaget som lov nr. 501 af 6. juni 2007. Den lov indeholder tillige bestemmelser om sprogvurdering til alle treårige børn og opfølgende sprogstimulering, hvis der er et behov herfor.
Vurderingen skal bruges som et redskab til at understøtte personalets pædagogiske arbejde med børns sproglige udvikling.
Bestemmelserne bygger på en anbefaling fra Udvalget til forberedelse af en national handlingsplan for læsning.
3. Økonomiske konsekvenser for stat, kommuner og regioner Lovforslaget skønnes samlet kun at indebære begrænsede merudgifter for kommunerne.
Da næsten alle børn i aldersgruppen allerede går i børnehaveklasse eller er optaget i en børnehave, vil forslaget om udvidelse af undervisningspligten således i sig selv kun give marginale merudgifter.
Forslaget om, at der skal udarbejdes mål- og indholdsbeskrivelse for skolefritidsordningerne, vil ikke aflede merudgifter, idet kommunerne selv fastsætter mål for og indhold af de aktiviteter, der ønskes i skolefritidsordningerne, og som derfor forudsættes gennemført uden ændringer i personaleforbruget.
Der vil dog kunne være en minimal administrativ meropgave for kommunerne forbundet med at udforme beskrivelserne.
Forslaget om obligatorisk sprogvurdering forudsættes gennemført som en del af undervisningen og varetaget af samme person, som forestår undervisningen, og vil derfor heller ikke medføre merudgifter.
Der vil dog være marginale udgifter for staten forbundet med udarbejdelse af sprogvurderingsmateriale, og udgifter hertil er allerede indbudgetteret under finanslovens § 20. Undervisningsministeriet.
De indholdsmæssige krav til undervisningen i børnehaveklassen har ingen konsekvenser for personaleforbrug og personalesammensætning, idet der ikke er tale om skærpede, men alene om præciserede indholdskrav inden for en uændret timetalsramme på 600 undervisningstimer årligt og inden for rammerne af gældende kvalifikationskrav for undervisere i børnehaveklassen.
De foreslåede bestemmelser om klasse- og holddannelse, rullende skolestart og aldersintegrerede klasser indebærer alle en øget fleksibilitet for kommunerne i forhold til de eksisterende regler, samtidig med at muligheden for at iværksætte forsøg med skolestart forlænges med yderligere tre år, og disse dele af lovforslaget vil derfor ikke give kommunerne merudgifter.
 Samlet indebærer lovforslaget følgende kommunale merudgifter, der kompenseres over bloktilskuddet og afholdes inden for Undervisningsministeriets bevillingsramme:
4. Administrative konsekvenser for stat, kommuner og regioner En række af forslagene vil give de ansvarlige kommunalbestyrelser og skolerne gode og fleksible rammer for at skabe et forbedret og sammenhængende indskolingsforløb.
Forslaget om mål- og indholdsbeskrivelse for skolefritidsordninger vil kunne give kommunerne en mindre administrativ meropgave.
5. Økonomiske og administrative konsekvenser for erhvervslivet Lovforslaget har ingen økonomiske og administrative konsekvenser for erhvervslivet.
6. Miljømæssige konsekvenser Lovforslaget har ingen miljømæssige konsekvenser.
7. Administrative konsekvenser for borgerne Lovforslaget har ingen administrative konsekvenser for borgerne.
8. Forholdet til EU-retten Lovforslaget indeholder ikke EU-retlige aspekter.
9. Høring Et lovudkast har forud for fremsættelsen været sendt til høring hos følgende:
 Børne- og Kulturchefforeningen, Børnerådet, Danmarks Evalueringsinstitut, Danmarks Lærerforening, Dansk Arbejdsgiverforening, Danske Handicaporganisationer, Danske Regioner, Danske Skoleelever, Dansk Friskoleforening, Dansk Industri, Det Centrale Handicapråd, Dokumentations- og Rådgivningscentret om Racediskrimination, Efterskolernes Lærerforening, Efterskoleforeningen, Foreningen af Frie Ungdoms- og Efterskoler, FOA - Fag og Arbejde, Forbundet for pædagoger og klubfolk (BUPL), Foreningen af Husholdningsskoler og Håndarbejdsskoler, Frie Grundskolers Fællesråd, Frie Grundskolers Lærerforening, Institut for Menneskerettigheder, KL, Landsforbundet af Voksen- og Ungdomsundervisere (LVU), Landsforeningen af Opholdssteder, Botilbud og Skolebehandlingstilbud,Landsforeningen af Ungdomsskoleledere (LU), Landsorganisationen i Danmark, Rådet for Etniske minoriteter, Skolelederne, Skole og Samfund, Ungdomsringen, Ungdomsskolernes Udviklingscenter, Datatilsynet, Konkurrencestyrelsen og Rigsrevisionen.
 Lovudkastet har endvidere været offentliggjort på Høringsportalen (www.hoeringsportalen.dk).
10. Vurdering af konsekvenser af lovforslaget Bemærkninger til lovforslagets enkelte bestemmelser Til § 1 Til nr. 1-4 Til nr. 5 Til nr. 6 Til nr. 7 Til nr. 8-10 Til nr. 11 Til nr. 12 Til nr. 13 Til nr. 14 Til nr. 15 Til nr. 16 Til nr. 17-18 Til nr. 19 Til nr. 20-22 Til nr. 23 Til § 2  Udvidelse af undervisningspligten fra ni til 10 år, jf. lovforslagets almindelige bemærkninger pkt. 2.1.
  Ny beskrivelse af indholdet af undervisningen i børnehaveklassen, jf. lovforslagets almindelige bemærkninger pkt. 2.2.
  Krav om mål- og indholdsbeskrivelse for skolefritidsordninger, jf. lovforslagets almindelige bemærkninger pkt. 2.5.
