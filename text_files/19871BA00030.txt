Nr BSF 30 Forslag til folketingsbeslutning om gratis læge- og medicinhjælp til  

 pensionister Fremsat af Jørgen Tved (FK) Berlau (FK) Kurt Frederiksen (FK) Preben  

 Møller Hansen (FK) den 29. oktober 1987 Folketinget pålægger regeringen inden den 15. december 1987 at fremsætte lovforslag, som sikrer gratis læge-, tandlæge-, fysioterapeut- og kiropraktorbehandling samt medicin til pensionister.
BEMÆRKNINGER TIL FORSLAGET Udgifter til læge og medicin kan være en så alvorlig økonomisk belastning for pensionister, at det for mange betyder, at de ikke får den nødvendige behandling ved sygdom.
Det er aldeles urimeligt, at de ældre og syge skal bringes i en sådan situation, hvorfor der må en lovgivning til, der ændrer disse forhold.
Ordningen bør også omfatte tandlæge-, fysioterapeut- og kiropraktorbehandling.
