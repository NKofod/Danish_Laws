 I medfør af § 1, stk. 1 og 2, § 7 og § 16, stk. 6, i lovbekendtgørelse nr.  

 731 af 13. november 1987 om administration af Det europæiske økonomiske  

 Fællesskabs forordninger om markedsordninger for landbrugsvarer m.v.  

 fastsættes:
 § 1.  Bestemmelserne i denne bekendtgørelse vedrører  

 ydelse af produktionsstøtte til markfrø i henhold til Det europæiske  

 økonomiske Fællesskabs bestemmelser om støtte indenfor frøsektoren, jfr.  

 forordningerne nr. 2358/71 af 26. oktober 1971, nr. 1674/72 af 2. august 1972  

 og nr. 1686/72 af 2. august 1972 med senere ændringer.
§ 2.  Ydelse af produktionsstøtte til markfrø er,  

 udover hvad der følger af fællesskabsbestemmelserne, betinget af, at  

 frøfirmaerne og forædlerne samt de i artikel 2 i forordning nr. 1674/72  

 nævnte frøavlskontrakter og formeringserklæringer er registreret hos  

 Statsfrøkontrollen.
Endvidere er ydelsen betinget af, at frøfirmaerne og  

 forædlerne efter den nævnte registrering foretager anmeldelse til det lokale  

 distriktstoldkammer.
§ 3.  Størrelsen af den produktionsstøtte, der  

 tilkommer hver frøavler, fastsættes enten Stk. 2.  Fastsættelsen af støttebeløbets størrelse efter  

 den i stk. 1, nr. 1 angivne gennemsnitsberegning finder sted, såfremt  

 ansøgningen indeholder oplysning om resultatet af en sådan  

 gennemsnitsberegning.
Indeholder ansøgningen ikke oplysninger herom, vil  

 støtten blive fastsat på grundlag af vægten af de enkelte delpartier, der  

 opfylder kvalitetskravene, jfr. stk. 1, nr. 2.
 Stk. 3.  Der udbetales ikke støttebeløb på mindre end 10  

 kr.
§ 4.  Produktionsstøtten udbetales til frøavleren  

 efter ansøgning.
Ved ansøgningen skal anvendes en formular, som de  

 registrerede frøfirmaer og forædlere modtager fra Statsfrøkontrollen og  

 fremsender til frøavleren.
 Stk. 2.  Ansøgningen skal underskrives af frøavleren  

 samt det frøfirma, hvormed han har kontraheret, og skal i 4 eksemplarer  

 indsendes til Statsfrøkontrollen senest den 30. april efter hvert års høst.  

 Senere modtagne ansøgninger vil ikke blive behandlet.
 Stk. 3.  Udover hvad der følger af  

 fællesskabsbestemmelserne, skal ansøgningen indeholde følgende oplysninger:
 Stk. 4.  Støttebeløbet udbetales af EF-Direktoratet.
 § 5.  De delpartier, der fremkommer ved oprensning af  

 et parti frø, hvortil der søges produktionsstøtte, skal være opført  

 specificeret i firmaets lagerbog under den pågældende frøavlers navn.
 Stk. 2.  Delpartiernes identitet med det hovedparti,  

 hvorfra de hidrører, skal til enhver tid kunne dokumenteres af vedkommende  

 frøfirma på grundlag af dette rensebog.
 § 6.  De af Statsfrøkontrollen registrerede frøfirmaer  

 og frøædlere skal efter toldvæsenets anvisninger i deres regnskab foretage  

 alle nødvendige optegnelser vedrørende det frø, der er omfattet af  

 produktionsstøtteordningen, herunder de i § 5 omhandlede oplysninger.
 Stk. 2.  Optegnelser og bilag, herunder  

 frøavlskontrakter og formeringserklæringer, rensebøger, lagerbøger og genpart  

 af afregninger skal opbevares i mindst 5 år.
 § 7.  Toldvæsenet har til enhver tid ret til at  

 foretage eftersyn i de i § 2 omhandlede virksomheder og til at efterse  

 varebeholdninger, forretningsbøger og øvrigt regnskabsmateriale og  

 korrespondance m.v.
 Stk. 2.  Repræsentanter for EF-Direktoratet og  

 Statsfrøkontrollen er som led i kontrollen med, at grundlaget for udbetaling  

 af produktionsstøtten er tilstede, berettiget til uden erstatning at udtage  

 prøver af varerne samt til at efterse virksomhedernes varebeholdning,  

 forretningsbøger, øvrigt regnskabsmateriale, optegnelser og bilag samt  

 korrespondance.
 Stk. 3.  Det påhviler virksomheden at yde den bistand,  

 der er nødvendig for foretagelsen af eftersyn og kontrol efter stk. 1 og 2.
 § 8.  Overtrædelse af §§ 5 og 6 straffes med bøde,  

 medmindre højere straf er forskyldt efter lovens § 16.
 § 9.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 22 af 17.  

 januar 1974.
