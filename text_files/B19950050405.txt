 I medfør af §§ 2, 9, 10 a-b i lov om visse forhold på  

 telekommunikationsområdet, jf. lovbekendtgørelse nr. 474 af 1. juni 1994, som  

 ændret ved lov nr. 376 af 14. juni 1995, og §§ 1-2, 6, 7 a-b i lov om  

 offentlig mobilkommunikation (GSM-mobilnet), jf. lovbekendtgørelse nr. 473 af  

 1. juni 1994, som ændret ved lov nr. 376 af 14. juni 1995, samt §§ 1-2, 9,  

 11-12 i lov nr. 371 af 18. maj 1994 om offentlig personsøgning (ERMES)  

 fastsættes:
Anvendelse og definitioner § 1.  Denne bekendtgørelse omfatter vilkårene for  

 tildeling og anvendelse af numre og nummerserier i det offentlige telenet til  

 brug for offentlige telefoni-, mobilkommunikations- og personsøgetjenester.
 Stk. 2.  Ved det offentlige telenet forstås den  

 offentlige telekommunikationsinfrastruktur, der giver mulighed for at  

 transmittere signaler mellem bestemte nettermineringspunkter ved hjælp af  

 trådforbindelser, radiobølger, optiske medier eller andre elektromagnetiske  

 medier.
 Stk. 3.  De i denne bekendtgørelse omhandlede offentlige  

 teletjenester er tjenester, der er omfattet af koncession eller særrettighed.
Vilkår for tildeling af numre og  

 nummerserier § 2.  Administration og tildeling af numre og  

 nummerserier varetages af Telestyrelsen.
 Stk. 2.  Tildeling af numre og nummerserier sker til  

 den, der har koncession eller særrettighed på det af § 1, stk. 2 omfattede  

 område.
 Stk. 3.  Ved tildeling af numre og nummerserier vil der  

 især blive taget hensyn til:
 Stk. 4.  I forbindelse med tildelingen af numre og  

 nummerserier kan Telestyrelsen fastsætte vilkår herfor.
 Stk. 5.  Tildelte numre og nummerserier kan  

 tilbagekaldes, hvis eventuelle vilkår i tilknytning til tildelingen ikke  

 overholdes.
 Stk. 6.  Tildeling af numre og nummerserier gælder  

 indtil udløb af koncession eller særrettighed, medmindre der sker  

 tilbagekaldelse i medfør af stk. 5, eller andet er fastsat i medfør af stk.  

 4.
 § 3.  Indehaveren af koncession eller særrettighed  

 skal på begæring meddele Telestyrelsen enhver oplysning om sine forhold, som  

 er af betydning for administrationen af denne bekendtgørelse.
Klager og sanktioner § 4.  Klager over overtrædelse af bekendtgørelsens  

 bestemmelser rettes til Telestyrelsen.
 § 5.  Ved koncessionshavers overtrædelse af  

 bekendtgørelsens bestemmelser eller vilkår fastsat i medfør af § 2, stk. 4,  

 kan Telestyrelsen meddele koncessionshaver de fornødne påbud.
 Stk. 2.  Forskningsministeren kan tilbagekalde  

 koncessionen, hvis koncessionshaver overtræder bekendtgørelsens bestemmelser  

 eller vilkår fastsat i medfør af § 2, stk. 4, eller hvis påbud givet i medfør  

 af stk. 1 ikke efterleves.
 Stk. 3.  Forskningsministeren kan pålægge  

 koncessionshaveren dagbøder med henblik på at fremtvinge, at  

 koncessionshaveren efterlever påbud givet i medfør af stk. 1.
 § 6.  Hvis bekendtgørelsens bestemmelser eller vilkår  

 fastsat i medfør af § 2, stk. 4, ikke overholdes af indehaveren af en GSM-  

 eller ERMES-tilladelse, kan forskningsministeren tilbagekalde tilladelsen.
Stk. 2.  Forskningsministeren kan pålægge indehaveren af  

 en GSM- eller ERMES-tilladelse dagbøder med henblik på at fremtvinge, at  

 tilladelsesindehaveren opfylder bekendtgørelsens bestemmelser eller vilkår  

 fastsat i medfør af § 2, stk. 4. Tilladelsen kan tilbagekaldes, hvis  

 dagbøderne ikke betales.
Der er udpantningsret for beløbene.
Gebyrer § 7.  Til dækning af omkostningerne ved Telestyrelsens  

 administration af denne bekendtgørelse betaler de, som tildeles numre eller  

 nummerserier, gebyrer, som fastsættes af forskningsministeren.
Gebyrerne  

 opkræves af Telestyrelsen.
Straffebestemmelser § 8.  Med bøde straffes - koncessionshaver, - indehaver af en GSM- eller ERMES-tilladelse, hvis disse overtræder bekendtgørelsen eller vilkår fastsat i medfør af §  

 2, stk. 4.
Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.
 § 9.  I tilfælde omfattet af § 8, kan  

 forskningsministeren, eller den ministeren bemyndiger dertil, tilkendegive  

 overfor den pågældende, at sagen kan afgøres uden retslig forfølgning, hvis  

 den pågældende erkender sig skyldig i overtrædelsen og erklærer sig villig  

 til inden for en nærmere angiven frist, der efter skriftlig begæring kan  

 forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1, nævnte  

 tilkendegivelse finder bestemmelsen i retsplejeloven om indhold af  

 anklageskrift tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Ikrafttræden § 10.  Bekendtgørelsen træder i kraft den 1. juli  

 1995.
