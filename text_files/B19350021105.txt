 I Medfør af Lov Nr. 132 af 16. April 1935 om offentlig Auktion ved  

 Auktionsledere fastsættes herved følgende Instruks for Auktionsledere.
I.
Auktionslederens Virksomhed.
 Auktionslederen er berettiget og forpligtet til indenfor det Omraade, for  

 hvilket der er meddelt ham Beskikkelse, at afholde dels frivillige offentlige  

 Auktioner over Løsøre, bortset fra registreringspligtige Skibe, dels saadanne  

 Tvangsauktioner over Løsøre - bortset fra registreringspligtige Skibe,  

 Aktier, Gældsbreve og andre Fordringer - som i Henhold til Lovens § 2 af  

 Fogeden, Skifteretten eller executor testamenti henvises til Afholdelse ved  

 Auktionslederen.
II.
Frivillige Auktioner. § 1.
 AUKTIONSBEGÆRINGENS INDGIVELSE.
 1. Begæring om Afholdelse af Auktion fremsættes  

 skriftligt eller mundtligt til Auktionslederen.
 2. Rekvirenten er pligtig samtidig med Begæringens  

 Fremsættelse at give Oplysning om Sælgerens Navn, Stilling og Bopæl og at  

 angive Salgsgenstandenes Art og omtrentlige Antal. § 2.
 AUKTIONSLEDERENS UNDERSØGELSESPLIGT.
1. Auktionslederen skal, inden han berammer Auktionen,  

 give Agt paa Omstændigheder, der er egnede til at vække Mistanke om Sælgerens  

 Mangel paa lovlig Adkomst til Salgsgenstandene, og kan afkræve Rekvirenten  

 Bevis for Sælgerens Adkomst.
Opstaar begrundet Mistanke om strafbart Forhold,  

 skal Auktionslederen uopholdelig underrette Politiet.
2. Auktionslederen skal dernæst inden Berammelsen  

 paase, at Salget ikke kommer i Strid med NÆRINGSLOVENS Regler om frivillige  

 Løsøreauktioner.
Disse Regler indeholdes i Næringslov Nr. 138 af 28. April  

 1931 § 51, hvorefter Næringsdrivende, der i Henhold til dertil erhvervet  

 Næringsbrev i det sidst forløbne Aar har drevet og stadig driver Handels-,  

 Industri- eller Haandværksnæring med Benyttelse af fast Forretningslokale,  

 kan (med den af § 52 flydende Begrænsning, jfr. nedenfor Stk. 5), ved  

 frivillig Auktion i den eller de Kommuner, i hvilke de har faste  

 Forretningslokaler, søge Afsætning for de dem tilhørende Varer, som de  

 iøvrigt er berettigede til at forhandle.
 3. Auktionslederen er berettiget til at forlange  

 Sælgerens Næringsbrev forevist som Bevis for, at Salget sker med Hjemmel i  

 Næringslovens § 51.
 4. Efter Næringslovens § 51, Stk. 2, kræves derimod  

 ikke Næringsbrev til Realisation ved Auktion af Døds-, Konkurs- og  

 Likvidationsboers Varebeholdninger, Auktionssalg i velgørende Øjemed, første  

 Bortsalg ved Auktion af her i Landet strandede Varer, samt Salg ved Auktion  

 af Genstande, der ikke af den paagældende er erhvervet i Salgsøjemed eller i  

 samme Øjemed er fremstillet ved industriel eller haandværksmæssig Virksomhed.
 5. Ifølge Næringslovens § 52 kan Bortsalg ved Auktion  

 af industrielle eller haandværksmæssige Produkter, der af den paagældende er  

 købt eller fremstillet med Auktionssalg for Øje, ikke ske, medmindre  

 Ministeriet for Handel og Industri efter indhentet Erklæring fra de stedlige  

 Myndigheder og fra den eller de nærmest interesserede, til Afgivelse af  

 saadanne Erklæringer af Ministeriet godkendte Foreninger meddeler Tilladelse  

 hertil.
6. Auktionslederen skal endvidere paase, at Bortsalget  

 ikke kommer i Strid med ANDRE LOVREGLER.
I saa Henseende fremhæves:
a.
Ifølge Lovbekendtgørelse Nr. 2 af 4. Januar 1929 om Tobaksafgifter § 27  

 er Auktionshandel med Tobaksvarer forbudt.
b.
Ifølge Lov Nr. 219 af 1. Maj 1923 om Omsætningsafgift af Chokolade- og  

 Sukkervarer m.m. § 14 er Auktionshandel forbudt, forsaavidt angaar de af  

 denne Lov omfattede afgiftspligtige Varer, nemlig Chokolade og Chokoladevarer  

 af enhver Art, Kakaomasse, Kakaopulver og Kakaopræparater af enhver Art,  

 Lakrids og Lakridsvarer af enhver Art, Marcipanmasse, Marcipan og  

 Marcipanvarer af enhver Art, Masser, til hvis Fremstilling der helt eller  

 delvis anvendes Mandler, Nødder eller Kærner af enhver Art, samt Sukkervarer  

 af enhver Art, herunder ogsaa kandiserede Sager.
c.
Ifølge Toldlovsbekendtgørelse Nr. 171 af 11. Maj 1928 § 47 a, 3. Stk.,  

 2. Pkt., maa Auktionssalg af Spiritus, Vin og spirituøse Drikkevarer kun  

 finde Sted efter dertil i hvert enkelt Tilfælde hos Toldbestyrelsen indhentet  

 Tilladelse.
d.
Ifølge Lov Nr. 156 af 14. April 1920 om smitsomme Sygdomme hos  

 Husdyrene § 14 har Amtmanden (i København Politidirektøren) at drage Omsorg  

 for, at der ved Auktioner over sammenbragte Dyr (d.v.s.
Heste og Kvæg) er en,  

 om fornødent flere Dyrlæger til Stede for paa det offentliges Vegne at føre  

 Tilsyn med, hvorvidt nogen af Husdyrene maatte være angrebet af nogen af de i  

 Lovens §§ 2, 10, 11 og 12 ommeldte smitsomme Sygdomme.
Udgifterne herved  

 udredes af Rekvirenten.
e.
I Henhold til Justitsministeriets Cirkulære Nr. 204 af 13. September  

 1932 er det forbudt ved Auktion at bortsælge uapproberet Radiomateriel,  

 hvorved forstaas Radioapparater og Radiomateriel for Tilslutning til  

 Stærkstrømsnettet, der ikke af et af Ministeriet for offentlige Arbejder  

 godkendt Prøvningsudvalg er forsynet med Approbationsmærket D.
 I henhold til Justitsministeriets Cirkulære Nr. 139 af 24. Juli 1934 er  

 det ligeledes forbudt ved Auktion at bortsælge forskellige nærmere angivne  

 Arter af Lavspændingsinstallationsmateriel (Ledningsmateriel,  

 Montagegenstande og Brugsgenstande), medmindre det paagældende Materiel af  

 det nævnte Prøvningsudvalg er forsynet med Approbationsmærket D.
 Forbudet i Henhold til de ovennævnte Cirkulærer gælder ogsaa Apparater og  

 Materiel, der er fabrikeret før den 1. August 1930.
f.
I Henhold til Lov Nr. 122 af 28. April 1934 om Handel med samt  

 Tilvirkning og Besiddelse af Vaaben m.v., jfr.
Justitsministeriets  

 Bekendtgørelse Nr. 152 af 2. Maj 1934 § 3, er det forbudt andre Personer end  

 dem, der har erhvervet en skriftlig Tilladelse dertil af Stedets Politimester  

 (i København Politidirektøren), ved Køb eller paa anden Maade at forskaffe  

 sig Vaaben, Ammunition m.v.
Undtaget fra dette Forbud er glatløbede Haglgeværer, Luft- og Fjederbøsser  

 m.v.
Med Hensyn til Forbudets nærmere Omfang og Undtagelserne derfra henvises  

 til Opregningen i Loven og den nævnte Bekendtgørelse.
 Ved Salg af Vaaben, Ammunition m.v. skal Auktionslederen derfor paase, at  

 det solgte ikke udleveres til Køberen, medmindre han foreviser den fornødne  

 skriftlige Tilladelse fra Politiet. § 3.
 AUKTIONENS BERAMMELSE.
 1. Snarest muligt efter Modtagelsen af  

 Auktionsbegæringen berammer Auktionslederen efter Forhandling med Rekvirenten  

 Tid og Sted for Auktionens Afholdelse.
 2. Rekvirenten kan modsætte sig, at der ved den af ham  

 begærte Auktion bortsælges Genstande for andre Sælgere.
 3. Rekvirenten er paa Forlangende pligtig at stille  

 Sikkerhed for samtlige Omkostninger ved Auktionen, derunder Afgiften til  

 Staten, f.Eks. ved Deponering af et kontant Beløb i en Bank eller Sparekasse.  

 § 4.
AUKTIONENS BEKENDTGØRELSE 1. Ifølge Lovens § 11 beror det paa Rekvirenten,  

 hvorledes Auktionen skal bekendtgøres.
 2. Bekendtgørelsen skal angive, om Salgsgenstandene  

 sælges for Auktionsrekvirentens eller for anden Mands Regning.
 3. Ved Auktioner, hvor Salgsgenstandene angives helt  

 eller delvis at hidrøre fra navngivne Boer eller Personer, skal det i  

 Bekendtgørelsen udtrykkeligt fremhæves, hvis der ved Auktionen ogsaa sælges  

 Genstande, som ikke hidrører fra de særlig angivne Boer eller Personer.
 4. I Tilfælde, hvor Salg ved offentlig Auktion er  

 foreskrevet i Lovgivningen, skal Auktionen bekendtgøres og Auktionsvilkaarene  

 affattes efter de for Tvangsauktion gældende Regler, medmindre Fogeden, hvem  

 Spørgsmaalet kan forelægges, tillader Afvigelse herfra.
 5. Auktionslederen er pligtig paa Forlangende at  

 vejlede Rekvirenten med Hensyn til Bekendtgørelse af Auktionen. § 5.
 AUKTIONSKATALOGET.
1. Ifølge Lovens § 12 skal der til Brug ved Auktionen  

 udarbejdes et Auktionskatalog, indeholdende Auktionsvilkaarene, der indføres  

 straks efter Titelbladet, og en Fortegnelse i Nummerorden over de Genstande,  

 der ønskes bortsolgt.
Fortegnelsen kan suppleres under Auktionen.
Paa  

 Auktionen maa ikke bortsælges Genstande, der ikke optages i Kataloget.
2. Omfatter Kataloget Genstande hidrørende fra  

 forskellige Sælgere, skal dette tydeligt angives.
Hvis Salgsgenstandene  

 opgives helt eller delvis at hidrøre fra navngivne Boer eller Personer, skal  

 det bestemt opgives, hvilke Genstande der hidrører fra hver enkelt navngivent  

 Bo eller Person.
 3. Auktionsvilkaarene underskrives af den, der  

 rekvirerer Auktionen, eller af Inkassator.
 4. Rekvirenten bestemmer, om der skal udfærdiges  

 trykte Auktionskataloger, i hvilket Tilfælde Auktionslederen er pligtig paa  

 Forlangende at vejlede Rekvirenten med Hensyn til Udfærdigelsen.
 5. Forsaavidt der udfærdiges trykte Kataloger,  

 indhæftes i det af Auktionslederen benyttede Katalog Blade med Rubrikker ud  

 for hvert enkelt Nummer til Angivelse af den opnaaede Købesum og Køberens  

 Navn samt til Anmærkninger.
 6. Hvis der ikke udfærdiges trykte Kataloger,  

 udarbejdes - eventuelt efter Vejledning af Auktionslederen - som Katalog en  

 Fortegnelse over de Genstande, der skal bortsælges, med Rubrikker for Nummer,  

 Salgsgenstanden, Køberens Navn, Budsummen og Anmærkninger.
 7. Saafremt Betaling sker kontant paa Auktionsstedet,  

 behøver Rubrikken for Køberens Navn kun at udfyldes med »kontant«.
 8. Snarest muligt efter Auktionens Slutning  

 sammentælles Budsummen, og Kataloget underskrives af Auktionslederen.  

 Saafremt Opraabet i Henhold til Lovens § 13, Stk. 2, er foretaget af en  

 særlig Inkassator, underskrives Kataloget tillige af denne.
 9. Indførsler i Auktionskataloget skal ske med Blæk. §  

 6.
 MEDDELELSE TIL FOGEDEN.
Ifølge Lovens § 19 skal Auktionslederen senest Kl. 12 sidste Søgnedag før  

 Auktionens Afholdelse tilstille Fogeden Meddelelse om Tid og Sted for  

 Auktionen og Oplysning om, hvorledes den har været bekendtgjort, bilagt med  

 Auktionsvilkaar og Angivelse af den Genstande, der agtes solgt.
Sidstnævnte  

 Angivelse behøver ikke at indeholde en specificeret Fortegnelse, men kan  

 f.Eks. indskrænkes til Angivelser som »en Besætning«, »et  

 Møblement«. § 7.
 AUKTIONENS AFHOLDELSE.
1. Ved Auktionens Begyndelse oplæser Auktionslederen  

 Auktionsvilkaarene, som tillige skal opslaas til almindelig Efterretning paa  

 et iøjnefaldende Sted i Lokalet eller hvis Auktionen afholdes under aaben  

 Himmel, da der, hvor den holdes eller begyndes.
Naar dette er iagttaget, kan  

 de paa Auktionen bydende ikke paaberaabe sig Uvidenhed om Auktionsvilkaarene.
 2. Der skal gives de mødende fornøden Adgang til forud  

 for eller under Auktionen at gøre sig bekendt med de til Salg stillede  

 Genstande.
 3. Genstandene skal saa vidt muligt opraabes i den  

 Rækkefølge, i hvilken de er opført i Kataloget, og under Iagttagelse af  

 Reglerne i § 5, Stk. 2.
 4. Forsaavidt der finder Afvigelser fra den i  

 Kataloget fastsatte Nummerorden Sted, skal dette tydeligt tilkendegives de  

 mødende.
 5. Bortsælges Genstande, der ikke er opført i  

 Kataloget, skal disse straks indføres i dette, og Auktionslederen er pligtig  

 at oplyse, om de hidrører fra en af de i Kataloget angivne Rekvirenter eller  

 ej.
 6. Det er i det hele taget Auktionslederens Pligt at  

 drage Omsorg for, at de bydende ikke vildledes med Hensyn til Genstandenes  

 Oprindelse og Beskaffenhed m.m.
7. Auktionslederen afholder Auktionen og paaser, at  

 den fremmes med behørig Orden.
Forsaavidt Auktionslederen ikke tillige er  

 Inkassator, har Inkassator Ret til at foretage Opraabet og meddele  

 Hammerslag.
Auktionskataloget føres af Auktionslederen personlig eller ved en  

 anden under hans umiddelbare Tilsyn.
 8. De enkelte Salg sker ved, at Hammerslag efter 3  

 Gange gentaget Opraab uden Overbud gives til den højstbydende, eller hvis  

 dennes Bud paa Grund af hans manglende Evne til at opfylde Auktionsvilkaarene  

 forkastes, til den næsthøjstbydende og saa fremdeles.
9. Det kan stilles som Betingelse for Bortsalg, at  

 Køberen i det mindste har budt den Pris, som Rekvirenten forud for Auktionen  

 i en skriftlig Meddelelse til Auktionslederen har stillet som Vilkaar for  

 Bortsalg.
Vil Rekvirenten gøre Brug af denne Bestemmelse, maa han oplyse, at  

 den forlangte Mindstepris ikke er opnaaet, og der maa da ikke gives  

 Hammerslag.
Rekvirenten bestemmer selv, hvorvidt han vil oplyse  

 Mindsteprisens Størrelse.
Naar Hammerslag er meddelt, er Sælgeren bundet ved  

 Salget, forsaavidt Auktionskøberen paa sin Side opfylder Vilkaarene.
Salg  

 under Forbehold af Godkendelse efter Hammerslagets Meddelelse maa ikke finde  

 Sted.
10. Mindste Buds og Overbuds Størrelse beror paa den,  

 der foretager Opraabet.
Opstaar der, efter at Hammerslag er givet, Tvivl om,  

 hvem der var højstbydende, eller saafremt flere samtidig har budt, foretages  

 nyt Opraab.
 11. Naar et Auktionsbud antages, skal der gives  

 tydeligt Tilslag, hvilket dog ikke nødvendigvis behøver at ske ved en Hammer.
12. Ifølge Lovens § 14 maa en Auktionsleder ikke selv  

 eller ved andre sælge egne Ting eller købe eller byde paa en Auktion, som han  

 eller nogen paa hans Vegne afholder.
Forbudet mod Salg gælder kun Salg af  

 egne Ting og er derfor ikke til Hinder for, at en Auktionsleder, der tillige  

 er Inkassator, paa en ny Auktion sælger Ting, som er taget tilbage paa Grund  

 af Auktionskøberens Misligholdelse.
 13. For at værne Statskassen mod Omgaaelse af  

 Afgiftsreglerne er det ved Lovens § 15 forbudt en Auktionsleder i Tilknytning  

 til en afholdt Auktion at medvirke ved Salg underhaanden af en opraabt, men  

 ikke ved Auktionen solgt Genstand eller at modtage Vederlag i Anledning af  

 saadant Salg. § 8.
 TVISTIGHEDER UNDER AUKTIONEN.
Auktionslederen afgør Tvistigheder, der opstaar vedrørende Fremgangsmaaden  

 under Auktionen.
Fremsættes der iøvrigt Indsigelser under denne, er  

 Auktionslederen ikke pligtig at tage Hensyn til disse, medmindre vedkommende,  

 efter at Auktionslederen har nægtet at tage Indsigelsen til Følge, nedlægger  

 Protest til Auktionsbogen mod Auktionens Fremme.
Auktionen skal da i det  

 Omfang, Protesten nødvendiggør dette, standses under Forudsætning af, at  

 vedkommende, forsaavidt det forlanges af Auktionslederen, uopholdelig stiller  

 en af denne fastsat Sikkerhed for Standsningens Følger.
Auktionslederen  

 tilstiller derefter snarest muligt Fogeden bekræftet Udskrift af  

 Auktionsbogen. § 9.
 BOGFØRING.
 1. Auktionslederen skal føre autoriserede Bøger, jfr.  

 Lov Nr. 98 af 10. Maj 1912.
2. Forsaavidt Auktionslederen tillige paatager sig  

 Inkassation, skal hans Hovedbog indeholde Fortegnelse over Auktionssælgere og  

 Auktionskøbere.
Bogen skal føres saaledes, at den til enhver Tid udviser,  

 hvilke Beløb der er afregnede eller betalte. § 10.
 AFREGNING TIL REKVIRENTEN.
 Naar Auktionslederen ved Auktionen tillige er Inkassator, skal han,  

 saafremt ikke andet er aftalt, inden 14 Dage henholdsvis efter Auktionen  

 eller den fastsatte Kredittids Udløb aflægge Regnskab til Rekvirenten over  

 Auktionsbeløbet og udbetale Auktionsprovenuet til ham. § 11.
 AFREGNING AF AFGIFT M.M.
 1. Ifølge Lovens § 20 skal Auktionslederen senest en  

 Uge efter Auktionens Slutning indsende det sammentalte Auktionskatalog med en  

 af ham bekræftet Udskrift af Auktionsbogen til Fogeden i den Retskreds, hvor  

 Auktionen er afholdt.
 2. Auktionslederen er pligtig at give Fogeden de  

 Oplysninger, som denne maatte finde nødvendige til Beregningen af den  

 Statskassen tilfaldende Afgift, eventuelt ved personligt Møde paa Fogedens  

 Kontor.
 3. Senest 8 Dage efter, at Auktionskataloget er  

 modtaget tilbage fra Fogeden med Paategning om Afgiftsberegningen, skal  

 Auktionslederen indbetale Afgiften til Fogeden.
 4. Auktionslederen skal opbevare Kataloget i 2 Aar.  

 Han skal drage Omsorg for omhyggelig Opbevaring af Auktionsbog og Kataloger.  

 Katalogerne bør opbevares i kronologisk Orden.
 5. Auktionslederen er pligtig at efterkomme  

 Bestillinger fra Rekvirenten paa Udskrift af Auktionsbogen og Attestation af  

 Auktionsregning.
6. Auktionslederen skal snarest efter hvert Finansaars  

 Udløb tilstille Fogeden Beretning om Antallet af afholdte Auktioner i det  

 forløbne Finansaar og om det samlede Beløb af Budsummerne for alle i Aarets  

 Løb afholdte Auktioner.
Beretningen skal udvise Antallet af frivillige  

 Auktioner og Tvangsauktioner samt indenfor hver Gruppe Antallet af de  

 henholdsvis i Købstads- og i Landdistrikter afholdte Auktioner. § 12.
 VEDERLAG TIL AUKTIONSLEDEREN.
1. For Afholdelse af Auktion betales til  

 Auktionslederen af Rekvirenten et Vederlag, svarende til 1/5 af den Staten  

 tilfaldende Afgift for Auktionen.
For en aflyst Auktion betales 10 Kr.
 2. Auktionslederen er endvidere berettiget til af  

 Rekvirenten at forlange Godtgørelse efter Regning for de ved Auktionen  

 foranledigede Udgifter, herunder til Bekendtgørelse, Polititilsyn o.l.
3. Naar Auktionen afholdes udenfor Auktionslederens  

 Kontor (Bopæl), har han Ret til fri Befordring eller Vederlag herfor,  

 saaledes at Udgifterne hertil, saafremt lejet Befordring benyttes, kan kræves  

 godtgjort af Rekvirenten efter Regning.
Saafremt Auktionslederen benytter  

 eget Befordringsmiddel, kan han kræve 20 Øre pr. løbende km.
 4. For Udfærdigelse af Udskrifter af Auktionsbogen  

 tilkommer der Auktionslederen 50 Øre for hvert halve Ark eller Del af samme,  

 for maskinskrevne Udskrifter dog 1 Kr. for hvert halve Ark eller Del af  

 samme.
 5. For Attestation af en Auktionsregning svares 50  

 Øre.
 6. De nævnte Udskrifter og Attestationer er ikke  

 stempelpligtige. § 13.
 AUKTIONSBOGEN.
1. I Auktionsbogen, der skal være til Stede paa  

 Auktionsstedet, skal for hver Auktion indføres en kort Angivelse af Tid og  

 Sted for Auktionens Afholdelse, Rekvirentens Navn og Oplysning om, hvorvidt  

 Auktionen er afholdt af Auktionslederen selv eller hans Fuldmægtig.
Saafremt  

 Opraabet i Henhold til Lovens § 13, Stk. 2, foretages af en særlig  

 Inkassator, angives dennes Navn.
Auktionskataloget fremlægges derefter som  

 Bilag til Auktionsbogen med Angivelse af dets Nummer.
I Auktionsbogen  

 indføres endvidere for hver Auktion Totalbeløbet af de solgte Genstandes  

 Budsum samt de af Hensyn til Gebyrberegningen nødvendige Oplysninger.
Er der  

 ved samme Auktion sket Salg, for hvilke Gebyr beregnes efter forskellige  

 Satser, anføres Totalsummen for hvert af disse.
 2. Hvis der indtræder noget særligt under Auktionen,  

 navnlig naar Protest fremsættes mod Salg, gøres Bemærkning herom i  

 Auktionsbogen.
 3. Auktionsbogen skal underskrives af Auktionslederen  

 snarest efter Auktionens Slutning.
 4. Auktionsbogen autoriseres af Fogeden og skal, naar  

 den er udskrevet, afleveres til denne.
III.
Tvangsauktioner.
Ved Afholdelsen af Tvangsauktion over Løsøre i Henhold til Henvisning  

 efter Lovens § 2 gælder de i Afsnit II indeholdte Regler med de Lempelser,  

 som følger af Forholdets Natur, dog bortset fra §§ 1, 2, Stk. 2-5, 4, 8 og  

 10. Endvidere skal Reglerne i Retsplejelovens Kap. 50 om Tvangsauktion over  

 Løsøre iagttages.
Af disse Bestemmelser fremhæves særlig: § 1.
 AUKTIONENS BEKENDTGØRELSE.
 1. Bekendtgørelse om Auktionen skal ske mindst en Uge  

 før Auktionens Afholdelse.
2. Den skal i det mindste 2 Gange indrykkes i et eller  

 flere af de mere udbredte stedlige Dagblade, saaledes at den første  

 Bekendtgørelse sker med det nævnte Varsel og den anden en af de nærmeste Dage  

 før Auktionen.
Fremdeles skal der om Auktionen foregaa offentligt Udraab,  

 forsaavidt saadant paa Auktionsstedet er sædvanligt ved frivillige Auktioner.
 3. Er Genstandene udsatte for hurtig Fordærvelse eller  

 Tab i Værdi, eller er deres Bevaring forbundet med uforholdsmæssig  

 Bekostning, kan Auktionen afholdes med kortere Bekendtgørelsesfrister.
 4. Bortsalg af udlagt eller udpantet Løsøre, hvis  

 Vurderingssum under Udlægs(Udpantnings)forretningen er under 200 Kr., kan  

 ske, efter at der mindst 3 Dage forud har fundet een Bekendtgørelse Sted ved  

 Kirkestævne eller ved Indrykkelse i det Blad, i hvilket Bekendtgørelser fra  

 Politiet plejer at offentliggøres.
 5. Bekendtgørelsen skal indeholde tydelig og nøjagtig  

 Angivelse af Tid og Sted for Auktionen samt en almindelig Betegnelse af de  

 Genstande, der skal bortsælges, med Fremhævelse af de særlig værdifulde  

 blandt dem. § 2.
 ANTAGELSE AF INKASSATOR.
Rekvirenten antager en Inkassator, som skal være til Stede ved Auktionen  

 og afgøre, om han vil give den enkelte bydende Kredit eller ikke, samt  

 indkræve Auktionspengene.
Inkassator er som Selvskyldner ansvarlig for, at  

 Beløbene af de af ham antagne Bud bliver betalt, medmindre andet er vedtaget.  

 Afregning og Aflæggelse af Regnskab over Auktionsbeløbet sker til Fogeden  

 inden 14 Dage henholdsvis efter Auktionen eller den fastsatte Kredittids  

 Udløb. § 3.
 GENSTANDENES OPRAAB.
Er Auktionskataloger eller specificerede Auktionsplakater udfærdiget, skal  

 Tingene bortsælges i den Orden, disse angiver, medmindre Auktionslederen  

 tilsteder Afvigelser herfra.
I modsat Fald er Skyldneren berettiget til at  

 bestemme den Orden, hvori Genstandene skal opraabes. § 4.
 TVISTIGHEDER UNDER AUKTIONEN.
1. Enhver Indsigelse, som under Auktionen fremsættes  

 over for Auktionslederen, skal afgøres af Fogeden ved Kendelse.
Fremsættes  

 saadan Indsigelse, skal Auktionslederen standse Auktionen i fornødent Omfang,  

 uden at der i denne Anledning kan kræves Sikkerhedsstillelse, og med  

 bekræftet Udskrift af Auktionsbogen snarest muligt forelægge Fogeden Tvisten  

 til Afgørelse.
 2. Auktionslederen skal endvidere paase, at Auktionen  

 standses, naar det maa antages, at der ved Salget er opnaaet tilstrækkelig  

 Dækning for Kreditors Fordring med samtlige Omkostninger. § 5.
 PANTELAANER-AUKTIONER.
 1. Ved Afholdelse af Pantelaaner-Auktioner skal de  

 særlige Regler i Regulativ Nr. 389 af 30. Juli 1921 for Pantelaanervirksomhed  

 iagttages.
 2. Herefter maa der ved saadanne Auktioner i KØBENHAVN  

 og FREDERIKSBERG ikke bortsælges andre Genstande end uindløste Panter fra  

 Pantelaanere; dog er det, naar Pantelaanerne ved Auktionskøb erhverver hos  

 dem pantsatte Genstande, tilladt dem at lade saadanne bortsælge ved en  

 Auktion over uindløste Panter, naar Genstandene blot ikke betegnes som  

 saadanne.
 3. UDENFOR KØBENHAVN OG FREDERIKSBERG skal det i  

 Auktionsbekendtgørelsen udtrykkeligt anføres, at der ved Auktionen sælges  

 uindløste Panter, og fra hvilken Pantelaaner de hidrører.
4. Over alle de Panter, der stilles til Auktion, skal  

 der forfattes og trykkes Katalog, i hvilket de fra hver enkelt Pantelaaner  

 hidrørende Panter anføres for sig med Angivelse i hans Navn og  

 Forretningssted.
Sølv, Guld og Pretiosa anføres særskilt.
Genstande, som er  

 indbefattede under forskellige Laanebeviser, maa ikke udbydes sammen.
Ved  

 ethvert Pant skal foruden Katalogets Løbenummer anføres dets Nummer i  

 vedkommende Pantelaaners Bog.
Salget sker i den Orden, hvori Panterne er  

 opført i Kataloget.
 Justitsministeriet, den 2. Juli 1935.
 Zahle.
 /Robert Hove.
