 Kommissionens Forordning (EØF) Nr. 1381/87 af 20. maj 1987 om fastsættelse  

 af mærknings- og dokumentationsbestemmelser for fiskerfartøjer har givet  

 anledning til en række forespørgsler fra fiskerierhvervet, hvorfor  

 Fiskeriministeriet, Statens Skibstilsyn og Skibsregisteret har fundet det  

 nødvendigt at uddybe indholdet i forordningen.
1. Havnekendingsnumre Fiskefartøjer, der er registreret i en EF-medlemsstat, skal være påmalet  

 havnekendingsnumre på begge sider af boven så højt over vandet som muligt.  

 Numrene skal være påmalet med hvid farve på sort bund, og højden på bogstaver  

 og tal skal for fartøjer med en længde på over 17 meter være mindst 45 cm.  

 Stregtykkelsen for disse fartøjer er fastsat til mindst 6 cm.
For fartøjer  

 mellem 10 og 17 meter, er der krav om en bogstav- og talhøjde på mindst 25 cm  

 og en stregtykkelse på mindst 4 cm.
2. Både og markeringsbøjer Mindre både, der medføres om bord, skal være påmalet moderskibets  

 havnekendingsnummer.
 Redskabsmarkeringsbøjer skal være forsynet med havnekendingsnummer på det  

 fartøj, hvortil redskabet eller redskaberne hører.
3. Tegninger og dokumenter Fartøjsførerne anmodes om at sikre sig, at oplysninger om maskineffekt er  

 anført korrekt i tilsynsbog og øvrige skibsdokumenter.
Fartøjer på 27 meter eller derover skal medføre ajourførte tegninger eller  

 beskrivelse af alle skibets lastrum til fisk.
De enkelte lasters rumfang skal  

 være angivet i kubikmeter.
 Fiskeriforeningernes skibskonsulenter kan eventuelt bistå med udformningen  

 af tegninger eller beskrivelser.
 Alle fartøjer med nedkølet havvand (CSW/RSW) i tanke skal medføre et  

 dokument, der angiver tankenes kalibrering i kubikmeter med intervallet på 10  

 cm.
Ovennævnte lastrumstegninger eller -beskrivelser og dokument med angivelse  

 af kalibrering af tanke skal certificeres af skibets ejer og efter den 18.  

 juli 1994 af Statens Skibstilsyn.
Skibe, der er taget i brug eller ændret  

 konstruktivt efter den 1. oktober 1987, skal dog have Skibstilsynets  

 certificering inden den 1. januar 1990.
 Fremtidige ændringer i skibets installationer eller konstruktion, der  

 ændrer forhold vedrørende ovennævnte tegninger, tabeller og dokumenter, skal  

 påføres og certificeres af Skibstilsynet.
4. Kontrol Alle de nævnte tegninger, tabeller og dokumenter skal medbringes om bord  

 og forevises kontrolmyndighederne på forlangende.
