Meddelelse om ændrede regler  

 og vilkår for fiskeriet af 14. oktober 2005 Brisling i Nordsøen Jf. § 166, stk. 1 i Reguleringsbekendtgørelsen og med  

 baggrund i fangst- og kvotesituationen bortfalder ordningen med  

 årsmængdetilladelse til fiskeri af brisling i Nordsøen for fartøjer med  

 A-status i takt med at de enkelte fartøjer har opfisket deres årsmængde.
 Med virkning fra mandag den 17. oktober og indtil videre  

 er det for alle fartøjer med B- status og for fartøjer med A-status for  

 hvilke  

 den tildelte årsmængde er opfisket, tilladt at fiske, medbringe og lande  

 følgende mængder brisling pr. kalenderuge:
Fartøjer under 14 meter 50 tons Fartøjer på 14 meter og under 20 meter 200 tons Fartøjer på 20 meter og under 25 meter 250 tons Fartøjer på 25 meter og under 35 meter 300 tons Fartøjer på 35 meter og derover 400 tons Det er tilladt at sammenlægge 2 kalenderugerationer på  

 fangstrejser, der overstiger en uge.
Hestemakrel i norsk økonomisk zone i Nordsøen Indenfor Others-kvoten i norsk økonomisk zone i Nordsøen  

 afsættes 600 tons til et konsumfiskeri efter hestemakrel, og der åbnes herved  

 for ansøgning om tilladelse til deltagelse i et sådan fiskeri.
Tilladelserne vil jf. § 12, stk. 3 i  

 Reguleringsbekendtgørelsen, blive tildelt inden for et antal i forhold til  

 den  

 til rådighed værende mængde.
Det betyder, at der forventes at kunne udstedes  

 højst 8 tilladelser.
Der vil for de fartøjer, der tildeles tilladelse kunne  

 ansøges om tilladelse til etablering af puljer med henblik på fiskeri af de  

 600  

 tons hestemakrel.
 Såfremt der samlet søges for et så stort antal fartøjer,  

 at der ikke kan udstedes tilladelser med mængder, der står i rimeligt forhold  

 til rentabilitetshensynet for de deltagende fartøjer foretager  

 Fiskeridirektoratet udvælgelse blandt de ansøgende fartøjer, efter at der er  

 indhentet rådgivning fra Erhvervsfiskeriudvalget.
 Ansøgning om tilladelse skal indgives til Fiskeridirektoratet  

 senest tirsdag den 18. oktober 2005.
