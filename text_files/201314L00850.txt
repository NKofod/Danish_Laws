Betænkning afgivet af Sundheds- og Forebyggelsesudvalget den 20. maj 2014 Betænkning over Forslag til lov om ændring af sundhedsloven (Hjælperordninger til personer med kronisk respirationsinsufficiens) [af ministeren for sundhed og forebyggelse (Nick Hækkerup)]:
1. Udvalgsarbejdet Lovforslaget blev fremsat den 26. marts 2014 og var til 1. behandling den 1. april 2014. Lovforslaget blev efter 1. behandling henvist til behandling i Sundheds- og Forebyggelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ministeren for sundhed og forebyggelse sendte den 24. januar 2014 dette udkast til udvalget, jf.
SUU alm. del  bilag 244. Den 26. marts 2014 sendte ministeren for sundhed og forebyggelse de indkomne høringssvar og et notat herom til udvalget.
Spørgsmål Udvalget har stillet 33 spørgsmål til ministeren for sundhed og forebyggelse til skriftlig besvarelse, som denne har besvaret.
2. Indstillinger og politiske bemærkninger Indstillinger Et flertal i udvalget (udvalget med undtagelse af DF) indstiller lovforslaget til vedtagelse uændret.
 Et mindretal i udvalget (DF) vil ved 3. behandling af lovforslaget stemme hverken for eller imod lovforslaget.
Politiske bemærkninger Venstres, Dansk Folkepartis, Socialistisk Folkepartis, Enhedslistens, Liberal Alliances og Det Konservative Folkepartis medlemmer af udvalget konkluderer, at det ikke er hensigtsmæssigt at fuldføre lovbehandlingen af lovforslaget, da Socialudvalget ikke har afgivet betænkning over L 147 om BPA-ordningen, og da disse to love hænger sammen bl.a. også i forhold til takstsystemet m.v., ser vi en række udfordringer ved at vedtage lovforslaget om hjælperordninger til respirationsinsufficiens.
 Derudover har vi ikke været inddraget i bekendtgørelsesarbejdet på sundhedsområdet som lovet.
Disse partier er bekymrede for, hvilke konsekvenser det vil have at gennemføre behandlingen af lovforslaget, da det hænger sammen med lovforslag nr.
L 147 på socialområdet, hvor der er en række uafklarede spørgsmål, i forhold til hvilke konsekvenser det vil have, hvis taksterne sættes for lavt, og samtidig er der en række uafklarede spørgsmål om hjælpernes arbejdsvilkår, lønninger m.m.
 Partierne opfordrer ministeren for sundhed og forebyggelse og ministeren for børn, ligestilling, integration og sociale forhold til at indkalde de relevante parter til et møde, for at finde nogle løsninger på de udfordringer, der er på området.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Annette Lind (S) Flemming Møller Mortensen (S) Julie Skovsby (S) Karen J.
Klint (S) fmd.
Anne Sina (S) Rasmus Horn Langhoff (S) Orla Hav (S) Camilla Hersom (RV) Marlene Borst Hansen (RV) Liv Holm Andersen (RV) Jonas Dahl (SF) Eigil Andersen (SF) Özlem Sara Cekic (SF) Stine Brix (EL) Per Clausen (EL) Hans Andersen (V) nfmd.
Martin Geertsen (V) Jane Heitmann (V) Sophie Løhde (V) Hans Christian Schmidt (V) Eyvind Vesselbo (V) Finn Thranum (V) Liselott Blixt (DF) Jens Henrik Thulesen Dahl (DF) Karina Adsbøl (DF) Mette Hjermind Dencker (DF) Simon Emil Ammitzbøll (LA) Thyra Frank (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 164 Bilagsnr.
