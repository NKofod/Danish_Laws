Praksisundersøgelse om  

 nødvendige merudgifter, jf. § 84 i lov om social service - af fuldmægtig  

 Tina Hansen (Nyt fra Ankestyrelsen, nr. 2, juni 2005) Ankestyrelsen har gennemført en praksisundersøgelse om  

 nødvendige merudgifter ved den daglige livsførelse, jf. § 84 i lov om  

 social service (serviceloven).
 Ankestyrelsen har vurderet legaliteten af kommunernes og de  

 sociale nævns afgørelser om merudgiftsydelse.
 Formålet med undersøgelsen var primært at vurdere, om  

 kommunernes og de sociale nævns afgørelser om merudgiftsydelse var i  

 overensstemmelse med lovgivningen og Ankestyrelsens praksis, herunder vurdere  

 kommunernes anvendelse af funktionsevnemetoden.
 I undersøgelsen er indgået i alt 122 sager om bevilling, delvis  

 bevilling eller afslag på merudgifter efter servicelovens § 84. Heraf  

 indgår 82 sager fra 25 kommuner og 40 ankesager fra de 15 sociale nævn.
 Akterne i de enkelte sager er gennemgået af Ankestyrelsen med  

 henblik på at vurdere, om de trufne afgørelser er i overensstemmelse med  

 lovgivningen og Ankestyrelsens praksis  den materielle vurdering.
 Ankestyrelsen har alene erklæret sig uenig i afgørelser, der er  

 truffet af de lokale myndigheder, hvis afgørelserne efter Ankestyrelsens  

 vurdering er i klar modstrid med lovgivningen og Ankestyrelsens praksis.
 Ankestyrelsen har herudover gennemgået sagerne med henblik på en  

 vurdering af kommunernes anvendelse af funktionsevnemetoden, herunder  

 borgerinddragelse.
 Ankestyrelsen har endelig gennemgået sagerne med henblik på en  

 vurdering af, om myndighederne har overholdt de forvaltningsmæssige og  

 retssikkerhedsmæssige krav til sagsbehandlingen   

 formalitetsvurderingen.
Resultatet af undersøgelsen - kommunesagerne Undersøgelsen viser for de kommunale sagers vedkommende, at  

 kommunerne i 73 procent af sagerne har truffet afgørelser, der er i  

 overensstemmelse med lovgivningen og Ankestyrelsens praksis.
 Ankestyrelsen har erklæret sig uenig i 5 procent af sagerne   

 alle var helt eller delvis bevillingssager.
 Ankestyrelsen har været i tvivl om afgørelsens rigtighed på  

 grundlag af de foreliggende oplysninger i 22 procent af sagerne.
 Ankestyrelsen har som anført i en del af de modtagne sager haft  

 vanskeligt ved at vurdere afgørelsernes overensstemmelse med lovgivning og  

 praksis og har derfor udtrykt tvivl om afgørelsens materielle rigtighed.
 En af hovedårsagerne hertil har været, at Ankestyrelsens praksis  

 vedrørende merudgiftsydelse efter servicelovens § 84 endnu er ret  

 begrænset, hvorfor Ankestyrelsen ikke med tilstrækkelig sikkerhed har kunnet  

 vurdere afgørelsens lovmedholdelighed.
 En anden hovedårsag har været, at der i mange sager har været  

 for få oplysninger om, hvorvidt betingelserne for hjælp efter servicelovens  

 § 84  

 har været opfyldt.
 Det manglende oplysningsgrundlag har overvejende relateret sig  

 til kravet om, at den nødvendige merudgift skal være en følge af den nedsatte  

 funktionsevne, og kravet om, at merudgiften ikke må kunne dækkes efter anden  

 lovgivning eller andre bestemmelser i serviceloven.
 I forhold til Ankestyrelsens vurdering af kommunernes anvendelse  

 af funktionsevnemetoden, herunder borgerinddragelse, viser undersøgelsen, at  

 kommunerne i 71 procent af sagerne har anvendt funktionsevnemetoden forud for  

 afgørelsen om merudgiftsydelse efter servicelovens § 84.
Kommunerne har i 20 procent af sagerne ikke anvendt  

 funktionsevnemetoden.
Det var ikke relevant at anvende metoden i 10 procent  

 af  

 sagerne.
Borgerinddragelsen var i 74 procent af sagerne samlet set  

 tilstrækkelig.
 I forhold til formalitetsvurderingen konstaterede Ankestyrelsen  

 bl.a., at 85 procent af de kommunale afgørelser var skriftlige. 84 procent af  

 afgørelserne var begrundet i overensstemmelse med de forvaltningsretlige krav  

 til en begrundelse. 89 procent af afgørelserne var forsynet med korrekt  

 klagevejledning.
Resultatet af undersøgelsen  nævnssagerne For de sociale nævnssagers vedkommende viser undersøgelsen, at  

 nævnene i 83 procent af sagerne har truffet afgørelser, der er i  

 overensstemmelse med lovgivningen og Ankestyrelsens praksis.
 Ankestyrelsen har erklæret sig uenig i 3 procent af sagerne (1  

 sag). Ankestyrelsen har i 15 procent af sagerne været i tvivl om  

 afgørelsernes  

 rigtighed på grundlag af de foreliggende oplysninger.
Vedrørende nævnenes påsyn af kommunernes anvendelse af  

 funktionsevnemetoden viser undersøgelsen blandt andet, at det fremgår af  

 sagerne, at nævnene i 28 procent af sagerne (11 sager) havde påset  

 kommunernes  

 anvendelse af funktionsevnemetoden.
I 10 af disse sager vedrørte nævnenes  

 påtale i den anledning kommunernes manglende anvendelse af metoden.
 Hvor nævnene ikke havde påset eller påtalt kommunernes  

 anvendelse af funktionsevnemetoden, skyldtes dette enten, at metoden var  

 anvendt fuldt ud (9 sager), eller at sagen, således som den var indbragt for  

 nævnet, ikke nødvendiggjorde påsyn/påtale af forhold vedrørende  

 funktionsevnemetoden.
 Vedrørende nævnenes sagsbehandling  formalitetsvurderingen   

 viser undersøgelsen bl.a., at alle nævnenes afgørelser var begrundet i  

 overensstemmelse med de forvaltningsretlige krav til begrundelse.
I alle sager, hvor der skulle være foretaget partshøring, var  

 dette sket, og i alle sager var klagevejledningen i overensstemmelse med  

 forvaltningslovens krav hertil.
I 83 procent af sagerne var afgørelsen  

 truffet  

 på baggrund af en helhedsvurdering, og i 83 procent af sagerne var  

 borgerinddragelsen samlet set tilstrækkelig.
Ankestyrelsens anbefalinger På baggrund af undersøgelsen har Ankestyrelsen anbefalet, at  

 kommunerne særligt må have øget opmærksomhed på følgende forhold:
Oplysningsgrundlag Ankestyrelsen finder, at undersøgelsens resultat giver anledning  

 til at gøre opmærksom på nødvendigheden af et fyldestgørende  

 oplysningsgrundlag, herunder at oplysninger om borgerne, som kommunerne er  

 bekendt med fra andre/tidligere sager, kort refereres i sagen.
Nødvendige merudgifter som følge af  

 funktionsnedsættelsen Ankestyrelsen finder, at undersøgelsens resultat giver anledning  

 til at gøre opmærksom på, at der alene kan bevilges merudgiftsydelse, hvis  

 der  

 er tale om nødvendige merudgifter, som er en følge af den nedsatte  

 funktionsevne.
 I forlængelse heraf anbefaler Ankestyrelsen, at kommunerne har  

 øget opmærksomhed på at notere i sagerne, hvorvidt alle eller nogle af de  

 ansøgte merudgifter vurderes at opfylde denne betingelse samt hvorfor.
Hjælp efter anden lovgivning eller andre bestemmelser  

 i serviceloven Ankestyrelsen finder, at undersøgelsens resultat giver anledning  

 til at gøre opmærksom på, at der kun kan bevilges merudgiftsydelse efter  

 servicelovens § 84, hvis merudgifterne ikke kan dækkes efter anden  

 lovgivning eller andre bestemmelser i serviceloven.
 Ankestyrelsen anbefaler i forlængelse heraf, at kommunerne har  

 øget opmærksomhed på alternative muligheder for at yde hjælp, herunder f.eks.  

 hjælp efter servicelovens § 71 om personlig og praktisk bistand i  

 hjemmet  

 eller servicelovens § 103 om individuel befordring.
Specifikation af, hvad den udmålte merudgiftsydelse  

 dækker Ankestyrelsen finder, at det af hensyn til såvel borgeren som  

 dokumentation ved senere opfølgning af bevillingen vil være hensigtsmæssigt,  

 at  

 kommunen i videst muligt omfang redegør for, hvilke ydelser den udmålte hjælp  

 dækker.
Funktionsevnemetoden, herunder borgerinddragelse Ankestyrelsen finder, at kommunerne må være opmærksomme på, om  

 borgeren i tilstrækkelig grad er inddraget i sagsbehandlingen.
Dette kan ske  

 ved en optimering af kommunernes anvendelse af funktionsevnemetoden sammen  

 med  

 de øvrige regler om borgerens retssikkerhed.
 Ankestyrelsen anbefaler i forlængelse heraf vedrørende  

 kommunernes anvendelse af funktionsevnemetoden, at kommunerne bør være  

 opmærksomme på i hver sag at dokumentere anvendelsen af metodens enkelte led.
Skriftlighed Ankestyrelsen anbefaler, at alle afgørelser meddeles borgeren i  

 en skriftlig afgørelse.
Partshøring, begrundelse og klagevejledning Kommunerne bør være opmærksomme på disse regler, herunder  

 hvorvidt afgørelsen er udtryk for en delvis bevilling, hvor der skal gives  

 klagevejledning.
 Nævnenes afgørelser gav ikke anledning til særlige anbefalinger.
 Rapporten om praksisundersøgelsen er offentliggjort på  

 Ankestyrelsens hjemmeside www.ast.dk under Praksisundersøgelser.
