 Gylleseparator medtages ikke ved vurderingen, jf. vurderingsloven § 9,  

 og anlægget behandles skattemæssigt som driftsmiddel, jf.
 afskrivningsloven, afsnit I.
Miljøministeriet forespurgte, hvorvidt en såkaldt gylleseparator - af  

 mærket Hydromix- skulle medtages ved ejendomsvurderingen eller kunne  

 behandles skattemæssigt som driftsmiddel.
Hydromix er et nyt dansk system til  

 behandling af gylle, hvormed danske landmænd, der har overproduktion af gylle  

 kan separarere gyllen og udnytte tørstoffet som et værdifuldt gødnings- og  

 strukturprodukt.
Gødningsvandet bliver samtidig så rent, at det uden  

 problemer kan sprøjtes ud på markerne eller bruges som fodringsvand.  

 Gylleseparatoren, der er lavet af rustfrit stål, består af pumperør, der fra  

 en fortank eller lignende pumper gyllen ind i en sigte.
Stoffet føres dernæst  

 ind i en presser, hvorefter stoffet gennem en afløbsslange føres til gylletank eller bestående  

 aljebeholder.
Statsskattedirektoratet udtalte, at den nævnte gylleseparator  

 ikke skulle medtages ved ejendomsvurderingen og således skattemæssigt kunne  

 behandles som driftsmiddel.
