Fremsat den 31. marts 2006 af  

 Mogens Lykketoft (S), Helle Thorning‑Schmidt (S),  

 Marianne Jelved (RV), Niels Helveg Petersen (RV), Ole Sohn (SF),  

 Villy Søvndal (SF), Line Barfod (EL) og Rune Lund (EL) Forslag til folketingsbeslutning om  

 nedsættelse af en undersøgelseskommission m.v. vedrørende begivenhedsforløbet  

 i  

 den såkaldte Muhammedsag Justitsministeren anmodes om i overensstemmelse med reglerne i  

 lov nr. 357 af 2. juni 1999 om undersøgelseskommissioner at nedsætte en  

 undersøgelseskommission  

 med den opgave 1)  


  

 at undersøge  

 og redegøre for alle faser i regeringens håndtering af den såkaldte  

 Muhammedsag  

 fra offentliggørelsen af karikaturerne i Jyllands-Posten og frem til  

 vedtagelsen af dette beslutningsforslag, herunder det interne  

 beslutningsforløb i regeringen og regeringens løbende information til  

 Folketinget, herunder Det Udenrigspolitiske Nævn, 2)  

 	  

 at undersøge og  

 redegøre for danske partiers og organisationers samt herboende  

 enkeltpersoners  

 rolle med hensyn til at informere omverdenen om sagen og holdningen til  

 muslimer i Danmark, 3)  

 	  

 at undersøge og  

 redegøre for reaktionerne fra andre lande, herunder medlemslandene i EU og  

 NATO,  

 på sagen og den danske regerings håndtering af sagen, 4)  

 	  

 at undersøge og  

 redegøre for Egyptens og andre islamiske landes aktiviteter i det forløb, der  

 førte til de voldsomme reaktioner i mange dele af den islamiske verden, 5)  

 	  

 at undersøge og  

 redegøre for de internationale pressereaktioner og deres mulige betydning for  

 Danmarks internationale omdømme og 6)  

 	  

 at foretage  

 vurderinger af, om der eventuelt er anledning til at ændre administrative  

 bestemmelser eller praksis og foretage retlige vurderinger til belysning af,  

 om  

 der foreligg  

  

 er grundlag for, at det offentlige søger  

 nogen draget til ansvar.
 Fremkommer der i forbindelse med undersøgelsen andre forhold,  

 som er af en sådan karakter, at de må anses for at høre med i en redegørelse  

 om  

 sagen, kan undersøgelseskommissionen også undersøge og redegøre for sådanne  

 forhold.
 I overensstemmelse med lov om undersøgelseskommissioner sker den  

 fornødne nærmere udformning af bestemmelserne om kommissionens opgaver i  

 samråd  

 med Folketingets Udvalg for Forretningsordenen eller et underudvalg nedsat af  

 udvalget.
 Det foreslås, at arbejdet i undersøgelseskommissionen først  

 iværksættes efter drøftelse i Det Udenrigspolitiske Nævn, så det ikke unødigt  

 forstyrrer Udenrigsministeriets aktuelle anstrengelser for at rette op på  

 Danmarks omdømme.
Bemærkninger til forslaget Danmark gennemlever i disse måneder en krise, der har fået  

 større negativ betydning for Danmarks internationale omdømme end nogen anden  

 begivenhed i årtier.
 Konsekvensen er, at både billedet af Danmark og  

 gennemslagskraften for danske synspunkter på den internationale scene er  

 forringet.  Danske virksomheder og arbejdspladser lider under  

 forbrugerboykotten  

 mod Danmark i mange muslimske lande.
 Det er vigtigt at få belyst, hvordan det er gået så galt  for  

 at placere ansvar og undgå, at en lignende situation opstår igen.
 Forslagsstillerne ønsker en undersøgelseskommission til at  

 belyse aktioner og reaktioner hos medier, enkeltpersoner og regeringer i ind  

 -  

 og udland.
Skriftlig fremsættelse Mogens Lykketoft  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af en undersøgelseskommission m.v.  

 vedrørende begivenhedsforløbet i den såkaldte Muhammedsag.
(Beslutningsforslag nr.
B 107).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
