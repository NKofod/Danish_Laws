Bekendtgørelse om anvendelse af aftale  

 af 14. juli 2000  

 mellem Kongeriget Danmark og Den Bolivarianske Republik  

 Venezuela om overførelse af domfældte I medfør af § 9 og § 12, stk. 2, i lov nr. 323 af 4.  

 juni 1986 om international fuldbyrdelse af straf m.v., som ændret ved  

 lov nr. 291 af 24. april 1996, fastsættes:
 § 1. Afgørelser, som er omfattet af aftalen  

 af 14. juli 2000 mellem Kongeriget Danmark og Den Bolivarianske Republik  

 Venezuela om overførelse af domfældte, jf. bilaget til denne  

 bekendtgørelse, kan fuldbyrdes efter aftalens regler.
 Stk. 2. Afgørelse om samtykke efter  

 aftalens artikel 3, stk.1, litra f, træffes af justitsministeren.
§ 2. Fuldbyrdelse af venezuelanske  

 afgørelser i Danmark sker efter reglerne i aftalens artikel 11 om  

 omsætning af straffen.
Afgørelsen om omsætning  

 træffes ved dom.
Stk. 2. Justitsministeren kan, hvis det ellers ikke vil  

 være muligt at få en domfældt overført hertil,  

 bestemme, at fuldbyrdelse af den venezuelanske afgørelse skal ske  

 efter reglerne i aftalens artikel 10 om fortsat fuldbyrdelse.
Der skal ske  

 tilpasning af sanktionen i overensstemmelse med artikel 10, stk. 2.  

 Afgørelsen om tilpasning træffes ved dom.
 Stk. 3. Fuldbyrdelse af retsfølgen, herunder  

 prøveløsladelse, skal ske i overenstemmelse med danske regler,  

 jf. aftalens artikel 9, stk. 3.
 § 3. Reglerne i kapitel 4 i lov nr. 323 af 4. juni  

 1986 om international fuldbyrdelse af straf m.v., som ændret ved lov  

 nr. 291 af 24. april 1996, finder i øvrigt anvendelse ved behandling  

 af sager om fuldbyrdelse af venezuelanske afgørelser i Danmark.
 § 4. Denne bekendtgørelse træder i  

 kraft den 7. april 2001.
 § 5. Denne bekendtgørelse gælder ikke  

 for Færøerne og Grønland.
Justitsministeriet, den 28. marts  

 2001 Frank Jensen /Jakob Scharf Bilag AFTALE MELLEM  

 DEN BOLIVARIANSKE REPUBLIK VENEZUELA  

 OG KONGERIGET DANMARK  

 OM OVERFØRELSE AF DOMFÆLDTE Den Bolivarianske Republik Venezuela og Kongeriget Danmark, herefter  

 kaldet de kontraherende stater, som ønsker yderligere at udvikle samarbejdet på strafferettens  

 område; anser, at sådant samarbejde skal øge retssikkerheden og  

 dømte personers resocialisering; i betragtning af, at disse opgaver kræver, at udlændinge, som  

 berøves friheden som følge af, at de har begået en  

 forbrydelse, bør have mulighed for at udstå retsfølgerne  

 i deres eget samfund, og som i betragtning af, at dette mål bedst kan opnås ved at  

 overføre disse til deres hjemland, er blevet enige om følgende:
ARTIKEL 1 Definitioner I nærværende aftale forstås ved:
 a)	»Retsfølge«: enhver straf eller anden foranstaltning, som er  

 fastsat af en domstol, og som indebærer frihedsberøvelse i  

 begrænset eller ubegrænset tid, pålagt på grund af en  

 strafbar handling.
 b)	»Domfældte«: en person, hvorover der er afsagt endelig  

 retskraftig dom af en domstol eller ret i en af de kontraherende stater, og  

 som er fængslet.
 c)	»Dom«: en afgørelse eller beslutning af en domstol, som  

 indebærer, at en retsfølge idømmes.
 d)	»Domslandet«: den stat, i hvilken en person, som kan blive eller er  

 blevet overført, er idømt retsfølge.
 e)	»Fuldbyrdelseslandet«: den stat, til hvilken den dømte kan  

 blive eller er blevet overført for at udstå  

 retsfølgen.
 f)	»Den centrale myndighed«: Hvad angår Regeringen for Den  

 Bolivarianske Republik Venezuela henvises der til Indenrigs- og  

 Justitsministeriet og hvad angår Kongeriget Danmark henvises der til  

 Justitsministeriet.
ARTIKEL 2 Almindelige principper 1. De kontraherende stater påtager sig i  

 størst muligt omfang indbyrdes at samarbejde med hensyn til  

 overførelse af dømte personer i overensstemmelse med  

 bestemmelserne i denne aftale.
2. En person, som er dømt i en kontraherende stat,  

 kan overføres til den anden kontraherende stat i overensstemmelse med  

 bestemmelserne i denne aftale for at udstå den retsfølge, som  

 den pågældende er idømt.
I forbindelse hermed kan den  

 pågældende til domslandet eller fuldbyrdelseslandet udtrykke sit  

 ønske om at blive overført efter bestemmelserne i denne  

 aftale.
 3. Anmodningen om overførelse kan fremsættes  

 af enten domslandet eller fuldbyrdelseslandet.
ARTIKEL 3 Betingelser for overførelse 1. En overførelse kan kun under følgende  

 betingelser finde sted efter denne aftale:
a)	hvis den pågældende er statsborger i  

 fuldbyrdelseslandet; b)	hvis dommen er retskraftig; c)	hvis den dømte på tidspunktet for modtagelsen af  

 anmodningen om overførelse fortsat mangler at udstå mindst 6  

 måneder af retsfølgen, eller hvis retsfølgen er  

 tidsubestemt; d)	hvis samtykket til overførelse er givet af den dømte  

 eller, hvis en af de to stater af hensyn til den pågældendes  

 alder, fysiske eller mentale tilstand anser det for nødvendigt, af den  

 dømte persons retlige stedfortræder; e)	hvis den handling eller undladelse, som har foranlediget  

 retsfølgen, er en forbrydelse efter fuldbyrdelseslandets lov eller  

 ville have været en forbrydelse, hvis den var begået på  

 fuldbyrdelseslandets eget område; f)	hvis domslandet og fuldbyrdelseslandet samtykker i  

 overførelsen.
 2. I særlige tilfælde kan de kontraherende  

 stater samtykke i en overførelse selv om den tid, som den dømte  

 person mangler at udstå, er kortere end anført i pkt. 1.c).
ARTIKEL 4 Forpligtelse til at tilvejebringe oplysninger 1. Enhver dømt person, som denne aftale kan finde  

 anvendelse på, skal af domslandet underrettes om aftalens indhold.
 2. Hvis den dømte over for domslandet har givet  

 udtryk for ønske om at blive overført efter denne aftale, skal  

 denne stat underrette fuldbyrdelseslandet herom så snart som muligt  

 efter, at dommen er blevet retskraftig.
 3. Oplysningerne skal omfatte:
a)	den dømtes navn samt hans fødselsdato og  

 fødested; b)	den dømtes adresse, hvis en sådan findes, i  

 fuldbyrdelseslandet; c)	en meddelelse om de gerninger, for hvilke retsfølgen er  

 idømt; d)	retsfølgens art og længde samt tidspunktet for  

 fuldbyrdelsens påbegyndelse.
 4. Hvis den dømte over for fuldbyrdelseslandet har  

 givet udtryk for ønske om overførelse efter denne aftale, skal  

 domslandet på begæring videregive de i pkt. 3 angivne oplysninger  

 til denne stat.
 5. Den dømte skal skriftligt underrettes om enhver  

 foranstaltning, som træffes af domslandet eller fuldbyrdelseslandet  

 efter de foranstående punkter, samt om enhver beslutning som tages af  

 en af de to stater i forbindelse med en anmodning om overførelse.
ARTIKEL 5 Anmodninger og svar 1. Anmodninger om overførelse samt svar herpå  

 skal være skriftlige.
2. Anmodninger skal fremsendes via de centrale myndigheder  

 i de kontraherende stater.
Svar skal formidles ad samme vej.
 3. Den anmodede stat skal straks underrette den anmodende  

 stat om sin beslutning om, hvorvidt den samtykker i anmodningen om  

 overførelse.
ARTIKEL 6 Dokumenter, der skal vedlægges 1. Fuldbyrdelseslandet skal på begæring af  

 domslandet forsyne dette med følgende:
a)	et dokument eller en erklæring, som viser, at den dømte  

 person er statsborger i denne stat; b)	en kopi af fuldbyrdelseslandets relevante lov, som viser, at de  

 handlinger eller undladelser, der har givet anledning til den pålagte  

 retsfølge i domslandet, udgør en lovovertrædelse efter  

 fuldbyrdelseslandets lovgivning eller ville udgøre en  

 lovovertrædelse, hvis den var begået på dets  

 område; c)	en erklæring indeholdende de i art. 9 pkt. 2, nævnte  

 oplysninger.
 2. Hvis en anmodning om overførelse er fremsat,  

 skal domslandet fremskaffe følgende dokumenter til  

 fuldbyrdelseslandet, medmindre en af de to stater allerede har tilkendegivet,  

 at den ikke vil give samtykke til overførelsen:
a)	en bekræftet genpart af dommen og den lov, som denne er afsagt  

 på grundlag af; b)	en udtalelse om, hvor stor en del af straffen, som allerede er  

 udstået, herunder oplysninger om eventuel  

 varetægtsfængsling før dommen, strafafkortning samt andre  

 oplysninger af betydning for dommens fuldbyrdelse; c)	en erklæring indeholdende samtykket til overførelsen  

 som omtalt i artikel 3, pkt. 1, litra d; d)	når det skønnes hensigtsmæssigt eventuelle  

 medicinske eller sociale rapporter om den dømte person, oplysninger om  

 hans behandling i domslandet samt enhver anbefaling vedrørende  

 pågældendes videre behandling i fuldbyrdelseslandet.
 3. Domslandet og fuldbyrdelseslandet kan anmode hinanden  

 om at blive forsynet med de i 1. eller 2. pkt. nævnte dokumenter og  

 erklæringer, før det fremsætter anmodning om  

 overførelse eller træffer beslutning om, hvorvidt samtykke skal  

 gives til overførelse.
ARTIKEL 7 Samtykke og bekræftelse heraf 1. Domslandet skal sikre sig, at den person, som anmodes  

 om at give samtykke til overførelsen i overensstemmelse med artikel 3,  

 pkt. 1, litra d, gør dette frivilligt og med fuld viden om  

 retsvirkningerne heraf.
Fremgangsmåden ved afgivelsen af samtykke  

 fastsættes i domslandets lovgivning.
 2. Domslandet skal give fuldbyrdelseslandet mulighed for  

 gennem en konsul eller anden repræsentant udpeget efter aftale med  

 fuldbyrdelseslandet at få bekræftet, at samtykket er afgivet i  

 overensstemmelse med betingelserne i pkt. 1.
ARTIKEL 8 Virkningen af overførelse for domslandet 1. Fuldbyrdelseslandets myndigheders overtagelse af den  

 dømte person skal have den virkning, at fuldbyrdelsen af  

 retsfølgen suspenderes i domslandet.
 2. Domslandet må ikke længere fuldbyrde  

 retsfølgen, hvis fuldbyrdelseslandet anser udståelsen af  

 retsfølgen for at være afsluttet.
ARTIKEL 9 Virkningen af overførelse for  

 fuldbyrdelseslandet 1. De kompetente myndigheder i fuldbyrdelseslandet  

 skal:
a)	fortsætte fuldbyrdelsen af retsfølgen  

 øjeblikkeligt eller gennem en domstolsafgørelse eller  

 administrativ afgørelse under de i artikel 10 anførte  

 betingelser, eller b) gennem en domstolsafgørelse eller administrativ  

 afgørelse omsætte retsfølgen til en afgørelse  

 truffet af denne stat og således erstatte den i domslandet  

 pålagte sanktion med en sanktion efter fuldbyrdelseslandets lov for  

 samme overtrædelse under de i artikel 11 anførte betingelser.
 2. Fuldbyrdelseslandet skal på begæring forud  

 for overførelsen af den dømte person underrette domslandet om,  

 hvilke af disse fremgangsmåder det vil følge.
 3. Fuldbyrdelsen af retsfølgen skal ske efter  

 fuldbyrdelseslandets lovgivning, og kun denne stat er kompetent til at  

 træffe alle påkrævede afgørelser.
ARTIKEL 10 Fortsat fuldbyrdelse 1. I tilfælde af fortsat fuldbyrdelse skal  

 fuldbyrdelseslandet være bundet af retsfølgens retlige karakter  

 og varighed, således som den fremgår af retsfølgen.
2. Hvis retsfølgen imidlertid på grund af sin  

 karakter eller varighed er uforenelig med fuldbyrdelseslandets lovgivning,  

 eller hvis denne stats lovgivning kræver det, kan fuldbyrdelseslandet  

 gennem en domstolsafgørelse eller administrativ afgørelse  

 tilpasse sanktionen til den straf eller foranstaltning, som er foreskrevet af  

 dens egen lovgivning for en lignende overtrædelse.
Hvad angår  

 retsfølgens karakter, skal straffen eller foranstaltningen i videst  

 muligt omfang svare til retsfølgen, som skal fuldbyrdes.
Den må  

 ikke med hensyn til sin karakter eller varighed skærpe den i domslandet  

 pålagte sanktion, og den må ikke overstige maksimumstraffen i  

 fuldbyrdelseslandets lovgivning.
ARTIKEL 11 Omsætning af retsfølgen 1. Ved omsætning af retsfølgen finder den i  

 fuldbyrdelseslandets lov foreskrevne fremgangsmåde  

 anvendelse.
Ved  

 omsætning af retsfølgen gælder, at den kompetente  

 myndighed:
a)	er bundet af bedømmelsen af sagens faktiske  

 omstændigheder, således som disse direkte eller indirekte  

 fremgår af den i domslandet afsagte dom; b)	ikke må omsætte en sanktion, som indebærer  

 frihedsberøvelse, til en bødestraf; c)	skal fratrække hele den periode, i hvilken den dømte  

 person har været frihedsberøvet; d)	ikke må forværre den dømte persons strafferetlige  

 stilling, og at den ikke er bundet af den minimumsstraf, som efter  

 fuldbyrdelseslandets lovgivning kan være foreskrevet for den eller de  

 begåede lovovertrædelser.
 2. Hvis omsætningen finder sted efter den  

 dømte persons overførelse, skal fuldbyrdelseslandet enten  

 varetægtsfængsle denne person eller på anden måde  

 sikre hans tilstedeværelse i fuldbyrdelseslandet, mens udfaldet af  

 omsætningsproceduren afventes.
ARTIKEL 12 Benådning, amnesti og formildelse af  

 retsfølgen Hver Stat kan meddele benådning, amnesti eller  

 formildelse af retsfølgen i overensstemmelse med sin forfatning eller  

 anden lovgivning.
ARTIKEL 13 Fornyet prøvelse af dommen Domslandet alene har retten til at træffe  

 afgørelse i forbindelse med en begæring om fornyet  

 prøvelse af dommen.
ARTIKEL 14 Fuldbyrdelsens ophør Fuldbyrdelseslandet skal afslutte fuldbyrdelsen af  

 retsfølgen, så snart det af domslandet underrettes om en  

 beslutning eller foranstaltning, som indebærer, at retsfølgen  

 ikke længere kan fuldbyrdes.
ARTIKEL 15 Oplysninger om retsfølgen Fuldbyrdelseslandet skal forsyne domslandet med  

 oplysninger vedrørende fuldbyrdelsen af retsfølgen:
a)	når det anser fuldbyrdelsen af retsfølgen for at  

 være afsluttet; b)	hvis den dømte person er flygtet, før fuldbyrdelsen af  

 retsfølgen er afsluttet; c)	hvis domslandet anmoder om en særlig  

 redegørelse.
ARTIKEL 16 Gennemrejse 1. Den ene kontraherende stat skal i overensstemmelse med  

 sin lovgivning imødekomme en anmodning om tilladelse til gennemrejse  

 for en dømt person gennem sit territorium, såfremt anmodningen  

 er fremsat af den anden kontraherende stat, og denne stat har aftalt  

 overførelsen af den dømte person til eller fra sit territorium  

 med en trediestat.
 2. En kontraherende stat kan afslå at give  

 tilladelse til gennemrejse:
a)	hvis den dømte person er en af dens statsborgere; b)	hvis lovovertrædelsen, for hvilken retsfølgen blev  

 pålagt, ikke er en lovovertrædelse efter dens egen  

 lovgivning.
 3. Anmodninger om tilladelse til gennemrejse og svar  

 herpå formidles på samme måde som omtalt i artikel 5, pkt.  

 2 og 3.
 4. En kontraherende stat kan imødekomme en  

 anmodning fra en tredjestat om tilladelse for en dømt person til at  

 rejse gennem dets territorium, hvis denne stat har aftalt overførelsen  

 til eller fra sit territorium med den anden kontraherende stat.
 5. Den kontraherende stat, som er blevet anmodet om at  

 tillade gennemrejse, kan kun holde den dømte person  

 varetægtsfængslet i det tidsrum, som medgår til rejsen  

 gennem dets territorium.
 6. Den kontraherende stat, som er blevet anmodet om  

 gennemrejse, kan opfordres til at give tilsagn om, at den dømte person  

 ikke vil blive anklaget eller bortset fra hvad der er anført i  

 foregående punkt, varetægtsfængslet eller på anden  

 måde udsat for begrænsninger i sin frihed på  

 gennemrejsestatens territorium på grund af en lovovertrædelse  

 eller en retsfølge, som er henholdsvis begået eller pålagt  

 forud for hans afrejse fra domslandets territorium.
 7. Anmodning om tilladelse til gennemrejse er ikke  

 påkrævet, hvis transport sker med fly over en kontraherende stats  

 territorium, og hvis ingen landing er påregnet.
ARTIKEL 17 Sprog og omkostninger 1. Alle anmodninger, oplysninger og bilag, der udveksles  

 mellem de kontraherende stater i overensstemmelse med denne aftale skal  

 affattes på spansk.
 2. Med undtagelse af, hvad der er bestemt i artikel 6,  

 pkt. 2, litra a, behøver dokumenter, som fremsendes i overensstemmelse  

 med denne aftale, ikke at være bekræftet.
 3. Omkostninger, som pådrages ved anvendelsen af  

 denne aftale, skal bæres af fuldbyrdelseslandet, undtagen hvor  

 omkostningerne udelukkende er pådraget på domslandets  

 territorium.
ARTIKEL 18 Territorial anvendelse 1. Hver stat kan på tidspunktet for den i artikel 20  

 omhandlede underretning nærmere angive, på hvilket eller hvilke  

 territorier denne aftale skal finde anvendelse.
 2. Enhver stat kan på et senere tidspunkt gennem en  

 erklæring til den anden kontraherende stat udstrække anvendelsen  

 af denne aftale til ethvert andet område angivet i erklæringen.  

 For et sådant område træder aftalen i kraft den dag, hvor  

 den anden kontraherende stat modtager en sådan erklæring.
ARTIKEL 19 Tidsmæssig anvendelse Denne aftale skal finde anvendelse på fuldbyrdelse  

 af retsfølger pålagt såvel før som efter dens  

 ikrafttræden.
ARTIKEL 20 Ikrafttræden 1. Denne aftale træder i kraft på datoen for  

 den sidste af underretningerne, hvori de kontraherende stater skriftligt  

 meddeler hinanden, at deres interne forfatnings- og lovkrav er opfyldt.
 2. Enhver af de kontraherende stater kan når som  

 helst opsige aftalen ved skriftlig underretning til den anden kontraherende  

 stat seks måneder i forvejen.
 3. Såfremt Den Bolivarianske Republik Venezuela  

 tiltræder Konventionen om Overførelse af Domfældte  

 underskrevet i Strasbourg den 21. marts 1983, ophører denne aftale  

 mellem de kontraherende stater den dag, hvor nævnte konvention  

 træder i kraft for Den Bolivarianske Republik Venezuela.
 Til bekræftelse heraf har undertegnede dertil bemyndigede  

 underskrevet denne aftale.
 Udfærdiget i Caracas, den 14. juli 2000, in duplo, på spansk  

 og dansk, idet begge tekster har samme gyldighed.
