 I henhold til § 2, stk. 3, nr. 3 og § 35 a i lov om styrelse af højere  

 uddannelsesinstitutioner, jfr. lovbekendtgørelse nr. 161 af 17. marts 1987,  

 fastsættes:
 § 1.  Sager om erhvervelse af doktorgraden behandles  

 efter reglerne i denne bekendtgørelse og under iagttagelse af de nærmere  

 bestemmelser, der fastsættes i eller i henhold til hver enkelt institutions  

 statut, jfr. § 27.
 § 2.  Tildeling af doktorgraden på grundlag af en  

 afhandling skal være udtryk for anerkendelse af, at den, der får graden  

 tildelt, sidder inde med betydelig videnskabelig indsigt og modenhed og med  

 sin afhandling har bragt videnskaben et væsentligt skridt videre.
§ 3.  Universiteterne i København, Århus og Odense  

 samt universitetscentrene i Roskilde og Aalborg har ret til at tildele  

 doktorgraden inden for de af følgende fagområder, der er repræsenteret på den  

 enkelte institution.
De, der har erhvervet doktorgraden inden for et  

 fagområde, har ret til at betegne sig som anført ud for det enkelte  

 fagområdes doktorgrad: 1. De teologiske fagområder.
Den teologiske doktorgrad  

 - doctor theologiae (dr. theol.). 2. Det retsvidenskabelige fagområde.  

 Den juridiske doktorgrad - doctor juris (dr. jur.). 3. Det  

 statsvidenskabelige fagområde.
Den statsvidenskabelige doktorgrad - doctor  

 politices  (dr. polit.). 4. Det økonomiske fagområde.
Den økonomiske  

 doktorgrad - doctor oeconomices (dr. oecon.). 5. Det sociologiske  

 fagområde.
Den sociologiske doktorgrad - doctor scientiarum socialium  

 (dr. scient. soc.). 6. Fagområdet for statskundskab.
Doktorgraden i  

 statskundskab - doctor scientiarum politicarum  (dr. scient. pol.). 7.  

 Det socialvidenskabelige fagområde.
Doktorgraden i socialvidenskab -  

doctor rerum socialium (dr. rer. soc.). 8. De lægevidenskabelige  

 fagområder.
Den medicinske doktorgrad - doctor medicinae (dr. med.).  

 9. De humanistiske fagområder.
Den filosofiske doktorgrad - doctor  

 philosophiae (dr. phil.).
10. De naturvidenskabelige fagområder.
Den  

 naturvidenskabelige doktorgrad - doctor scientiarum (dr. scient.).
11. Det psykologiske fagområde.
Den filosofiske  

 doktorgrad - doctor philosophiae (dr. phil.).
12. Det tekniske fagområde.
Den tekniske doktorgrad -  

doctor technices (dr. techn.).
13. Det erhvervsøkonomiske fagområde.
Den  

 erhvervsøkonomiske doktorgrad - doctor mercaturae (dr. merc.).
 Stk. 2.  Den Polytekniske Læreanstalt, Danmarks Tekniske  

 Højskole, har ret til at tildele den tekniske doktorgrad, og de, der har  

 erhvervet denne doktorgrad, har ret til at betegne sig doctor  

 technices (dr. techn.).
 Stk. 3.  Danmarks Farmaceutiske Højskole har ret til at  

 tildele den farmaceutiske doktorgrad, og de, der har erhvervet denne  

 doktorgrad, har ret til at betegne sig doctor pharmaciae (dr. pharm.).
 Stk. 4.  Københavns Tandlægehøjskole og Århus  

 Tandlægehøjskole har ret til at tildele den odontologiske doktorgrad, og de,  

 der har erhvervet denne doktorgrad, har ret til at betegne sig doctor  

 odontologiae (dr. odont.).
Stk. 5.  Den kgl.
Veterinær- og Landbohøjskole har ret  

 til at tildele følgende doktorgrader, og de, der har erhvervet en af disse  

 doktorgrader, har ret til at betegne sig som anført ud for hver doktorgrad:
 1. Den veterinærvidenskabelige doktorgrad - doctor  

 medicinae veterinariae (dr. med. vet.).
 2. Den jordbrugsvidenskabelige doktorgrad - doctor  

 agronomiae (dr. agro.).
 Stk. 6.  Danmarks Lærerhøjskole har ret til at tildele  

 den pædagogiske doktorgrad, og de, der har erhvervet denne doktorgrad, har  

 ret til at betegne sig doctor pædagogiae (dr. pæd.).
 Stk. 7.  Handelshøjskolen i København og  

 Handelshøjskolen i Århus har ret til at tildele følgende doktorgrader, og de,  

 der har erhvervet en af disse doktorgrader, har ret til at betegne sig som  

 anført ud for hver doktorgrad:
 1. Den erhvervsøkonomiske doktorgrad - doctor  

 mercaturae (dr. merc.).
 2. Den erhvervssproglige doktorgrad - doctor  

 linguae mercantilis  (dr. ling. merc.).
 Stk. 8.  Direktoratet for de Videregående Uddannelser  

 kan godkende, at institutionerne kan tildele doktorgrader inden for andre  

 områder.
§ 4.  Hvis en afhandling, der er indleveret til en  

 højere uddannelsesinstitution, efter sit indhold ikke klart kan henføres  

 under et af de fagområder, der er nævnt i § 3, afgøres det ved forhandling  

 mellem de kollegiale organer, der kan komme i betragtning, jfr. § 5, stk. 3,  

 hvor sagen skal behandles, samt hvilken doktorgrad der skal tildeles.
Kan der  

 ved forhandlingen ikke opnås enighed, træffer konsistorium afgørelsen.
 Stk. 2.  Konsistorium kan endvidere i enkelte tilfælde  

 godkende, at der tildeles en anden af institutionens doktorgrader end den,  

 der følger af § 3. Beslutningen meddeles forfatteren, der herefter eventuelt  

 kan trække afhandlingen tilbage.
 § 5.  Enhver, der inden for det nærmest vedkommende  

 fagområde har erhvervet licentiatgraden, aflagt magisterkonferens eller  

 bestået kandidateksamen, har ret til at indlevere en afhandling eller en  

 flerhed af afhandlinger, jfr. § 6, stk. 1, med henblik på erhvervelse af en  

 af de doktorgrader, der er nævnt i § 3.
 Stk. 2.  Den enkelte højere uddannelsesinstitution  

 fastsætter nærmere regler om, hvilke forudgående eksaminer m.v. der normalt  

 forudsættes for erhvervelse af de forskellige doktorgrader.
 Stk. 3.  Konsistorium kan efter indhentet udtalelse fra  

 det kollegiale organ, der i henhold til institutionens statut behandler sager  

 om tildeling af doktorgrader, tillade andre end dem, der er omfattet af stk.  

 1 og 2, at indlevere en afhandling til forsvar for doktorgraden.
§ 6.  Doktorgraden tildeles på grundlag af en enkelt  

 afhandling eller flere afhandlinger, der er beslægtede i emnekreds eller  

 metode, og som er indleveret med henblik på erhvervelse af en bestemt  

 doktorgrad.
Hvad der er fastsat om en enkelt afhandling, gælder, hvis der  

 ikke er anført andet, også en flerhed af afhandlinger, der samlet er  

 indleveret til bedømmelse.
Stk. 2.  Hvis en afhandling indleveres til en højere  

 uddannelsesinstitution, hvor der ikke er ansat nogen fagkyndig inden for det  

 faglige område, som afhandlingen vedrører, kan den normalt ikke tages under  

 bedømmelse.
Konsistorium kan dog i særlige tilfælde godkende, at en sådan  

 afhandling tages under bedømmelse.
 § 7.  Ved indleveringen af afhandlingen skal  

 forfatteren skriftligt erklære, om afhandlingen enten i samme eller i mere  

 eller mindre afvigende skikkelse eller en anden afhandling, som har berøring  

 med den, tidligere har været indleveret til samme eller en anden højere  

 uddannelsesinstitution i Danmark eller i udlandet til bedømmelse med henblik  

 på erhvervelse af doktorgrad, licentiatgrad eller anden akademisk grad eller  

 som prisopgavebesvarelse og i så fald med hvilket resultat.
Stk. 2.  Hvis forfatteren allerede har erhvervet en  

 akademisk grad i Danmark eller i udlandet på grundlag af afhandlingen, eller  

 den er blevet positivt bedømt som prisopgave, kan den ikke tages under  

 bedømmelse.
Dette udelukker ikke, at afhandlingen eventuelt benyttes som  

 grundlag for udarbejdelse af en doktorafhandling, jfr. § 2 og § 6, stk. 1.
 Stk. 3.  Har afhandlingen tidligere ved en anden højere  

 uddannelsesinstitution i Danmark været underkastet bedømmelse med henblik på  

 erhvervelse af doktorgraden, uden at graden er blevet tildelt, kan det  

 kollegiale organ, der behandler sagen, beslutte, at afhandlingen ikke skal  

 antages til bedømmelse.
 § 8.  Hvis en afhandling, der helt eller delvis er  

 resultat af et gruppearbejde, er indleveret til bedømmelse for doktorgraden,  

 skal der afkræves medforfatteren eller medforfatterne erklæring om omfanget  

 og karakteren af den indleverende forfatters andel i arbejdet, idet  

 doktorgraden tildeles på grundlag af dennes egen videnskabelige indsats.
 § 9.  Den enkelte institution træffer bestemmelse om,  

 på hvilke sprog afhandlingen kan være affattet.
Stk. 2.  Afhandlingen skal ved indleveringen være  

 ledsaget af en sammenfattende redegørelse for de forskningsresultater, som  

 forfatteren mener at have opnået.
Der kan fastsættes nærmere bestemmelser om  

 karakteren af den sammenfattende redegørelse ved indlevering af en flerhed af  

 afhandlinger.
Stk. 3.  Hvis afhandlingen er affattet på et fremmed  

 sprog, skal den sammenfattende redegørelse være affattet på dansk.
Hvis  

 afhandlingen er affattet på dansk, skal den sammenfattende redegørelse være  

 affattet på et fremmed sprog efter institutionens nærmere bestemmelse.
 § 10.  Efter indleveringen af afhandlingen skal et  

 antal eksemplarer af denne under hele sagens behandling være til rådighed for  

 det kollegiale organ, der behandler den.
 § 11.  Til at bedømme en indleveret afhandling  

 nedsætter det kollegiale organ, der behandler sagen, snarest og normalt  

 senest 3 måneder efter indleveringen et bedømmelsesudvalg på 2 eller 3  

 medlemmer.
Stk. 2.  Medlemmerne af udvalget skal enten være  

 professorer inden for fagområdet eller personer, der må anses for at besidde  

 en faglig indsigt på et tilsvarende niveau.
Medlemmerne udpeges så vidt  

 muligt blandt institutionens nærmest fagkyndige videnskabelige medarbejdere  

 og lærere.
Hvis en videnskabelig medarbejder eller lærer, der tilkaldes af et  

 andet hoved- eller fagområde end det, hvorunder den videnskabelige  

 medarbejder eller lærer hører, ikke erkender nødvendigheden af sin medvirken,  

 forhandler de kollegiale organer om vedkommendes pligt til at indtræde i  

 udvalget.
Hvis der ikke opnås enighed ved forhandlingen, træffer konsistorium  

 afgørelsen.
 Stk. 3.  Ingen kan deltage i bedømmelsen af en  

 afhandling, når der foreligger omstændigheder, der er egnet til at vække  

 tvivl om den pågældendes upartiskhed.
Stk. 4.  Bedømmelsesudvalgets nedsættelse og  

 sammensætning skal snarest meddeles forfatteren, der inden 8 dage skriftligt  

 kan gøre indsigelse mod udvalgets sammensætning.
Hvis der fremkommer  

 indsigelse, skal sagen behandles på ny.
Resultatet af denne behandling  

 meddeles forfatteren.
Inden for en frist på 8 dage fra den endelige  

 meddelelse om udvalgets sammensætning kan forfatteren vælge at trække  

 afhandlingen tilbage.
 Stk. 5.  Efter udløbet af den frist, som nævnes i stk.  

 4, og indtil modtagelsen af den endelige indstilling, jfr. § 13, kan  

 forfatteren kun med det kollegiale organs tilladelse trække afhandlingen  

 tilbage fra bedømmelse.
Stk. 6.  Et udvidet bedømmelsesudvalg, jfr. §§ 15 og 16,  

 består normalt af det først nedsatte udvalgs medlemmer suppleret med indtil  

 yderligere to fagkyndige, således at udvalget får et ulige antal medlemmer.  

 Såfremt et medlem undtagelsesvis ikke ser sig i stand til at fortsætte som  

 medlem af udvalget, kan det besluttes, at en anden fagkyndig indtræder i hans  

 sted.
Efter udvidelsen af udvalget finder stk. 4 på ny anvendelse.
Udvidelse  

 af et udvalg kan kun ske een gang.
 Stk. 7.  Kun medlemmer af bedømmelsesudvalget kan  

 deltage i arbejdet.
 § 12.  Bedømmelsesudvalget afgiver en motiveret  

 skriftlig indstilling om afhandlingens antagelse til forsvar for doktorgraden  

 eller om dens forkastelse til det kollegiale organ, som har nedsat udvalget.  

 Hvis der er uenighed i udvalget om bedømmelsen, afgiver medlemmerne  

 indstilling enkeltvis eller gruppevis.
 Stk. 2.  Indstilling fra et bedømmelsesudvalg skal  

 foreligge senest 8 måneder efter udvalgets nedsættelse, hvis der ikke i det  

 enkelte tilfælde godkendes en længere frist.
 Stk. 3.  Hvis en indstilling, der er afgivet af et  

 bedømmelsesudvalg, giver mangelfuld vejledning eller er behæftet med  

 væsentlige formelle mangler, sendes indstillingen tilbage til udvalget med  

 anmodning om omarbejdelse eller rettelse af de formelle fejl.
 § 13.  Efter modtagelse af den endelige indstilling  

 fra bedømmelsesudvalget sender det kollegiale organ snarest indstillingen til  

 forfatteren af afhandlingen.
Stk. 2.  Hvis indstillingen eller - i tilfælde af delt  

 indstilling - een af indstillingerne konkluderer i afhandlingens forkastelse,  

 kan forfatteren indtil 3 uger fra modtagelsen skriftligt fremføre sine  

 bemærkninger til indstillingen eller trække afhandlingen tilbage.
Hvis der  

 fremkommer bemærkninger til indstillingen, skal bedømmelsesudvalget have  

 lejlighed til at kommentere disse, inden sagen behandles i det kollegiale  

 organ.
 § 14.  Det kollegiale organ træffer på grundlag af  

 bedømmelsesudvalgets indstilling beslutning om en afhandlings antagelse til  

 forsvar for doktorgraden eller om dens forkastelse efter de bestemmelser, der  

 er fastsat i §§ 15 og 16.
Stk. 2.  Medlemmer af et bedømmelsesudvalg, som ikke  

 samtidig er medlemmer af det kollegiale organ, indkaldes med mindst 14 dages  

 varsel til det møde, hvor indstillingen skal behandles.
De deltager i  

 drøftelserne uden stemmeret.
 § 15.  Når der foreligger en eenstemmig indstilling  

 fra bedømmelsesudvalget, skal sagen behandles på følgende måde:
1. En indstilling om afhandlingens antagelse er  

 vedtaget, hvis ikke mindst 2/3 af de stemmeberettigede stemmer imod.
Hvis  

 mindst 2/3 af de stemmeberettigede stemmer imod indstillingen, skal  

 afhandlingen behandles i et udvidet bedømmelsesudvalg.
 2. En indstilling om afhandlingens forkastelse kan  

 vedtages ved simpel stemmeflerhed blandt dem, der deltager i afstemningen.  

 Hvis indstillingen ikke vedtages, skal afhandlingen behandles i et udvidet  

 bedømmelsesudvalg.
 Stk. 2.  Når der foreligger en flertalsindstilling og en  

 mindretalsindstilling, skal sagen behandles på følgende måde:
1. En flertalsindstilling om afhandlingens antagelse  

 kan vedtages ved simpel stemmeflerhed blandt dem, der deltager i  

 afstemningen.
Hvis indstillingen ikke vedtages, skal afhandlingen behandles i  

 et udvidet bedømmelsesudvalg.
2. En flertalsindstilling om afhandlingens forkastelse  

 er vedtaget, hvis mindst 2/3 af de stemmeberettigede stemmer for  

 indstillingen.
Hvis indstillingen ikke vedtages, skal afhandlingen behandles  

 i et udvidet bedømmelsesudvalg.
 Stk. 3.  Hvis lige mange af bedømmelsesudvalgets  

 medlemmer har indstillet til antagelse og til forkastelse, skal afhandlingen  

 behandles i et udvidet bedømmelsesudvalg.
 Stk. 4.  I stemmetallet medregnes ikke blanke stemmer.
 § 16.  Når der foreligger en eenstemmig indstilling  

 fra et udvidet bedømmelsesudvalg, skal sagen behandles på følgende måde:
 1. En indstilling om afhandlingens antagelse er  

 vedtaget, hvis ikke 4/5 af de stemmeberettigede stemmer imod.
 2. En indstilling om afhandlingens forkastelse kan  

 ikke underkendes.
 Stk. 2.  Når der foreligger en flertalsindstilling og en  

 mindretalsindstilling fra et udvidet bedømmelsesudvalg, skal sagen behandles  

 på følgende måde:
 1. En flertalsindstilling om afhandlingens antagelse  

 er vedtaget, hvis ikke mindst 2/3 af de stemmeberettigede stemmer imod.
 2. En flertalsindstilling om afhandlingens forkastelse  

 er vedtaget, hvis ikke 4/5 af de stemmeberettigede stemmer imod.
 § 17.  Når en afhandling antages til forsvar, skal  

 forfatteren drage omsorg for, at eksemplarer af den kan erhverves, og den  

 skal efter institutionens nærmere bestemmelse foreligge tilgængelig mindst 4  

 uger, før forsvaret finder sted.
Stk. 2.  Der skal afleveres 1 eksemplar af afhandlingen  

 til Det Kgl.
Bibliotek, 1 eksemplar til Statsbiblioteket i Århus og 1  

 eksemplar til hovedbiblioteket for institutionen.
 § 18.  Forfatteren af en afhandling, der er antaget,  

 kan forinden afhandlingens frigivelse, jfr. § 17, foretage rettelser i den  

 med samtykke af formanden for det kollegiale organ, sagen hører under.
 § 19.  Forsvarshandlingen er offentlig og ledes af  

 formanden for det kollegiale organ, som sagen hører under, eller en anden  

 videnskabelig medarbejder eller lærer, som formanden har udpeget dertil.
Stk. 2.  Til at fungere som officielle opponenter  

 beskikkes to af bedømmelsesudvalgets medlemmer.
Under særlige omstændigheder  

 kan dog andre fagkyndige beskikkes som officielle opponenter.
Stk. 3.  Eventuelle uofficielle opponenter må melde sig  

 til den, der leder forsvarshandlingen, inden handlingens begyndelse.
Lederen  

 af forsvarshandlingen kan dog lade senere anmeldte opponenter få ordet, men  

 uden at fratage tidligere opponenter deres forrettigheder.
 Stk. 4.  Hvis doktoranden ønsker det, kan der gives ham  

 ret til at indlede forsvarshandlingen med en forelæsning af indtil 1/2 times  

 varighed, hvori der gives en oversigt over afhandlingens emne og de  

 forskningsresultater, der er fremlagt til bedømmelse.
Stk. 5.  Der gives i almindelighed hver af de officielle  

 opponenter højst 1 1/2 time og hver uofficiel opponent højst 3/4 time, heri  

 indbefattet den tid, doktoranden behøver til at give svar.
Den tid, der gives  

 opponenterne, kan dog efter omstændighederne indskrænkes eller udvides.
Hele  

 forsvarshandlingen må højst vare 6 timer.
 Stk. 6.  Forsvarshandlingen skal foregå på dansk, norsk  

 eller svensk, medmindre der af det kollegiale organ gives tilladelse til at  

 anvende et andet sprog.
 Stk. 7.  Efter forsvarshandlingen afgiver de officielle  

 opponenter indberetning om, hvorvidt de finder, at forsvaret har været  

 fyldestgørende.
 Stk. 8.  Hvis en indberetning, jfr. stk. 7, giver  

 mangelfuld vejledning eller er behæftet med væsentlige formelle mangler, kan  

 den sendes tilbage til opponenterne med anmodning om omarbejdelse eller  

 rettelse af de formelle fejl.
 § 20.  Efter indstilling fra det kollegiale organ kan  

 konsistorium under særlige omstændigheder godkende, at den mundtlige  

 forsvarshandling skal bortfalde.
 § 21.  Efter at de officielle opponenter har afgivet  

 indberetning, skal sagen af det kollegiale organ, der træffer beslutning,  

 behandles på følgende måde:
 1. Hvis de officielle opponenter begge har anset  

 forsvaret for fyldestgørende, skal doktorgraden tildeles doktoranden,  

 medmindre Undervisningsministeriet, Direktoratet for de Videregående  

 Uddannelser, giver tilladelse til, at sagen gøres til genstand for fornyet  

 behandling.
2. Hvis de officielle opponenter begge har anset  

 forsvaret for ufyldestgørende, kan doktorgraden kun tildeles doktoranden,  

 hvis 2/3 af dem, der deltager i afstemningen, stemmer herfor.
I stemmetallet  

 medregnes ikke blanke stemmer.
 3. Hvis der foreligger en delt indberetning fra  

 opponenterne, skal doktorgraden tildeles, hvis ikke 2/3 af de  

 stemmeberettigede stemmer imod.
 § 22.  Tildelingen af doktorgraden sker ved udstedelse  

 af et diplom, som affattes efter institutionens nærmere bestemmelse.
 § 23.  Doktorer har ret til at holde forelæsninger -  

jus docendi - på den institution, der har tildelt dem doktorgraden.
 § 24.  Æresdoktorgrader kan tildeles forskere, der  

 skønnes i den grad at have gjort sig videnskabeligt fortjent, at det findes  

 naturligt at hædre dem med den højeste videnskabelige grad. Æresdoktorer har  

 ret til at anvende de betegnelser, der er anført i § 3, med tilføjelse af  

honoris causa (h. c.).
 § 25.  Doktorer, herunder æresdoktorer, har ret til at  

 bære en ring med en plade, som erhverves på institutionen, og hvori der er  

 præget et minervahoved omgivet af en laurbærkrans.
 Stk. 2.  Doktorer i teologien har ret til at bære kjoler  

 af silke med fløjl på forstykke og vinger samt huer af fløjl.
 § 26.  De, der inden for de naturvidenskabelige  

 fagområder har erhvervet den filosofiske doktorgrad, har ret til at betegne  

 sig  doctor scientiarum (dr. scient.), hvis de ønsker det.
 § 27.  Inden for rammerne af bekendtgørelsen  

 fastsætter den enkelte institution nærmere regler for erhvervelse af  

 doktorgraden.
 § 28.  Direktoratet for de Videregående Uddannelser  

 kan i særlige tilfælde godkende fravigelser fra bekendtgørelsens  

 bestemmelser.
 § 29.  Afgørelser truffet af Direktoratet for de  

 Videregående Uddannelser vedrørende denne bekendtgørelse kan ikke indbringes  

 for højere administrativ myndighed.
 § 30.  Bekendtgørelsen træder i kraft den 1. juli  

 1987.
 Stk. 2.  Bekendtgørelse nr. 43 af 31. januar 1977 om  

 erhvervelse af doktorgraden, som ændret ved bekendtgørelse nr. 107 af 4.  

 marts 1986, ophæves.
