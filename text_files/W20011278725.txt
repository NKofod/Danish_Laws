Der blev klaget over, at der blev ordineret en for stor dosis Selen,  

 hvilket medførte, at patienten fik en selenforgiftning.
Der blev  

 endvidere klaget over, at lægen hverken skriftligt eller mundtligt  

 informerede om bivirkningerne ved indtagelse af selen eller informerede om  

 doseringsperiode eller behandlingens længde.
Klage over behandling med for høj dosis  

 selen og mangelfuld information Nævnet fandt grundlag for at kritisere lægens behandling af  

 patienten ved at ordinere selen i så høje doser, og nævnet  

 fandt det endvidere ikke godtgjort, at patienten blev informeret  

 tilstrækkeligt om behandlingen samt om bivirkningerne ved indtagelsen  

 af Selen.
Nævnet oplyste, at det terapeutiske område for Selen  

 ifølge Sundhedsstyrelsen er snævert, og det toksiske niveau ved  

 en legemsvægt på 65 kg eller derunder er mindre end 1000  

 mikrogram per dag (over 15 mikrogram per kg legemsvægt), men nogle vil  

 reagere med toksiske symptomer allerede ved en dosis på 600 mikrogram  

 daglig.
Normalområdet for Selen er 0,83-1,55 mikromol per liter, og et  

 niveau på 8,13 mikromol per liter er at betragte som svært  

 forhøjet.
Der er endvidere ikke dokumentation for, at  

 intravenøs behandling med C-vitamin skulle mindske risikoen for  

 Selen-forgiftning.
Symptomer på overdosering er metalsmag og  

 hvidløgslugt fra huden, hårtab og negleforandringer,  

 hudforandringer i form af rødme og kløe og eventuelt  

 føleforstyrrelser og begyndende lammelser.
 Nævnet lagde ved sin afgørelse lagt vægt på, at  

 det ikke af lægens journal fremgik, at patienten blev informeret om  

 bivirkningerne samt om behandlingen i øvrigt, samt at den skriftlige  

 information (tilskudsskema 3A) ikke var entydig, idet der er mulighed for  

 forståelsesfejl med hensyn til dosis og behandlingsperiode.
