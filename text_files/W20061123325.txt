Landsskatteretskendelse vedr.
Befordringsfradrag for  

 skatteyder  befordring i ægtefællens fri bil Klagen vedrører befordringsfradrag for  

 skatteyder, der er ansat i ægtefællens virksomhed, og hvor der er fælles  

 befordring  

 i ægtefællens fri bil.
Klageren har bedt om et  

 bindende ligningssvar.
Hun har stillet følgende spørgsmål:
Er klager berettiget til  

 fradrag for befordring mellem hjem og arbejde, jf. ligningsvejledningen  

 afsnit  

 A.B.1.9.17. Både skattemyndigheden og  

 skatteankenævnet har besvaret spørgsmålet med:
 Ja, men under forudsætning  

 af, at et tilsvarende beløb beskattes som personlig indkomst, jf.
ligningslovens § 9C, stk. 7. Landsskatterettens afgørelse Landsskatteretten stadfæster  

 skatteankenævnets afgørelse, og besvarer spørgsmålet med:
 Ja, men under forudsætning  

 af, at et tilsvarende beløb beskattes som personlig indkomst, jf.
ligningslovens § 9C, stk. 7. Sagens oplysninger Klageren er ansat som  

 klinikassistent i sin ægtefælles tandlægepraksis. Ægtefællen er tandlæge og  

 selvstændig erhvervsdrivende og bliver beskattet af værdi af fri bil for  

 Toyota  

 Avensis 2,0, reg.nr. xx, da bilen indgår i virksomhedsordningen og anvendes  

 privat.
Udover ægtefællen og klageren er der ansat én yderligere  

 klinikassistent  

 i virksomheden.
Afstanden mellem bopælen på  

 adressen B, og arbejdsstedet er 100 km tur/retur og med en samlet  

 transporttid  

 i bil på 1 time og 36 minutter (www.krak.dk). Klageren og ægtefællen  

 foretager  

 fælles befordring fra bopælen til arbejdsstedet i virksomhedens bil.
Klageren  

 er ikke pålagt, at hun skal benytte ægtefællens fri bil til befordring mellem  

 bopælen og arbejdsstedet.
Hverken klageren eller ægtefællen ejer bil privat.
Skatteankenævnets afgørelse Skatteankenævnet har  

 stadfæstet skattemyndighedens bindende ligningssvar på klagerens spørgsmål.
Besvarelsen er  

 bindende for skattemyndigheden i indkomstårene 2005 til 2009, med mindre der  

 sker ændringer i de forudsætninger, som har været afgørende for besvarelsen.
Af ligningsvejledningen  

 afsnit A.B.1.9.17 fremgår det, at en ansats kørsel med en kollega, der har  

 firmabil, kun beskattes, såfremt arbejdsgiveren har pålagt kollegaen at  

 befordre den pågældende.
Uanset det forhold, at klageren ikke er pålagt at  

 befordre sig mellem bopæl og arbejde i ægtefællens firmabil, er klageren  

 naturligt henvist til at køre sammen med ægtefællen på arbejde.
Der er herved  

 henset til, at husstanden kun har én bil til rådighed, og at det stort set er  

 umuligt at transportere sig med offentlige transportmidler mellem bopæl og  

 arbejdsplads.
På grundlag heraf finder nævnet, at klageren har  

 arbejdsgiverbetalt befordring.
Der henvises desuden til Landsskatterettens  

 kendelse af 31. oktober 2000, offentliggjort som SKM.2001.32.LSR  

 (www.skat.dk).
Klagerens påstand og argumenter Der er nedlagt påstand om, at  

 spørgsmålet besvares således, at klageren kan foretage fradrag for  

 befordring,  

 jf. ligningslovens § 9C, uden at hun samtidigt skal beskattes af et  

 tilsvarende  

 beløb i den personlige indkomst.
 På grund af afstanden mellem bopælen  

 og arbejdsstedet, har klageren og ægtefællen af naturlige årsager valgt at  

 have  

 fælles befordring. Ægtefællen er beskattet af værdi af fri bil, og da han som  

 arbejdsgiver ikke pålægger klageren at befordre sig i bilen, kan klagerens  

 befordring ikke anses for at være arbejdsgiverbetalt.
 Da ægtefællen bliver  

 beskattet af værdi af fri bil, påvirker beskatningen parrets privatforbrug på  

 lige fod med almindelige driftsomkostninger (brændstof, vedligeholdelse, skat  

 og forsikring m.v.).
Parret har dermed en privat  

 udgift til autodrift, og virksomhedens udgifter til autodrift påvirkes ikke  

 af,  

 at klageren er passager i bilen.
Hvad angår skatteankenævnets henvisning til  

 SKM.2001.32.LSR bemærkes, at denne afgørelse bygger på andre forudsætninger,  

 herunder især, at arbejdsgiveren i denne sag havde påtaget sig merudgifter.  

 Dette er ikke tilfældet hvad angår klageren, idet arbejdsgiverens udgifter er  

 ens uanset om klageren befordre sig i bilen eller ej.
Det bemærkes, at i  

 forbindelse med lønmodtagerforhold, hvor én af parterne har firmabil, har den  

 anden part ret til at fratrække kørsel mellem hjem og arbejdssted, samt  

 modtage befordringsgodtgørelse ved  

 erhvervsmæssig kørsel.
Klagerens forhold er sammenlignelige hermed, og der  

 henvises til ligningsvejledningen afsnit A.B.1.9.17.
Landsskatterettens bemærkninger og begrundelse Efter skattestyrelseslovens §  

 20E kan enhver få et bindende ligningssvar hos den kommunale skattemyndighed på spørgsmål  

 om den skattemæssige virkning for spørgeren af en disposition, når den  

 kommunale skattemyndighed har kompetence til at afgøre spørgsmålet efter § 2,  

 stk. 1-5.
Befordring mellem sædvanlig  

 bopæl og arbejdsplads har som udgangspunkt privat karakter og er derfor ikke  

 fradragsberettiget.
Der er dog adgang til at foretage standardiserede fradrag  

 for befordring mellem bopæl og  

 arbejdsplads efter satser, som fastsættes af Ligningsrådet (i dag Skatterådet), jf.  

 ligningslovens § 9C.
Såfremt den skattepligtige har adgang til en af  

 arbejdsgiveren betalt befordring, og den skattepligtige har foretaget fradrag  

 for befordring efter ligningslovens § 9C, stk. 1-4, skal den skattepligtige  

 ved  

 indkomstopgørelsen medregne værdi af fri befordring.
Værdien ansættes til et  

 beløb, der modsvarer fradraget efter stk. 1-3 for den del af strækningen,  

 hvor  

 der er adgang til fri befordring, jf. ligningslovens § 9C, stk. 7.  

 Arbejdsgiverbetalt befordring medfører således, at der  

 reelt ikke er adgang til fradrag for befordring mellem den private bopæl og  

 arbejdspladsen,  

 og i praksis kan beskatningen gennemføres ved, at der ikke godkendes fradrag  

 for befordring.
Retsformanden og ét  

 retsmedlem udtaler, at virksomheden har stillet fri bil til rådighed for klagerens ægtefælle, som også  

 er beskattet heraf og sammen med ægtefællen foretager klageren befordring til  

 og fra det fælles arbejdssted i virksomhedens bil.
På denne baggrund anses  

 klageren for at have adgang til at gøre brug af arbejdsgiverbetalt  

 befordring,  

 og hun kan derfor kun foretage fradrag for befordring, såfremt et tilsvarende  

 beløb tillægges den personlige indkomst.
Disse retsmedlemmer stemmer derfor  

 for  

 stadfæstelse.
Ét retsmedlem udtaler, at en  

 lønmodtager kun er skattepligtig af værdien af en af arbejdsgiveren betalt  

 befordring for en kollega mellem hjem og arbejdsplads, såfremt arbejdsgiveren  

 har påbudt kollegaen at medtage skatteyderen.
I den nærværende sag har  

 arbejdsgiveren/ægtefællen ikke påbudt klageren at befordre  

 sig i ægtefællens fri bil, og spørgsmålet må derfor besvares med Ja, og  

 uden  

 at et tilsvarende beløb beskattes som personlig indkomst, jf. ligningslovens  

 §  

 9C, stk. 7. Der træffes afgørelse efter  

 stemmeflertallet.
