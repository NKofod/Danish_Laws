Betænkning afgivet af Skatteudvalget den  

 2. februar 2000 Betænkning over Forslag til lov om  

 ændring af pensionsbeskatningsloven og skattekontrolloven (Pensionsordninger for ægtefæller til udsendte  

 medarbejdere m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Der er af skatteministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis, Dansk  

 Folkepartis, Centrum-Demokraternes, Det Radikale Venstres og Frihed 2000´s  

 medlemmer af udvalget) lovforslaget til vedtagelse med de af  

 skatteministeren stillede ændringsforslag.
 Et mindretal (Enhedslistens  

 medlem af udvalget) indstiller lovforslaget til forkastelse ved 3.  

 behandling.
 Enhedslisten stemmer imod lovforslaget, fordi Enhedslisten  

 er imod en udvikling, hvor skattebegunstigede private pensionsordninger  

 spiller en stadig stigende rolle i pensionssystemet.
Et andet mindretal (Kristeligt Folkepartis medlem  

 af udvalget) indstiller lovforslaget til vedtagelse med de stillede  

 ændringsforslag.
Såfremt de af mindretallet stillede  

 ændringsforslag forkastes ved 2. behandling, vil Kristeligt Folkeparti  

 stemme imod lovforslaget ved 3. behandling.
Ændringsforslag Til § 1 Af	skatteministeren, tiltrådt af et flertal  

 (udvalget med undtagelse af EL):
 1) I det under nr. 4 foreslåede § 19, stk.  

 2, ændres »§ 2 a« til: »§§ 2 a eller 2 b«.
 Af	et mindretal (KRF):
 2) I det under nr. 4 foreslåede § 19, stk. 3,  

udgår »eller samlevers« og »eller samlever«.
 3) I den under nr. 9 foreslåede § 23, 2.  

 pkt., udgår »eller samlever«.
 Af	skatteministeren, tiltrådt af et flertal  

 (udvalget med undtagelse af EL):
 4) Nr. 9 affattes således:
» » Af	et mindretal (KRF):
 5) I det under nr. 14 foreslåede § 53 A, stk.  

 2, 3. pkt., udgår »eller samlevers« og »eller samlever« .
Bemærkninger Til nr. 1 Forslaget til nyt stk. 2 i pensonsbeskatningslovens § 19  

 indfører bortseelsesret for obligatoriske ATP-bidrag, der indbetales  

 af andre end arbejdsgivere til personer omfattet af ATP-lovens § 2 a, f.eks.  

 modtagere af arbejdsløshedsdagpenge, kontanthjælp og  

 revalideringsydelse.
Efter ATP-lovens § 2 b kan der frivilligt indbetales  

 ATP-bidrag af en personkreds, der bl.a. omfatter modtagere af  

 førtidspension og delpension.
For denne persongruppes vedkommende er  

 det i bemærkningerne til lovforslagets § 1, nr. 4, angivet, at deres  

 ATP-indbetalinger er fradragsberettigede efter pensionsbeskatningslovens § 18  

 og fortsat vil være det efter lovændringen.
 Skatteministeriet er efterfølgende blevet gjort  

 opmærksom på, at det også for denne persongruppe  

 gælder, at det er de pensionsudbetalende myndigheder, der tilbageholder  

 og indbetaler ATP-bidraget, og at det ville være administrativt  

 belastende for de pågældende førtids- og delpensionister,  

 såfremt de selv skulle medtage oplysninger om indbetalingerne i deres  

 indkomstopgørelse.
 Det foreslås derfor at udvide bestemmelsen om  

 bortseelsesret for ATP-bidrag, der indbetales af andre end arbejdsgivere, til  

 også at omfatte frivillige ATP-bidrag efter ATP-lovens § 2 b.
Til nr. 2, 3 og 5 Det foreslås, at lovforslaget kun skal omfatte  

 samlevende personer, som har indgået ægteskab.  

 Ændringsforslagene er begrundet i, at det er Kristeligt Folkepartis  

 grundholdning, at ægteskabet er den rette samlivsform.
Derfor er det  

 rigtigt og naturligt, at de fordele, der er skitseret i lovforslaget, alene  

 bliver knyttet til denne samlivsform.
Til nr. 4 I det ved § 1, nr. 9, i lovforslaget foreslåede nye  

 2. pkt. i pensionsbeskatningslovens § 23 anvendes det henførende  

 stedord »ham«, der  

 viser tilbage til ordet »arbejdsgiveren«.
Ordvalget er hermed ikke neutralt, men til  

 gengæld parallelt med ordvalget i det gældende 1. pkt. i  

 pensionsbeskatningslovens § 23.
 Ordvalget foreslås ændret, således at  

 både det foreslåede nye 2. pkt. og det 30 år gamle 1. pkt.  

 i pensionsbeskatningslovens § 23 iklædes en mere nutidig og neutral  

 sprogdragt.
