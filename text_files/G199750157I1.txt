Formålet med registeret er at lette kommunens administration af skatte- og afgiftslove, at registrere indkomst- og formueforhold, ligningsresultater og kontroloplysninger for fysiske og juridiske personer.
Endvidere danner registeret grundlag for udsøgning af erhvervsdrivende til ligningsmæssig behandling for udskrivning af regnskabsanalyse m.v. til brug ved ligning af erhvervsdrivende, for planlægning og prioritering af sagsbehandlingsarbejdet samt for løsning af statistiske opgaver.
Personkreds: Registeret må kun indeholde oplysninger om erhvervsdrivende og selskaber, hvis skattemæssige forhold giver anledning til sagsbehandling i Københavns Kommune.
 Ikrafttrædelsesdato: 18/06/1997. Erstatter tidligere forskrifter.
