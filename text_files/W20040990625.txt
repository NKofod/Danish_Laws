Klage  

 over manglende diagnostik af nerveskade til overarmen Nævnet fandt ikke grundlag for kritik af de læger, som  

 var involveret i behandlingen af patienten.
Nævnet kunne oplyse, at en tennisalbue er en sygdom,  

 hvor der er smerter ved ydersiden af albuen, svarende til det  

 knoglefremspring,  

 som findes her. Årsagen til smerterne tilskrives forandringer i de  

 muskelsener,  

 som har fæste ved dette knoglefremspring.
Sygehistorien og den kliniske  

 undersøgelse anses almindeligvis for tilstrækkelig til at stille diagnosen,  

 og  

 det er således bortset fra en eventuel røntgenundersøgelse ikke almindelig  

 praksis at foretage supplerende diagnostiske undersøgelser som f.eks.  

 MR-scanning eller neurofysiologiske undersøgelse.
 Nævnet kunne herudover oplyse, at der kan gå flere  

 måneder efter operation for tennisalbue, før der indtræder væsentlig  

 forbedring.
Det var nævnets vurdering, at det på baggrund af den  

 forelagte sygehistorie og den foretagne undersøgelse var relevant at formode,  

 at der er tale om en tennisalbue.
Da blokadebehandling var uden nogen effekt,  

 og symptomerne havde stået på i flere år, var det tillige relevant at  

 foretage  

 operation for tennisalbue.
Det var endvidere nævnets vurdering, at der ikke  

 var  

 anledning til kritik af operationen, samt de efterfølgende  

 kontrolundersøgelser.
