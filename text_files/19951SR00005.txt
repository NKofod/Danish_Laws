Nr BR 5 Beretning om proceduren vedrørende regeringskonferencen 1996   

 Nr 5 1995-96, 1. samling Afgivet af Europaudvalget Afgivet: 19960910 I forbindelse med de regeringskonferencer, der resulterede i Maastricht-Traktaten, afgav Markedsudvalget den 31. august 1990 en beretning om proceduren vedrørende regeringskonferencer m.v.
 I forbindelse med den regeringskonference, der blev indledt med topmødet i  

 Torino den 29. marts 1996, har Europaudvalget med regeringen aftalt  

 retningslinjer for samspillet mellem regeringen og Europaudvalget.
 Det sker med henvisning til den motiverede dagsorden, der blev vedtaget af  

 Folketinget den 14. december 1995 på baggrund af regeringens  

 forhandlingsgrundlag af 11. december 1995, og som fastslår (jf.  

 Folketingstidende for den 12. december 1995, side 2039):
»- at regeringen deltager i regeringskonferencen på det fremlagte  

 forhandlingsgrundlag, - at Danmarks holdning til borgerskab, den økonomiske og monetære union,  

 fælles forsvarspolitik og fælles forsvar og retlige og indre anliggender er  

 fastlagt ved folkeafstemningen den 18. maj 1993 og kun kan ændres ved en ny  

 dansk folkeafstemning, - at regeringen vil tilrettelægge sin deltagelse i regeringskonferencen  

 således, at Folketinget og befolkningen holdes løbende orienteret, og - at Folketinget får forelagt forhandlingsresultatet af  

 regeringskonferencen.« Retningslinjerne for samspillet mellem regeringen og Folketingets  

 Europaudvalg er:
 1. Forud for ministermøder i forbindelse med regeringskonferencen - hvad  

 enten disse karakteriseres som formelle eller uformelle - orienterer  

 regeringen Europaudvalget om det kommende møde.
 2. Samme procedure anvendes i forbindelse med møder i Det Europæiske Råd -  

 hvad enten disse karakteriseres som ordinære eller ekstraordinære - hvor man  

 skal drøfte regeringskonferencen.
3. Alle initiativer, der fremlægges skriftligt i forbindelse med  

 regeringskonferencen, fremsendes straks til Europaudvalget, helst på dansk  

 (eller engelsk), men hvis en sådan udgave ikke foreligger på det tidspunkt,  

 da på originalsproget.
Når den danske udgave af sådanne initiativer  

 foreligger, fremsendes denne.
4. Forud for fremlæggelse af konkrete danske udspil på  

 regeringskonferencen fremsendes disse udspil før hel eller delvis  

 offentliggørelse til Folketingets Europaudvalg til orientering.
Fremsendelsen  

 sker på et sådant tidspunkt, at Europaudvalget sikres mulighed for en  

 uddybende drøftelse, samt at offentligheden bliver orienteret forud for  

 fremlæggelsen på regeringskonferencen.
Udspillet fremsendes samtidig til  

 Rådet for Europæisk Politik.
 I det omfang danske udspil går videre end regeringens forhandlingsgrundlag  

 af 11. december 1995, forelægges disse udspil Europaudvalget med henblik på  

 forhandlingsoplæg.
 5. Opstår der under regeringskonferencen behov for formelle og endelige  

 beslutninger om færdige traktattekster i Ministerrådet eller i Det Europæiske  

 Råd, fremlægges disse til forhandlingsoplæg.
 Regeringen har derudover givet tilsagn om at holde Europaudvalget løbende  

 orienteret om forløbet af regeringskonferencen gennem uformelle møder,  

 ligesom det skete i forbindelse med de sidste regeringskonferencer, jf.  

 vedlagte bilag.
 Et flertal (Socialdemokratiets, Venstres, Det Konservative  

 Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) tilslutter sig denne beretning.
 P. u. v.
Ove Fich formand Bilag Uddrag af brev fra april 1996 fra udenrigsminister Niels Helveg Petersen til formanden for Europaudvalget, Ove Fich:
