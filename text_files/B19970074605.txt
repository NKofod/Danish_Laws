 I medfør af § 1, stk. 1, § 4, stk. 1, 5 og 7, § 5 a, § 22, stk. 2, § 24 og  

 § 29 i lov om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 65 af 9.  

 februar 1996, og for så vidt angår bestemmelserne i kapitel 1-5 efter  

 forhandling med skatteministeren, fastsættes:
Administration af og kontrol med markedsordningerne m.v.
 § 1.  EU-direktoratet varetager følgende opgaver:
 Stk. 2.  Såfremt der af EU-direktoratet er udarbejdet  

 eller godkendt særlige skemaer eller blanketter til brug ved ansøgninger om  

 støtte i medfør af markedsordningerne og ved afgivelse af oplysninger i  

 øvrigt under støtteansøgningernes behandling, skal disse skemaer eller  

 blanketter benyttes.
 § 2.  De statslige told- og skattemyndigheder  

 varetager følgende opgaver:
 § 3.  Kontrollen med, at betingelserne for ind- og  

 udbetalingerne er opfyldt, foretages af EU-direktoratet, de statslige told-  

 og skattemyndigheder, Plantedirektoratet og Veterinær- og  

 Fødevaredirektoratet.
 Stk. 2.  EU-direktoratet forestår den overordnede  

 iværksættelse, koordination og opfølgning af den nødvendige kontrol.  

 Tilrettelæggelsen af kontrollen m.v. sker efter aftale mellem EU-direktoratet  

 og vedkommende kontrolmyndighed.
Stk. 3.  Den Særlige Tjeneste i EU-direktoratet  

 koordinerer den efterfølgende regnskabskontrol og fører tilsyn med  

 anvendelsen af fællesskabsbestemmelserne herom.
De statslige told- og  

 skattemyndigheder og Plantedirektoratet udfører den efterfølgende  

 regnskabskontrol med de ordninger, hvor myndigheden tillige udfører den  

 fysiske kontrol, medmindre der træffes anden beslutning efter aftale med  

 EU-direktoratet.
 Stk. 4.  Vedkommende myndighed er ansvarlig for den  

 korrekte forvaltning og kontrol med de i medfør af lov nr. 414 af 13. juni  

 1990 pålagte opgaver, samt øvrige bestemmelser, der regulerer ordninger, som  

 er omfattet af nævnte lovs § 1.
 § 4.  De statslige told- og skattemyndigheder udøver  

 de beføjelser, der ved § 4, stk. 5 og 7 i lovbekendtgørelse nr. 65 af 9.  

 februar 1996 er tillagt ministeren for fødevarer, landbrug og fiskeri, til at  

 fastsætte regler om kontrol med de oplysninger, der skal danne grundlag for  

 opkrævning af de i § 15 nævnte afgifter, samt fastsættelse af regler om  

 regnskabsførelse m.v. i forbindelse hermed.
 § 5.  Det er en betingelse for udbetaling af  

 støttebeløb i henhold til de af EU-direktoratet administrerede ordninger, at  

 støttemodtager til EU-direktoratet angiver en konto i et pengeinstitut  

 beliggende inden for Den Europæiske Union, hvortil samtlige støttebeløb, som  

 skal udbetales til den pågældende støttemodtager, kan overføres.
 Stk. 2.  Stk. 1 gælder ligeledes for enhver, som har  

 fået overdraget fordringer på de nævnte støttebeløb til eje eller pant, eller  

 på anden måde har erhvervet ret til disse.
 § 6.  For så vidt angår de af EU-direktoratet  

 administrerede ordninger, udøves den beføjelse til at tilkendegive den  

 pågældende, at sagen kan afgøres uden retslig forfølgning, der ved § 29 i  

 lovbekendtgørelse nr. 65 af 9. februar 1996 er tillagt ministeren for  

 fødevarer, landbrug og fiskeri, af EU-direktoratet.
 Stk. 2.  For så vidt angår de i kapitel 5 nævnte  

 ordninger, udøves den i stk. 1 nævnte beføjelse af de statslige told- og  

 skattemyndigheder.
 § 7.  Medmindre klageadgang er afskåret efter særlig  

 bekendtgørelse, kan afgørelser, truffet af EU-direktoratet eller de statslige  

 told- og skattemyndigheder i henhold til denne bekendtgørelse, af den, som  

 afgørelsen er rettet til, indbringes for ministeren for fødevarer, landbrug  

 og fiskeri inden 4 uger efter, at afgørelsen er meddelt klageren, jf. dog  

 stk. 2. Klager over afgørelser skal sendes til den myndighed, som har truffet  

 afgørelsen.
Stk. 2.  Afgørelser, truffet af de statslige told- og  

 skatteregioner vedrørende de i kapitel 5 anførte ordninger, kan indbringes  

 for Told- og Skattestyrelsen af den, som afgørelsen er rettet til, inden 4  

 uger, efter at afgørelsen er meddelt klageren.
Klager over regionens  

 afgørelser skal sendes til den region, som har truffet afgørelsen.
Eksportrestitutioner § 8.  Udførsler, for hvilke der søges  

 eksportrestitution, skal forudanmeldes til den told- og skatteregion, i hvis  

 distrikt varen indlades i et transportmiddel med henblik på eksport.  

 Forudanmeldelse skal ske mindst 24 timer, før indladningen påbegyndes.
Hvis  

 fristen på 24 timer begynder på en lørdag, søndag eller helligdag skal  

 forudanmeldelse ske inden for told- og skatteregionens ekspeditionstid den  

 forudgående arbejdsdag.
Der kan indgås aftale om forudanmeldelse med kortere  

 frist med den told- og skatteregion, hvor varen indlades.
 Stk. 2.  De statslige told- og skattemyndigheder  

 fastsætter de nærmere betingelser for forudanmeldelsens indhold.
§ 9.  Eksportøren af varer, der ikke er omfattet af  

 EF-Traktatens bilag II, og som har en sammensætning, der angives til udførsel  

 mod eksportrestitution for første gang, skal afgive en recept til  

 registrering hos de statslige told- og skattemyndigheder.
Registreringen  

 foretages af den told- og skatteregion, hvor virksomheden er  

 eksportørregistreret.
 Stk. 2.  Den i stk. 1 nævnte recept skal afgives senest  

 7 hverdage, inden varen af den pågældende sammensætning angives til udførsel.  

 Told- og skatteregionen kan tillade, at recepten afgives med kortere frist.
 Stk. 3.  I særlige tilfælde kan den pågældende told- og  

 skatteregion efter aftale med EU-direktoratet fritage for pligten til  

 receptregistrering, forudsat at eksportøren er i stand til på andet grundlag  

 at dokumentere varens sammensætning.
 Stk. 4.  De statslige told- og skattemyndigheder  

 fastsætter de nærmere betingelser for afgivelse af recept.
 § 10.  De statslige told- og skattemyndigheder  

 fastsætter de nærmere kontrolforanstaltninger til sikring af, at varernes  

 art, mængde, oprindelse m.v. kan fastslås i forbindelse med varernes udførsel  

 og/eller told- og skattemyndighedens eftersyn i virksomhederne.
Fremstilling af varer under toldkontrol § 11.  De statslige told- og skattemyndigheder kan  

 meddele bevilling til fremstilling under toldkontrol af varer, der er  

 berettiget til restitution, og som er bestemt til udførsel fra DenEuropæiske  

 Unions område, eller til formål, der må ligestilles hermed, når der ved  

 fremstillingen anvendes produkter, for hvilke der er fastsat en restitution  

 på nul eller derover med den virkning, at der kan forudbetales et beløb  

 svarende til eksportrestitutionen, så snart produkterne er undergivet  

 toldkontrol.
 § 12.  De statslige told- og skattemyndigheder kan  

 efter aftale med Ministeriet for Fødevarer, Landbrug og Fiskeri meddele  

 bevilling til fremstilling under toldkontrol af varer, til hvis fremstilling  

 der anvendes produkter, der hidrører fra interventionslagre eller varer, for  

 hvilke der udbetales produktionsrestitution.
 § 13.  De statslige told- og skattemyndigheder  

 fastsætter de nærmere betingelser i bevillingerne.
Autorisation af kontrol- og  

 overvågningsfirmaer § 14.  EU-direktoratet kan autorisere firmaer, der er  

 specialiseret i kontrol og overvågning på internationalt plan, til at udstede  

 erklæring om varers overgang til frit forbrug i et land uden for Den  

 Europæiske Unions område.
Erklæringen kan tjene som dokumentation for, at  

 varerne er indført i det land, for hvilket den ansøgte restitutionssats er  

 fastsat.
Stk. 2.  Ansøgning om autorisation indgives til  

 EU-direktoratet.
EU-direktoratet fastsætter de nærmere betingelser i  

 autorisationen.
 Stk. 3.  EU-direktoratet fastsætter nærmere bestemmelser  

 om kontrol med de firmaer, der har opnået autorisation.
 Stk. 4.  EU-direktoratet kan tilbagekalde en  

 autorisation, hvis firmaet ikke opfylder de fastsatte betingelser, eller hvis  

 forudsætningerne for autorisationen væsentligt ændres.
Afgifter ved udførsel § 15.  Ved udførsel til steder uden for Den Europæiske  

 Union af varer, for hvilke der efter Fællesskabets bestemmelser skal opkræves  

 afgifter, skal vareafsenderen frembyde og skriftligt angive varerne efter de  

 statslige told- og skattemyndighederns bestemmelser.
 Stk. 2.  Angivelsen skal indeholde de oplysninger, der  

 er nødvendige for beregning af afgifterne.
 Stk. 3.  § 9, stk. 1, finder tilsvarende anvendelse på  

 varer nævnt i stk. 1.
§ 16.  Afregningsperioden for afgifter af varer, der  

 udføres i erhvervsmæssigt øjemed af vareafsendere, der er hjemmehørende i  

 Unionens toldområde og som er registreret hos de statslige told- og  

 skattemyndigheder i den omhandlede henseende, er måneden.
Afgiften af varer,  

 der er registreret til udførsel efter § 15, stk. 1, i en afregningsperiode,  

 skal indbetales til de statslige told- og skattemyndigheder senest den 15. i  

 måneden efter den pågældende afregningsperiode, jf. dog § 18.
 § 17.  Afgift af varer, der udføres i erhvervsmæssigt  

 øjemed af vareafsendere, der er hjemmehørende uden for Unionens toldområde,  

 skal betales, når udførselsformaliteterne er opfyldt over for de statslige  

 told- og skattemyndigheder.
§ 18.  Afgift af varer, der udføres af vareafsendere,  

 hvis bo er under konkursbehandling eller tvangsakkordforhandling, eller hvis  

 dødsbo behandles efter kapitel III i lov om skifte af dødsbo og fællesbo,  

 skal betales, når udførselsformaliteterne er opfyldt over for de statslige  

 told- og skattemyndigheder.
Det samme gælder, hvis vareafsenderen ved  

 eksekution er fundet ude af stand til for tiden at betale sin gæld, hvis han  

 har standset sine betalinger eller er under frivillig akkord eller  

 likvidation.
 Stk. 2.  Afgift af varer, der udføres af vareafsendere,  

 der efter § 23 ikke har adgang til kredit, skal betales, når  

 udførselsformaliteterne er opfyldt over for de statslige told- og  

 skattemyndigheder.
 § 19.  Betales afgifter i de i § 17 og § 18 nævnte  

 tilfælde ikke, når udførselsformaliteterne er opfyldt over for de statslige  

 told- og skattemyndigheder, kan varerne ikke udføres.
 § 20.  Ved udførsel af varer, for hvilke afgiftssatsen  

 varierer under hensyn til varernes bestemmelsessted, debiteres de i § 17 og §  

 18 nævnte vareafsendere den højeste afgift, medmindre der stilles sikkerhed  

 for differencen mellem afgifterne, jf. § 21. Afgiften reguleres ved den told-  

 og skatteregion, hvor vareafsenderen er registreret, når der fremlægges  

 dokumentation for varernes ankomst på bestemmelsesstedet.
Stk. 2.  Fremlægges den i stk. 1 nævnte dokumentation  

 senest den 10. dag i en afregningsperiode, foretages reguleringen i  

 vareafsenderes afgiftstilsvar for den pågældende afgiftsperiode.
I andre  

 tilfælde sker reguleringen i tilsvaret for den følgende afregningsperiode.
 Stk. 3.  Overstiger reguleringsbeløbet afgiftstilsvaret,  

 udbetales det overskydende beløb til vareafsenderen.
 § 21.  Stilles der sikkerhed for differencen mellem  

 afgifterne, jf. § 20, stk. 1, foretages reguleringen af afgiften, henholdsvis  

 frigivelse af sikkerheden ved den told- og skatteregion, hvor  

 udførselsformaliteterne er iagttaget, når der fremlægges dokumentation for  

 varernes indførsel til bestemmelsesstedet.
 Stk. 2.  Som sikkerhed kan antages selvskyldnerkautioner  

 fra pengeinstitutter og forsikringsselskaber, indlånsbøger med  

 pengeinstitutter og børsnoterede obligationer, der er ihændehaverpapirer.  

 Præmieobligationer modtages ikke.
 Stk. 3.  Fremlægges den i stk. 1 nævnte dokumentation  

 senere end 6 måneder efter varernes udførsel her fra landet, forfalder den  

 stillede sikkerhed til indfrielse.
 § 22.  De statslige told- og skattemyndigheder  

 underretter efter udløbet af en afregningsperiode vareafsenderen om skyldige  

 afgiftsbeløb, jf. § 16. I tilfælde, hvor skyldige afgiftsbeløb ikke er  

 medtaget i periodeopgørelsen, påhviler det dog vareafsenderen efter særligt  

 påkrav fra de statslige told- og skattemyndigheder at indbetale manglende  

 beløb.
 § 23.  De statslige told- og skattemyndigheder kan  

 fratage en vareafsender retten til kredit i henhold til § 16, såfremt  

 vedkommende gentagne gange ikke har indbetalt skyldige afgiftsbeløb.
Straffebestemmelser § 24.  Overtrædelse af §§ 16, 17, 18 og 22 kan  

 straffes med bøde, medmindre højere straf er forskyldt efter § 25 i  

 lovbekendtgørelse nr. 65 af 9. februar 1996.
 Stk. 2.  Overtrædelse af §§ 8 og 9 kan straffes med bøde  

 efter § 23 i lovbekendtgørelse nr. 65 af 9. februar 1996.
Ikrafttrædelse § 25.  Denne bekendtgørelse træder i kraft den 6.  

 oktober 1997.
 Stk. 2.  Bekendtgørelse nr. 209 af 21. marts 1994 om  

 administration af og kontrol med Det Europæiske Fællesskabs forordninger om  

 markedsordninger for landbrugsvarer, m.v., som ændret ved bekendtgørelse nr.  

 799 af 1. september 1994 og bekendtgørelse nr. 266 af 21. april 1995, ophæves  

 samtidig.
