Bekendtgørelse om ændring af bekendtgørelse om præparater og undersøgelser m.v. ved Statens Serum Institut § 1 I bekendtgørelse nr. 65 af 6. februar 2006 om præparater og undersøgelser m.v. ved Statens Serum Institut foretages følgende ændring:
 1. I § 2 indsættes som stk. 3:
»Stk. 3. Vacciner, sera og andre immunologiske præparater, der kun må udleveres efter recept fra en dyrlæge, kan udleveres til dyrlæger og apoteker.
Udlevering til andre kan kun finde sted efter skriftlig anmodning fra rekvirenten vedlagt en recept fra en dyrlæge.« § 2 Bekendtgørelsen træder i kraft den 3. februar 2020.
