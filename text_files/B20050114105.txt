Bekendtgørelse  

 om anvendelse af trykbærende udstyr I medfør af §§ 41, 43, 46, 74, 76 og 84 i lov om  

 arbejdsmiljø samt efter bemyndigelse i henhold til lovens § 73, jf.  

 lovbekendtgørelse  

 nr. 268 af 18. marts 2005, fastsættes:
Kapitel 1 Område og definitioner § 1.  

  

 Bekendtgørelsen gælder for trykbærende udstyr og enheder, hvori der  

 indeholdes  

 eller kan udvikles:
1)  

 	  

 dampe eller luftarter  

 med tryk større end 0,5 bar, 2)  

 	  

 væsker med en sådan  

 temperatur, at deres damptryk er større end 0,5 bar.
 Stk. 2.  

  

 Ved anvendelse  

 forstås i denne bekendtgørelse: Enhver brug af trykbærende udstyr og alle  

 hermed forbundne arbejdsfunktioner, såsom opstilling, installation, fyldning,  

 ibrugtagning, betjening, pasning, overvågning, vedligeholdelse, indstilling,  

 rengøring m.v.
 § 2.  

  

 Trykbærende  

 udstyr omfatter beholdere, rørsystemer, sikkerhedstilbehør og trykbærende  

 tilbehør.  

 Trykbærende udstyr omfatter endvidere eventuelle elementer, der er fastgjort  

 til trykbærende dele, såsom flanger, studse, koblinger, understøtninger,  

 løftekroge m.v.
 Stk. 2.  

  

 I denne  

 bekendtgørelse forstås ved:
 1)  

 	  

 En enhed: Flere  

 stykker trykbærende udstyr, der er samlet til et integreret og funktionelt  

 hele.
2)  

 	  

 Tryk og damptryk:  

 Trykket i forhold til det atmosfæriske tryk, dvs. overtrykket.
Undertryk  

 anføres derfor som et negativt tal.
 3)  

 	  

 Indstillingstryk: Det  

 højst tilladelige driftstryk.
 4)  

 	  

 Trykbeholder:  

 Beholder som defineret i bekendtgørelse om indretning af trykbærende udstyr,  

 og  

 som ikke indgår i dampkedel.
 5)  

 	  

 Dampkedel: Fyret  

 eller på anden måde opvarmet beholder eller rørsystem, som indebærer risiko  

 for  

 overophedning, og som er beregnet til produktion af vanddamp eller overhedet  

 vand med temperatur over 110 grader C til brug uden for dampkedlen.
6)  

 	  

 Produkttal:  

 Indstillingstryk i bar gange volumen i liter.
Ved bestemmelse af  

 produkttallet  

 for en dampkedel bestående af flere stykker trykbærende udstyr skal det  

 totale  

 volumen indgå.
 Stk. 3.  

  

 Beholdere,  

 rørsystemer, sikkerhedstilbehør, trykbærende tilbehør, volumen V og nominel  

 dimension  

 DN m.v. defineres på tilsvarende måde, som det gøres i bekendtgørelse om  

 indretning af trykbærende udstyr.
Undtagelser § 3.  

  

 Undtaget fra bekendtgørelsen er:
 1)  

 	  

 Udstyr omfattet af  

 bekendtgørelse om transportabelt trykbærende udstyr.
 2)  

 	  

 Rørsystemer omfattet  

 af bekendtgørelse om sikkerhedsbestemmelser for naturgasanlæg efter lov om  

 arbejdsmiljø.
 3)  

 	  

 Rørledninger i  

 forbrugerinstallationer, der omfattes af Gasreglementets bestemmelser.
 4)  

 	  

 Udstyr beregnet til  

 drift, bremsning og manøvrering af køretøjer, der omfattes af  

 færdselslovgivningen.
5)  

 	  

 Udstyr, der omfatter  

 maskiner og maskindele, hvis dimensionering, materialevalg og  

 konstruktionsregler  

 hovedsagelig er begrundet i krav om tilstrækkelig styrke, stivhed og  

 stabilitet  

 til at modstå statiske og dynamiske driftspåvirkninger eller opfylde andre  

 specifikationer i tilknytning til udstyrets funktion, og for hvilket trykket  

 ikke er af nævneværdig betydning i konstruktionsfasen.
Det drejer sig f.eks.  

 om:
a)  

 	  

 motorer, herunder  

 turbiner og forbrændingsmotorer, samt b)  

 	  

 dampmaskiner, gas- og  

 dampturbiner, turbogeneratorer, kompressorer, pumper og aktuatorer.
 6)  

 	  

 Udstyr bestående af  

 en fleksibel kappe, fx luftringe, luftpuder, bolde og balloner til spil,  

 oppustelige  

 fartøjer og andet lignende trykbærende udstyr.
 7)  

 	  

 Radiatorer og rør i  

 varmtvandsanlæg.
 8)  

 	  

 Udstyr, der omfattes  

 af EF-traktatens artikel 296, stk. 1, litra b, om fabrikation af eller  

 handel med våben, ammunition og krigsmateriel.
 9)  

 	  

 Udstyr, som er  

 specielt konstrueret til anvendelse inden for det nukleare område, og hvis  

 svigt kan medføre frigivelse af radioaktivitet.
 10)  

 	  

 Rullende  

 jernbanemateriel, hvormed der føres tilsyn af Trafikstyrelsen, jf. lov om  

 jernbane.
Kapitel 2 Almindelige bestemmelser § 4.  

  

 Anvendelse af trykbærende udstyr og enheder skal ske på en sikkerheds- og  

 sundhedsmæssig forsvarlig måde i overensstemmelse med kravene i denne  

 bekendtgørelse og i bekendtgørelse om anvendelse af tekniske hjælpemidler.
 Stk. 2.  

  

 Forpligtelserne efter denne bekendtgørelse påhviler arbejdsgivere,  

 virksomhedsledere, arbejdsledere og øvrige ansatte, ejere, brugere,  

 leverandører, projekterende, reparatører m.fl. efter arbejdsmiljølovens  

 almindelige regler, jf. § 2 og kapitel 4 i loven.
§ 5.  

  

 Trykbeholdere, dampkedler, rørsystemer og enheder, der bruges her i landet,  

 skal være henført til en kontrolklasse.
Kontrolklassen bestemmes efter  

 reglerne  

 derom i bilag 1 i bekendtgørelse om indretning, ombygning og reparation af  

 trykbærende udstyr.
Kontrolklassen angiver, hvilke undersøgelser m.v.  

 udstyret  

 skal gennemgå.
Kapitel 3 Opstilling af trykbærende udstyr § 6.  

  

 Trykbærende udstyr og enheder skal være anbragt således, at det ikke udsættes  

 for skadelige varme- eller kuldepåvirkninger, påkørsel eller lignende, og  

 skal  

 om fornødent være sikret mod uvedkommendes adgang.
 § 7.  

  

 Trykbærende udstyr og enheder, der rummer særlig fare for omgivelserne, skal  

 opstilles i særlig bygning, maskinrum eller i det fri og i sikker afstand fra  

 arbejdspladser, bygninger og færdselsveje.
 § 8.  

  

 Opstillingsstedet skal have tilstrækkelig belysning og være hensigtsmæssigt  

 ventileret og brandsikret.
 § 9.  

  

 Trykbærende udstyr, enheder og tilhørende installationer skal være opstillet  

 således, at drift, betjening og anden pasning samt besigtigelse og  

 vedligeholdelse kan foregå på sikker måde, og således at de kan rengøres,  

 repareres og besigtiges i nødvendigt omfang.
§ 10.  

  

 Armatur og tilbehør skal være let tilgængeligt for betjening og  

 vedligeholdelse.
Om nødvendigt skal anlægget have platforme, gangbroer og  

 adgangsveje, så betjening, vedligeholdelse, tilsyn, justering o.s.v. kan ske  

 sikkerheds- og sundhedsmæssigt forsvarligt.
 § 11.  

  

 Armatur, tilbehør, rørledninger samt tekniske installationer i øvrigt skal  

 placeres således, at der er forsvarlige flugtmuligheder.
 § 12.  

  

 Afblæsning fra sikkerhedsarmatur og afløb fra trykbærende udstyr og enheder  

 skal bortledes farefrit og uden at være til gene for omgivelserne.
Kapitel 4 Anmeldelse, opstillingskontrol og kontrolbog § 13.  

  

 Trykbeholdere, dampkedler og enheder af kontrolklasse A og B, skal, inden  

 udstyret tages i brug for første gang, efter ombygning, væsentlig reparation  

 eller flytning, være:
1)  

 	  

 anmeldt til det  

 lokale arbejdstilsyn, hvor de opstilles, 2)  

 	  

 opstillingskontrolleret,  

 og 3)  

 	  

 forsynet med  

 kontrolbog.
 Stk. 2.  

  

 I bilag 1  

 er anført undtagelser fra anmeldepligten.
Stk. 3.  

  

 Trykbeholdere, dampkedler og enheder, som er bestemt til anvendelse på  

 skiftende brugssteder, er undtaget fra anmeldelse og opstillingskontrol efter  

 flytning, men skal i øvrigt anmeldes og kontrolleres efter reglerne i dette  

 kapitel.
Anmeldelse skal ske til det lokale arbejdstilsyn, hvor ejeren af  

 udstyret har forretningssted.
Ejeren skal på Arbejdstilsynets forlangende  

 oplyse,  

 hvor udstyret befinder sig.
§ 14.  

  

 Anmeldelsen skal foretages af ejeren eller brugeren.
Anmeldelsen kan på ejers  

 eller brugers vegne foretages af den fabrikant, opstiller, reparatør eller  

 anden, som leverer det færdige trykbærende udstyr eller den færdige enhed til  

 brugeren.
 Stk. 2.  

  

 Anmeldelsen  

 skal indeholde fyldestgørende beskrivelse af udstyret eller enheden til brug  

 for gennemførelse af opstillingskontrol og periodisk undersøgelse.
 Stk. 3.  

  

 Følgende  

 dokumenter mv. skal være bilag til anmeldelsen:
1)  

 	  

 kontrolbog i udfyldt  

 stand, 2)  

 	  

 brugsanvisning og 3)  

 	  

 fyldestgørende  

 dokumentation for fremstillingen.
§ 15.  

  

 Ved opstillingskontrollen påses det, at 1)  

 	  

 bestemmelserne i  

 §§ 6-12 er opfyldt, 2)  

 	  

 der foreligger  

 fyldestgørende dokumentation for fremstillingen, 3)  

 	  

 det trykbærende  

 udstyr eller enheden er behørigt mærket, 4)  

 	  

 det trykbærende  

 udstyr eller enheden ikke har lidt skade under evt. transport, 5)  

 	  

 besigtigelse efter  

 § 23 er foretaget i forbindelse med evt. flytning, og 6)  

 	  

 at bestemmelserne i  

 § 36 er opfyldt.
 § 16.  

  

 Opstillingskontrollen foretages af Arbejdstilsynet.
 Stk. 2.  

  

 I bilag 1  

 er anført undtagelser til bestemmelsen i stk. 1.
 § 17.  

  

 Den, der tager det trykbærende udstyr eller enheden i brug, skal forinden  

 sikre  

 sig, at der er foretaget anmeldelse og opstillingskontrol, samt at der ifølge  

 kontrolbogen intet er til hinder for ibrugtagning.
 § 18.  

  

 Kontrolbogen skal opbevares, så den er let tilgængelig for  

 betjeningspersonalet  

 m.v.
Stk. 2.  

  

 Den, der  

 forestår pasningen af det trykbærende udstyr eller enheden, samt ejeren eller  

 brugeren skal sørge for, at alle væsentlige hændelser vedrørende udstyret  

 eller  

 enheden straks noteres i kontrolbogen.
Kontrolklassen og intervallerne for de  

 periodiske undersøgelser noteres i kontrolbogen.
 Stk. 3.  

  

 I  

 kontrolbogen noteres datoen for og resultatet af opstillingskontrollen og de  

 periodiske undersøgelser samt eventuelle andre foreskrevne undersøgelser af  

 den  

 kontrollant, der forestår dem.
 § 19.  

  

 Kontrolbogen kan være på elektronisk form eller i papirudgave, og skal være  

 af  

 en type der er godkendt af Arbejdstilsynet.
Kapitel 5 Periodiske undersøgelser § 20.  

  

 Trykbeholdere og dampkedler af kontrolklasse A og B skal periodisk, jf.  

 stk. 4, efter at de er taget i brug, gennemgå følgende undersøgelser:
1)  

 	  

 ud- og indvendig  

 besigtigelse og eventuelt andre undersøgelser og prøvninger i forbindelse  

 hermed  

 til kontrol af a)  

 	  

 at beholderen og  

 kedlen er i forsvarlig stand, b)  

 	  

 at bestemmelserne i  

 § 36 er opfyldt, og 2)  

 	  

 eftersyn hvor det  

 kontrolleres, at beholderen og kedlen er opstillet, indrettet, udstyret,  

 vedligeholdt  

 og passet efter gældende regler herom.
 Stk. 2.  

  

 Dampkedler  

 af kontrolklasse A og B skal endvidere periodisk trykprøves.
Stk. 3.  

  

 Enheder af  

 kontrolklasse A og B, skal periodisk, efter at de er taget i brug, have  

 foretaget eftersyn, hvor det kontrolleres, at enhederne er opstillet,  

 indrettet, udstyret, vedligeholdt og passet efter gældende regler herom.
Det  

 skal herunder kontrolleres, at enhedens beskyttelsesforanstaltninger mod  

 overskridelse  

 af de tilladte grænser fungerer korrekt.
For de trykbeholdere, dampkedler og  

 rørsystemer,  

 der indgår i enheden, gælder bestemmelserne i stk. 1 og 2 samt  

 § 21.
Stk. 4.  

  

 Intervallerne  

 mellem de periodiske undersøgelser fastsættes af ejeren eller brugeren under  

 hensyn  

 til udstyrets art, tilstand og brug samt fabrikantens anvisninger.
Dog må  

 intervallerne ikke overskride de i bilag 2 anførte intervaller.
 § 21.  

  

 Rørsystemer af kontrolklasse B skal periodisk, jf. stk. 2, efter at de  

 er  

 taget i brug, gennemgå følgende undersøgelser:
1)  

 	  

 udvendig besigtigelse  

 og eventuelle andre undersøgelser og prøvninger i forbindelse hermed til  

 kontrol  

 af a)  

 	  

 at rørsystemet er i  

 forsvarlig stand, b)  

 	  

 at bestemmelserne i  

 § 36 er opfyldt, og 2)  

 	  

 eftersyn, hvorved det  

 kontrolleres, at rørsystemet er opstillet, indrettet, udstyret, vedligeholdt  

 og  

 passet efter gældende regler herom.
Stk. 2.  

  

 Intervallerne mellem de periodiske undersøgelser fastsættes af ejeren eller  

 brugeren under hensyn til rørsystemets art, tilstand og brug samt  

 fabrikantens  

 anvisninger.
Dog må intervallerne ikke overskride de i bilag 2 anførte  

 intervaller.
 § 22.  

  

 Hvis særlige forhold ved et trykbærende udstyrs eller en enheds konstruktion,  

 tilstand eller anvendelse gør det påkrævet, kan Arbejdstilsynet påbyde, at  

 udstyret, enheden eller dele deraf underkastes hyppigere undersøgelser end  

 bestemt af ejeren eller brugeren eller fastsat i bilag 2. Arbejdstilsynet kan  

 desuden påbyde gennemførelse af andre særlige undersøgelser i stedet for de i  

 §§ 20 og 21 fastsatte.
§ 23.  

  

 Inden trykbeholdere, dampkedler og enheder af kontrolklasse A og B tages i  

 brug  

 på nyt opstillingssted, skal der foretages ud- og indvendig besigtigelse af  

 trykbeholderne og dampkedlerne samt undersøgelse af enhedens  

 beskyttelsesforanstaltninger  

 mod overskridelse af tilladte grænser.
Fremtidige periodiske undersøgelser  

 fastsættes ud fra dette tidspunkt i overensstemmelse med bilag 2.
 Stk. 2.  

  

 Undtaget  

 fra stk. 1 er trykbeholdere, dampkedler og enheder, som er bestemt til  

 anvendelse på skiftende brugssteder.
§ 24.  

  

 Hvis konstruktionen af en trykbeholder eller en dampkedel i kontrolklasse A  

 eller B ikke gør det muligt at foretage den indvendige besigtigelse i fuldt  

 omfang, skal besigtigelsen suppleres med en ikke-destruktiv undersøgelse af  

 de  

 utilgængelige områder og/eller eventuelt en trykprøvning.
Arten og omfanget  

 af  

 disse supplerende undersøgelser skal for det enkelte udstyr godkendes af  

 Arbejdstilsynet.
 § 25.  

  

 For trykbeholdere, dampkedler og enheder af kontrolklasse A skal periodiske  

 undersøgelser gennemføres af Arbejdstilsynet, jf. dog bilag 2.
 Stk. 2.  

  

 Arbejdstilsynets undersøgelser efter stk. 1 vil efter tilladelse fra  

 Arbejdstilsynet, kunne erstattes af undersøgelser foretaget af den pågældende  

 virksomhed selv.
 § 26.  

  

 For  

 trykbeholdere, dampkedler, rørsystemer og enheder af kontrolklasse B skal  

 periodiske undersøgelser gennemføres af sagkyndige, der har certifikat  

 hertil,  

 jfr. § 48. I bilag 2 er anført særlige bestemmelser.
§ 27.  

  

 Hvis en trykbeholder, en dampkedel, et rørsystem eller en enhed er ude af  

 brug  

 på det tidspunkt, hvor en periodisk undersøgelse skal foretages, bortfalder  

 undersøgelsen.
For trykbeholdere, dampkedler og enheder er det en betingelse,  

 at udstyret forinden er meldt ude af brug.
Dette skal for trykbeholdere,  

 dampkedler og enheder af kontrolklasse A ske skriftligt eller elektronisk til  

 Arbejdstilsynet og for trykbeholdere, dampkedler og enheder af kontrolklasse  

 B  

 ved notering i kontrolbogen.
 Stk. 2.  

  

 Hvis en  

 undersøgelse er bortfaldet efter stk. 1, må det pågældende udstyr ikke  

 tages i brug igen, før undersøgelsen er foretaget.
 Stk. 3.  

  

 Hvis en  

 dampkedel har været ude af brug i mere end 2 år i træk, skal den underkastes  

 besigtigelse og trykprøvning, inden den tages i brug.
 § 28.  

  

 Hvis en periodisk besigtigelse ikke er gennemført inden for den gældende  

 frist,  

 skal det pågældende anlæg tages ud af drift på forsvarlig måde og må ikke  

 tages  

 i brug igen, før undersøgelsen er gennemført med tilfredsstillende resultat.
 § 29.  

  

 Det påhviler ejer eller bruger af trykbærende udstyr eller enheder af  

 kontrolklasse A og B at rette henvendelse til Arbejdstilsynet eller den  

 sagkyndige, jf. § 26, om gennemførelse af periodisk undersøgelse og  

 eventuelt andre undersøgelser og prøvninger i rimelig tid inden udløbet af  

 perioden herfor.
 Stk. 2.  

  

 Har  

 Arbejdstilsynet ikke modtaget henvendelse senest 4 uger inden udløbet af  

 perioden for en sådan undersøgelse, kan det fastsætte et tidspunkt herfor med  

 mindst 2 ugers varsel.
 § 30.  

  

 Enhver sprængning, brand eller andet alvorligt uheld med trykbærende udstyr  

 eller enheder skal straks anmeldes til Arbejdstilsynet, og der skal efter  

 dets  

 nærmere bestemmelse foretages en undersøgelse af udstyret.
 Stk. 2.  

  

 For  

 trykbærende udstyr og enheder af kontrolklasse A skal der tillige ske  

 anmeldelse og undersøgelse som anført i stk. 1, i tilfælde af, at der på  

 udstyret konstateres revner, uventet og væsentlig korrosion eller anden  

 skade.
 Stk. 3.  

  

 Hvis  

 uheldet har indflydelse på anlæggets sikkerhed, skal udstyret tages ud af  

 brug.  

 Anlægget må først tages i brug igen, når Arbejdstilsynets tilladelse hertil  

 foreligger.
 § 31.  

  

 Undersøgelser og vurderinger skal tilrettelægges og udføres på forsvarlig  

 måde  

 og så hurtigt, at unødvendigt ophold i brugen af anlægget undgås.
 Stk. 2.  

  

 Ejeren  

 eller brugeren skal sørge for, at alle nødvendige foranstaltninger forud er  

 truffet, og skal yde den bistand ved undersøgelserne og vurderingerne, som er  

 nødvendig for deres gennemførelse.
 Stk. 3.  

  

 Hvis et  

 anlæg ikke er klargjort til det fastsatte tidspunkt for en besigtigelse,  

 eller  

 hvis besigtigelsen ikke kan gennemføres som planlagt, kan Arbejdstilsynet  

 undlade at gennemføre den.
§ 32.  

  

 Datoen for og resultatet af en undersøgelse skal noteres i kontrolbogen.
For  

 rørsystemer skal datoen og resultatet registreres hos brugeren tilgængeligt  

 for  

 Arbejdstilsynet og den sagkyndige.
 Stk. 2.  

  

 Når en  

 undersøgelse er gennemført og eventuelle mangler udbedret, stempler  

 Arbejdstilsynet  

 eller den sagkyndige udstyret med årstal og bomærke.
 § 33.  

  

 Inden det trykbærende udstyr eller enheden tages i brug på ny efter en  

 undersøgelse, skal brugeren sikre sig, at undersøgelsesresultatet ikke er til  

 hinder derfor.
 Stk. 2.  

  

 Ejer eller  

 bruger skal kunne dokumentere, at de foreskrevne besigtigelser og eftersyn  

 har  

 fundet sted.
Kapitel 6 Anvendelse, pasning og vedligeholdelse af  

 trykbærende udstyr og enheder § 34.  

  

 Anvendelse af trykbærende udstyr og enheder skal ske på en sikkerheds- og  

 sundhedsmæssig forsvarlig måde.
Anvendelsen skal ske inden for  

 bekendtgørelsens  

 rammer og de begrænsninger, der evt. er fastsat i en  

 konstruktionsgodkendelse.
 Stk. 2.  

  

 Det skal  

 ved passende eftersyn og vedligeholdelse sikres, at trykbærende udstyr og  

 enheder til stadighed under anvendelse holdes i forsvarlig stand.  

 Leverandørens  

 anvisninger skal følges, medmindre andet er foreskrevet i regler eller påbudt  

 af Arbejdstilsynet, jf. § 77 i lov om arbejdsmiljø.
§ 35.  

  

 Under arbejde med undersøgelser, kontrol, vedligeholdelse, reparation m.v.  

 skal  

 trykbærende udstyr og enheder være standset og på effektiv måde sikret mod  

 igangsætning.
Hvis dette ikke er muligt, skal der træffes andre  

 foranstaltninger, der effektivt sikrer, at arbejdet kan foregå sikkert og  

 sundhedsmæssigt forsvarligt.
Hvis der i øvrigt kan være risiko for skadelig  

 påvirkning, skal dette være imødegået på effektiv måde.
 § 36.  

  

 Ved  

 trykbærende udstyr og enheder skal der findes de nødvendige anvisninger for  

 forsvarlig drift, pasning og vedligeholdelse samt de foranstaltninger, der  

 skal  

 træffes i tilfælde af driftsforstyrrelser eller andre ekstraordinære  

 situationer.
Stk. 2.  

  

 Betjeningspersonalet  

 skal have den fornødne instruktion og øvelse i pasningen og  

 foranstaltningerne,  

 det skal træffe i tilfælde af driftsforstyrrelser eller andre ekstraordinære  

 situationer.
Instruktionerne skal foreligge skriftligt på dansk, let  

 tilgængeligt for betjeningspersonalet.
 Stk. 3.  

  

 Hvis  

 anvendelsen af det trykbærende udstyr eller enheden frembyder en særlig fare  

 for den, der beskæftiges herved eller andre personer, skal arbejdsgiveren  

 sørge  

 for, at det kun anvendes af personer, der er specielt udpeget hertil, og som  

 har modtaget den hertil fornødne instruktion og oplæring.
 Stk. 4.  

  

 Til  

 arbejde, hvortil der kræves certifikat eller anerkendelse, må kun beskæftiges  

 personer, der er i besiddelse af sådant, jf. § 48.
§ 37.  

  

 Sikkerhedstilbehør og trykbærende tilbehør skal regelmæssigt afprøves i  

 nødvendigt omfang med hensyn til indstilling og funktion.
Terminer og  

 procedurer for disse afprøvninger skal fremgå af anvisningerne efter  

 § 36,  

 stk. 1.
 § 38.  

  

 Opstår der fejl eller skade på det trykbærende udstyr eller enheden, som kan  

 medføre ulykkes- eller sundhedsfare, eller opstår der omstændigheder, der kan  

 betyde, at betjenings-, overvågnings- eller kontroludstyr, hvorpå det  

 trykbærende udstyrs eller enhedens sikkerhed beror, ikke fungerer, skal det  

 trykbærende udstyr eller enheden tages ud af drift på en forsvarlig måde,  

 indtil manglerne er afhjulpet.
 Stk. 2.  

  

 Hvis brugen  

 af det trykbærende udstyr eller enheden er forbundet med fare for sikkerhed  

 eller sundhed på grund af mangler ved det trykbærende udstyr eller enheden  

 eller andre særlige omstændigheder, skal der, så længe faren består, være  

 truffet passende foranstaltninger mod, at brug finder sted.
 Stk. 3.  

  

 Hvis en  

 automatisk styring af driftstilstanden i trykbærende udstyr eller enheder  

 ikke  

 foregår som planlagt, skal det trykbærende udstyr eller enheden tages ud af  

 brug på forsvarlig måde, medmindre betjeningspersonalet er instrueret og  

 indøvet i tilstrækkeligt omfang til at kunne opretholde en sikker  

 driftstilstand  

 ved manuelle indgreb.
Særlige bestemmelser for dampkedler § 39.  

  

 En  

 dampkedel skal være under stadig overvågning, så længe den er under opfyring  

 eller i drift.
Der skal være mulighed for at betjene kedelanlægget og for at  

 gribe ind, hvis der opstår fare for kedlens sikkerhed.
 Stk. 2.  

  

 Hvor  

 dampkedlen er forsynet med særligt sikkerheds- og kontroludstyr, eller hvor  

 særlige forhold i øvrigt gør det rimeligt og forsvarligt, kan Arbejdstilsynet  

 tillade afvigelser fra stk. 1, 1. pkt.
 Stk. 3.  

  

 Det særlige  

 sikkerheds- og kontroludstyr skal underkastes hovedeftersyn af en sagkyndig  

 virksomhed, der er anerkendt hertil, jf. § 48. Eftersynet skal udføres  

 med  

 passende mellemrum, dog mindst hver sjette måned, eller oftere hvis det er  

 foreskrevet af leverandøren.
 § 40.  

  

 Enhver dampkedel skal under brugen tilføres en tilstrækkelig fødevandsmængde  

 i  

 en tilstand, der passer til dampkedlens konstruktion og anvendelse.
 Stk. 2.  

  

 Fødevand og  

 kedelvand skal med passende mellemrum prøves for at sikre vandets  

 sammensætning  

 med henblik på forsvarlig drift.
 § 41.  

  

 Til at forestå pasning af eller selvstændigt at passe dampkedler i  

 kontrolklasse A, må kun beskæftiges personer, der er i besiddelse af udvidet  

 kedelpassercertifikat, jf. § 48.
 Stk. 2.  

  

 Til pasning  

 af dampkedler i kontrolklasse B er det tilstrækkeligt, at den pågældende  

 person  

 har almindeligt kedelpassercertifikat, jf. § 48.
 Stk. 3.  

  

 Arbejdstilsynet kan stille supplerende kvalifikationskrav, hvor en dampkedels  

 konstruktion eller brug tilsiger det.
§ 42.  

  

 Hvis der til pasningen af en dampkedel ikke kan skaffes en kedelpasser med  

 certifikat, og dette ikke kan tilregnes kedlens ejer eller bruger, kan denne  

 lade kedlen passe af en person, som er egnet dertil, i højst fire  

 sammenhængende uger.
Det samme gælder, hvis der under kedelpasserens ferie  

 ikke  

 kan skaffes en stedfortræder med certifikat.
Arbejdstilsynet skal straks  

 underrettes  

 derom.
Kapitel 7 Køleanlæg og varmepumpeanlæg § 43.  

  

 Køleanlæg og varmepumpeanlæg skal anvendes i overensstemmelse med de særlige  

 bestemmelser  

 i bilag 3 og øvrige relevante bestemmelser i bekendtgørelsen.
Trykbeholdere  

 og  

 rørsystemer, som indgår i køleanlæg eller varmepumpeanlæg, skal anvendes i  

 overensstemmelse med bekendtgørelsens bestemmelser om trykbeholdere og  

 rørsystemer.
Kapitel 8 Kontrol m.v.
 § 44.  

  

 Arbejdstilsynet kan ved gennemførelsen af sine opgaver efter bekendtgørelsen  

 benytte bistand af andre sagkyndige.
 Stk. 2.  

  

 Arbejdstilsynets tilsyn og kontrol, herunder på eller i en persons private  

 bolig, fritidsbolig, grund i tilknytning hertil, køretøj, fritidsfartøj eller  

 andre løsøregenstande tilhørende husstanden, føres uden retskendelse.
 Stk. 3.  

  

 Arbejdstilsynet kan forlange, at ejer eller bruger af en trykbeholder, en  

 dampkedel, en enhed eller et rørsystem lader foretage sådanne særlige  

 prøvninger, som det finder nødvendige for vurderingen af forsvarligheden  

 eller  

 den forskriftsmæssige stand i øvrigt.
Stk. 4.  

  

 Arbejdstilsynet kan forlange, at prøvninger skal foretages af en særlig  

 sagkyndig, evt. akkrediteret institution eller virksomhed.
Hvis sådanne  

 prøvninger foretages i andre fællesskabslande, accepteres disse, såfremt de  

 er  

 foretaget af en tilsvarende institution eller virksomhed inden for De  

 Europæiske Fællesskaber.
Kapitel 9 Øvrige bestemmelser Gebyr § 45.  

  

 Arbejdstilsynet opkræver gebyr for den tid, Arbejdstilsynet bruger i  

 forbindelse med opstillingskontrol, periodisk undersøgelse og trykprøvning.
§ 46.  

  

 Gebyret udgør 850 kr. pr. time og er baseret på de langsigtede gennemsnitlige  

 omkostninger.
For hver påbegyndte halve time beregnes halv timepris.
 Stk. 2.  

  

 Gebyret kan  

 forhøjes med de udgifter til ekstern konsulenthjælp, som Arbejdstilsynet  

 eventuelt  

 har i forbindelse med arbejdet.
 Stk. 3.  

  

 Gebyret  

 reguleres hvert år pr. 1. april med det generelle pris- og lønindeks.
 § 47.  

  

 Betales gebyret ikke rettidigt, forrentes gebyret med 1,5 pct. for hver  

 påbegyndt måned fra forfaldsdag.
 Stk. 2.  

  

 Arbejdstilsynet har udpantningsret for det manglende indbetalte gebyr.
 Stk. 3.  

  

 Hvis en  

 ansøger trods gentagne påkrav har undladt at betale opkrævning efter denne  

 bekendtgørelse, vil Arbejdstilsynet overdrage inddrivelsen til Told og Skat.
Certificering og anerkendelse af sagkyndige § 48.  

  

 Direktøren for Arbejdstilsynet fastsætter kravene til certificering og  

 anerkendelse af sagkyndige efter § 26, § 39, stk. 3,  

 § 41,  

 bilag 2, pkt. 5 og 8 samt bilag 3, pkt. 5.3 og 5.4.
Stk. 2.  

  

 Certificeringer  

 og anerkendelser efter stk. 1 gælder for 5 år, hvorefter de er  

 bortfaldet  

 uden meddelelse derom, medmindre andet fastsættes ved certificeringen eller  

 anerkendelsen.
Certifikater og anerkendelser kan forlænges for en ny periode.
 Stk. 3.  

  

 Arbejdstilsynet  

 godkender tilsvarende kvalifikationer opnået uden for Danmark.
 Stk. 4.  

  

 Den  

 certificerede skal dokumentere at have den fornødne baggrund og kompetence  

 til  

 at varetage den pågældende opgave, herunder erfaring, viden og  

 kvalifikationer.
 § 49.  

  

 Arbejdstilsynet anerkender normer og standarder og andre tekniske regler som  

 grundlag for opfyldelse af bekendtgørelsens bestemmelser og udsender  

 vejledninger, hvori der gives nærmere retningslinjer for, hvorledes reglerne  

 i  

 bekendtgørelsen kan opfyldes.
Dispensationer § 50.  

  

 Arbejdstilsynet kan i enkelttilfælde tillade afvigelser fra denne  

 bekendtgørelse, hvor det på grund af det pågældende trykbærende udstyrs  

 særlige  

 konstruktion, fremstilling, anvendelse eller særlige forhold i øvrigt findes  

 rimeligt og forsvarligt.
Klageadgang § 51.  

  

 Afgørelser truffet af Arbejdstilsynet efter denne bekendtgørelse kan påklages  

 efter § 81 i lov om arbejdsmiljø.
Stk. 2.  

  

 Klage over  

 en afgørelse, truffet af en anden offentlig myndighed eller privat  

 virksomhed,  

 jf. § 74 i lov om arbejdsmiljø, kan indbringes for Arbejdstilsynet.
Der  

 gælder tilsvarende regler om klagefrist, opsættende virkning af klage og om  

 behandling af klage, der ikke er fremkommet rettidigt, som anført i § 81  

 i  

 lov om arbejdsmiljø.
Straf § 52.  

  

 Medmindre højere straf er forskyldt efter lov om arbejdsmiljø eller anden  

 lovgivning straffes med bøde eller fængsel i indtil 2 år den, der 1)  

 	  

 overtræder  

 §§ 4-14, §§ 17-21, §§ 23-28, § 30, § 31,  

 stk. 2,  

 § 32, stk. 1, §§ 33-38, § 39, stk. 1 og 3,  

 § 40,  

 § 41, stk. 1 og 2, §§ 42 og 43, eller § 48, stk. 4, 2)  

 	  

 ikke efterkommer  

 påbud eller forbud, der er meddelt i henhold til bekendtgørelsens  

 bestemmelser,  

 eller 3)  

 	  

 tilsidesætter vilkår  

 for tilladelser, der er meddelt i henhold til bekendtgørelsens bestemmelser.
Stk. 2.  

  

 For de i  

 stk. 1 anførte overtrædelser kan der pålægges en arbejdsgiver  

 bødeansvar,  

 selv om overtrædelsen ikke kan tilregnes ham som forsætlig eller uagtsom.
Det  

 er en betingelse for bødeansvaret, at overtrædelsen kan tilregnes en eller  

 flere til virksomheden knyttede personer eller virksomheden som sådan.
For  

 bødeansvar fastsættes ingen forvandlingsstraf.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Ikrafttræden og overgangsbestemmelser § 53.  

  

 Bekendtgørelsen træder i kraft den 1. januar 2006, jf. dog §§ 54-57.  

 Bekendtgørelsen ophæves automatisk den 1. januar 2008, medmindre andet  

 bestemmes inden denne dato, jf. justitsministeriets skrivelse af 28. februar  

 2002 om en forsøgsordning om anvendelse af automatiske ophørsklausuler i  

 visse  

 bekendtgørelser på miljø- og arbejdsmiljøområdet.
 § 54.  

  

 Trykbeholdere og dampkedler af kontrolklasse A og B, der er taget i brug  

 inden  

 bekendtgørelsens ikrafttræden, skal gennemgå første periodiske besigtigelse,  

 trykprøvning og eftersyn på et tidspunkt bestemt efter de hidtil gældende  

 regler, dog senest den 1. januar 2010 for besigtigelse, den 1. januar 2008  

 for  

 eftersyn og den 1. januar 2014 for trykprøvning.
 Stk. 2.  

  

 Enheder af  

 kontrolklasse A og B, der er taget i brug inden bekendtgørelsens  

 ikrafttræden,  

 skal gennemgå første periodiske eftersyn senest den 1. januar 2008.
 Stk. 3.  

  

 Rørsystemer, der er taget i brug inden bekendtgørelsens ikrafttræden, skal  

 gennemgå første periodiske besigtigelse på et tidspunkt bestemt efter de  

 hidtil  

 gældende regler, dog senest den 1. januar 2014 for besigtigelse og den 1.  

 januar  

 2008 for eftersyn.
 § 55.  

  

 Uanset bestemmelsen i § 26 om periodiske undersøgelser vedr.  

 kontrolklasse  

 B, kan sagkyndige, der efter de hidtil gældende regler har certifikat til at  

 gennemføre periodiske undersøgelser af trykbærende udstyr i kontrolklasse 2  

 gennemføre periodiske undersøgelser af trykbeholdere og rørsystemer i  

 kontrolklasse B uden at have certifikat dertil efter § 48. Dette gælder  

 dog ikke for dampkedler og vakuumisolerede trykbeholdere med indhold af  

 kryogene væsker eller flydende kultveilte.
 § 56.  

  

 Uanset bestemmelsen  

 i § 39, stk. 3, om særligt sikkerheds- og kontroludstyr på  

 dampkedler  

 der overvåges periodevist, kan sagkyndige, der efter de hidtil gældende  

 regler  

 udfører hovedeftersyn af sådant udstyr og har mere end fem års sammenhængende  

 erfaring dermed umiddelbart forud for bekendtgørelsens ikrafttræden,  

 fortsætte  

 med at udføre hovedeftersyn af samme og tilsvarende udstyr uden anerkendelse  

 efter § 48.
 Stk. 2.  

  

 Uanset  

 kravene efter § 41 om udvidet og almindeligt kedelpassercertifikat kan  

 personer, der har opnået kedelpassercertifikat eller kontrolkort til pasning  

 af  

 dampkedler efter de hidtil gældende regler, fortsætte med pasningen af de  

 dampkedler, som kedelpassercertifikatet eller kontrolkortet gælder for indtil  

 den 1. januar 2011.
 Stk. 3.  

  

 Uanset  

 bestemmelsen i bilag 2, pkt. 8, om stationære beholdere for ammoniak til  

 nedfældning,  

 kan personer eller virksomheder, der efter de hidtil gældende regler er  

 anerkendt som sagkyndige til at udføre eftersyn af armatur, tilbehør og  

 personligt beskyttelsesudstyr og har mere end fem års erfaring dermed  

 umiddelbart forud for bekendtgørelsens ikrafttræden, fortsætte med at udføre  

 sådant eftersyn indtil den 1. januar 2011 uden anerkendelse efter § 48.
 Stk. 4.  

  

 Indtil den  

 15. december 2008 kan de i bilag 3, pkt. 5.2, nævnte arbejdsopgaver  

 vedrørende  

 køleanlæg og varmepumpeanlæg udføres af virksomheder, som efter den hidtil  

 gældende lovgivning er autoriseret til at udføre eftersyn samt tryk- og  

 tæthedsprøver af køleanlæg, medmindre autorisationen bortfalder inden nævnte  

 dato.
 § 57.  

  

 Indtil den 1. januar 2011 er fyrede dampkedler til produktion af vand ved en  

 temperatur over 110 grader og højst 120 grader C og et tryk på højst 6,5 bar  

 til  

 cirkulation uden for kedlen i et sluttet kredsløb undtaget fra §§ 20-29,  

 31-33, § 39 og § 41.
§ 58.  

  

 Samtidig med bekendtgørelsens ikrafttræden ophæves 1)  

 	  

 bekendtgørelse nr.  

 520 af 1. november 1983 om F-gasbeholdere i køretøjer, 2)  

 	  

 bekendtgørelse nr.  

 746 af 26. november 1987 om trykbeholdere og rørsystemer under tryk, og 3)  

 	  

 bekendtgørelse nr.  

 1024 af 16. december 1999 om gebyr for Arbejdstilsynets kontrol med  

 dampkedler  

 og trykbeholdere m.v.
 Stk. 2.  

  

 Samtidig  

 ophæves følgende regler optaget i bekendtgørelse nr. 611 af 18. december 1985  

 om regler efter den tidligere arbejderbeskyttelseslovgivning, der med mindre  

 ændringer forbliver i kraft efter arbejdsmiljølovens ikrafttræden  

 (ikraftholdelsesbekendtgørelsen):
 1)  

 	  

 Under § 3, B,  

 nr. 20 og 21:
 a)  

 	  

 Bekendtgørelse nr.  

 564 af 22. december 1971 om dampkedelanlæg på landjorden.
 b)  

 	  

 Bekendtgørelse nr.  

 565 af 22. december 1971 om pasning af dampkedler.
 2)  

 	  

 Under § 3, D,  

 nr. 1-4, 7-10, 12 og 14-16:
 a)  

 	  

 Forskrifter for  

 fyrede dampkedler for hvilke kravene lempes (1972-Publ. nr. 33).
 b)  

 	  

 Forskrifter for  

 fyrede hedtvandsanlæg (1973-Publ. nr. 39/1980).
 c)  

 	  

 Forskrifter for  

 periodisk tilsyn med tørsmeltere (1973-Publ. nr. 40).
 d)  

 	  

 Forskrifter for  

 fyrede varmtvandsanlæg (Centralvarmeanlæg) (1974-Publ. nr. 42/1980).
 e)  

 	  

 Forskrifter for fyrede  

 dampkedlers konstruktion (Konstruktionsforskrift) (1975-Publ. nr. 52).
 f)  

 	  

 Forskrifter for  

 fyrede dampkedlers godkendelse, anmeldelse og prøvning samt tilsyn m.m.  

 (Forvaltningsforskrift)  

 (1975-Publ. nr. 53).
 g)  

 	  

 Forskrifter for  

 produktionsvirksomheders udførelse af radiografisk kontrol af svejste  

 trykbeholdere,  

 dampkedler og rørledninger (1975-Publ. nr. 54).
 h)  

 	  

 Forskrifter for  

 nedfældning af flydende ammoniak (1975-Publ. nr. 56).
 i)  

 	  

 Forskrifter for  

 ufyrede varmtvandsanlæg (Centralvarmeanlæg med varmevekslere) (1975-Publ. nr.  

 58).
 j)  

 	  

 Forskrifter for  

 fyrede dampkedlers pasning (Pasningsforskrift) (1976-Publ. nr. 60/1982).
 k)  

 	  

 Forskrifter for  

 fyrede dampkedelanlæg (Udstyrsforskrift) (1977-Publ. nr. 67).
 l)  

 	  

 Forskrifter for  

 kryoanlæg (1977-Publ. nr. 70).
Arbejdstilsynet, den 14. november  

 2005 Jens Jensen /Charlotte Skjoldager Bilag 1 Udstyr som er undtaget fra kravet om anmeldelse  

 eller/og fra kravet om opstillingskontrol ved Arbejdstilsynet 1. Trykluftbeholdere,  

 trykekspansionsbeholdere i varmtvandsanlæg og hydroforer Sådanne beholdere med produkttal mindre end eller lig med 10000  

 skal ikke anmeldes, og de kan opstillingskontrolleres af sagkyndige, der har  

 certifikat dertil efter de hidtil gældende regler.
2.  

 Trykudligningsbeholdere i hydrauliske anlæg og beholdere til afbrydere i  

 højspændingsanlæg Sådanne beholdere, hvor indholdet ikke angriber beholdermaterialet  

 og med produkttal mindre end eller lig med 10000, skal ikke anmeldes, og de  

 kan  

 opstillingskontrolleres af sagkyndige, der har certifikat dertil efter de  

 hidtil gældende regler.
3. Lagertanke i  

 fadølsanlæg Sådanne tanke, der indgår som faste bestanddele af et fadølsanlæg,  

 skal ikke anmeldes, og de kan opstillingskontrolleres af sagkyndige, der har  

 certifikat dertil efter de hidtil gældende regler.
4. Beholdere med  

 varme- eller kølekappe Sådanne beholdere, hvor kappen alene placerer beholderen i  

 kontrolklasse A, kan opstillingskontrolleres af sagkyndige, der har  

 certifikat  

 dertil efter de hidtil gældende regler.
Bilag 2 Periodiske undersøgelser 1. Maksimale årlige  

 intervaller Indvendig besigtigelse Udvendig besigtigelse Eftersyn Trykprøvning Trykbeholdere 4 4 2 - Dampkedler 4 4 1 8 Enheder uden dampkedel - - 2 - Enheder med dampkedel - - 1 - Rørsystemer - 8 2 - For nittede dampkedler er det maksimale interval dog 2  

 år for indvendig og udvendig besigtigelse og 4 år for trykprøvning.
 For trykbeholdere, dampkedler og rørsystemer, der indgår i  

 enheder, foretages eftersynet i forbindelse med eftersynet af enheden.
2. Særlige  

 bestemmelser 1. Beholdere, der indeholder under tryk fordråbede  

 luftarter, der ikke angriber beholdermaterialet For sådanne beholdere skal den første indvendige besigtigelse  

 gennemføres senest efter 12 år.
2. Beholdere, som indgår i køleanlæg, og som  

 indeholder kølemedier, der ikke angriber beholdermaterialet Disse beholdere skal ikke besigtiges indvendigt, men kun  

 underkastes udvendige besigtigelser og eftersyn.
3. Ekspansionsbeholdere i lukkede varmtvandsanlæg (t  

 mindre end eller lig med 110 grader) Membranekspansionsbeholdere, hvor beholdervæggen alene er udsat  

 for påvirkning af inaktiv luftart, er fritaget for de periodiske  

 undersøgelser  

 uanset produkttallet.
4. Trykudligningsbeholdere i hydrauliske anlæg samt  

 beholdere til afbrydere i højspændingsanlæg Sådanne beholdere, hvor indholdet ikke angriber  

 beholdermaterialet, skal ikke besigtiges indvendigt, men kun underkastes  

 udvendige besigtigelser og eftersyn.
5. Vakuumisolerede beholdere med indhold af kryogene  

 væsker eller flydende kultveilte Disse beholdere skal ikke besigtiges indvendigt, men kun  

 underkastes udvendige besigtigelser og eftersyn, som gennemføres af  

 sagkyndige,  

 der er anerkendt hertil, jf. § 48.
6. Rørsystemer for acetylen Eftersyn af udtagsposter på rørsystemer for acetylen  

 (centralanlæg) skal foretages mindst en gang om året.
 Sådanne eftersyn skal gennemføres af særlig sagkyndig.
7. Dampopvarmede tørsmeltere med røreværk Sådanne beholdere skal besigtiges første gang indvendigt senest  

 efter et år.
8. Stationære beholdere for ammoniak til nedfældning Sådanne beholdere skal ud over de periodiske eftersyn efter  

 kapitel 5 underkastes et udvendigt eftersyn for så vidt angår armatur og  

 tilbehør samt personligt beskyttelsesudstyr i passende tid inden  

 nedfældesæsonens begyndelse.
Eftersynet skal gennemføres af en særlig  

 ammoniaksagkyndig, der er anerkendt hertil, jf. § 48.
Ved eftersynet skal højtryksslanger underkastes trykprøvning ved  

 25 bar med påmonteret forskruning.
Efter trykprøvning skal slangerne forsynes  

 med den sagkyndiges mærke og årstallet for prøvningen.
9. Dampkedler hvis indstillingstryk ikke overstiger  

 1 bar, og hvor produktet af indstillingstryk og rumindhold er større end 600  

 og  

 mindre end eller lig med 5000 Sådanne dampkedler skal ikke periodisk undersøges efter kapitel 5.
Bilag 3 Køleanlæg og varmepumpeanlæg Bekendtgørelsens øvrige bestemmelser gælder for det  

 trykbærende udstyr, der indgår i køleanlæg og varmepumpeanlæg, medmindre  

 andet  

 er fastsat nedenfor.
 I bilaget anvendes betegnelserne køleanlæg og kølefirmaer.  

 Bestemmelserne gælder tilsvarende for varmepumpeanlæg og for  

 varmepumpefirmaer.
1. Kølemidler Kølemidler opdeles i to grupper, hvor gruppe 1 omfatter farlige  

 fluida, jf. bekendtgørelse om indretning af trykbærende udstyr.
Gruppe 2  

 omfatter alle andre fluida.
2. Opstilling Når køleanlæg med mere end 25 kg kølemiddelfyldning opstilles i bygning,  

 skal kompressor, receiver, olieudskiller og lignende placeres i et eller  

 flere  

 maskinrum, hvor der ikke er faste arbejdspladser.
 I kølerum med større volumen end 10 kubikmeter skal der etableres  

 alarmsignaler og nødafbryder for ventilation i kølerummet.
3. Maskinrum 3.1  

  

 Maskinrummet må  

 ikke være placeret under terræn, når anlægget har mere end 250 kg  

 kølemiddelfyldning.
 3.2  

  

 Maskinrum skal være  

 konstrueret og indrettet efter god teknisk praksis for at undgå mulige  

 farlige  

 situationer som følge af kølemidlets art, omfang m.v., herunder med hensyn  

 til  

 bl.a. brandsikkerhed, adgangsforhold, flugtmuligheder, ventilation,  

 alarmering  

 og automatiske stopanordninger.
 3.3  

  

 Maskinrummet må  

 ikke indeholde andre tekniske installationer end det for køleanlægget  

 nødvendige  

 driftsudstyr, og der må kun udføres arbejde, der er nødvendigt for driften af  

 maskinrummet eller køleanlægget.
 3.4  

  

 Ved udvendige  

 adgangsveje skal der være opsat advarselsskilte med angivelse af kølemidlets  

 art.
 4. Eftersyn og vedligeholdelse m.v.
 Det skal ved passende eftersyn og vedligeholdelse m.v. sikres, at  

 køleanlæg til stadighed under anvendelse holdes i forsvarlig stand.
Ud over undersøgelserne af trykbeholdere og rørsystemer efter  

 kapitel 5 og 6 skal anlæg med fyldning større end 1 kg kølemiddel efterses  

 mindst 1 gang årlig.
Se i øvrigt bilag 2, pkt. 2, om undersøgelse af visse  

 beholdere i køleanlæg.
 Ved det årlige eftersyn kontrolleres det, at anlæggets  

 beskyttelsesforanstaltninger mod overskridelse af de tilladte grænser  

 fungerer  

 korrekt.
 Eftersyn og vedligeholdelse m.v. af køleanlæg skal udføres af en  

 person, som har fået den fornødne instruktion og øvelse i eftersyn og  

 vedligeholdelse m.v. af den pågældende anlægstype.
 Ved anlæg med fyldning større end 2,5 kg kølemiddel skal det  

 årlige eftersyn udføres af en certificeret montør fra et anerkendt kølefirma,  

 jf. pkt. 5.
5. Kvalifikationskrav til montører og kølefirmaer  

 ved udførelse af visse arbejdsopgaver 5.1  

  

 Der skelnes mellem  

 følgende anlægstyper:
 A.  

 	  

 Anlæg med mere end  

 2,5 kg og mindre end 50 kg kølemiddel af gruppe 2 (grundcertifikat).
 B.  

 	  

 Anlæg med mere end  

 2,5 kg kølemiddel af gruppe 2 (mellemcertifikat).
 C.  

 	  

 Anlæg med mere end  

 2,5 kg og mindre end 50 kg kølemiddel uanset arten af kølemiddel (udvidet  

 grundcertifikat).
 D.  

 	  

 Anlæg med mere end 2,5  

 kg kølemiddel uanset arten af kølemiddel (udvidet certifikat).
E.  

 	  

 Anlægget på den  

 virksomhed, hvor montøren er ansat.
Anlægget er i øvrigt enten type A, B, C  

 eller D (specielt certifikat).
 5.2  

  

 Kvalifikationskravene skal være opfyldt ved udførelse af følgende  

 arbejdsopgaver:
 1)  

 	  

 Opstilling.
 2)  

 	  

 Montering.
 3)  

 	  

 Idriftsætning.
 4)  

 	  

 Årligt eftersyn af  

 anlæg med fyldning større end 2,5 kg kølemiddel.
 5)  

 	  

 Reparation.
 6)  

 	  

 Vedligeholdelse.
 7)  

 	  

 Nedlukning, herunder  

 tømning.
5.3  

  

 Montører De i pkt. 5.2 nævnte opgaver på anlæg af type A, B, C, D eller E  

 må kun udføres af personer over 18 år, der er anerkendt hertil, jf. pkt. 5.1  

 og  

 § 48.
 Herudover skal montøren have kvalifikationer og have modtaget  

 instruktion, som er nødvendig i forhold til den foreliggende arbejdsopgave.
 Ved udførelse af opgaverne kan beskæftiges andre personer, når en  

 kvalificeret montør, jf. nr. 1-5, overvåger deres arbejde, og der løbende  

 gives  

 instruktion.
 Kølefirmaet skal for hver enkelt montør kunne dokumentere, at  

 kravene er opfyldt.
5.4  

  

 Anerkendte kølefirmaer Firmaer, der udfører en eller flere af de i pkt. 5.2 nævnte  

 opgaver på anlæg af type A, B, C eller D, skal være særlig sagkyndige, og  

 skal  

 være anerkendt dertil af Arbejdstilsynet, jf. § 48. Anerkendelsen kan  

 omfatte én eller flere anlægstyper.
 Firmaet skal have det nødvendige kendskab til relevant lovgivning,  

 normer, standarder m.v.
 Firmaet skal anvende udstyr, som er velegnet i forbindelse med  

 udførelse af arbejdet.
 Firmaet skal have beskrevet og anvende procedurer, der sikrer, at  

 arbejdet udføres af kvalificerede montører, jf. pkt. 5.3.
