Cirkulære om Registreringsafgiftsloven -  

 praksisændring vedrørende importørvirksomheders  

 afgiftsberigtigelse af køretøjer1) 1. Landsskatterettens kendelser Landsskatteretten har truffet afgørelse i to sager  

 i november måned 2001 (offentliggjort den 24. januar 2002) og april  

 måned 2002 om efterbetaling af registreringsafgift af  

 motorkøretøjer Sagerne vedrører spørgsmålet om,  

 hvorvidt en virksomhed, der er bilimportør, ved udtagelse af  

 fabriksnye biler til eget brug eller i forbindelse med salg direkte til  

 slutbrugere, kan foretage afgiftsberigtigelsen på grundlag af en  

 værdi, der ikke indeholder nogen importøravance.
Der er anmeldt  

 standardpriser for bilerne, og den anmeldte standardpris indeholder en  

 positiv importøravance.
 Landsskatteretten har truffet afgørelse om, at  

 importørvirksomhedernes afgiftsberigtigelse af bilerne, som er sket  

 på grundlag af importørprisen tillagt den gældende  

 mindsteforhandleravance samt en importøravance på 0 kr., anses  

 for at være i overensstemmelse med reglerne i lovens § 8,  

 stk. 1.
 Landsskatteretten har anset det for godtgjort, at den  

 lavere pris indeholder de elementer, som efter lovens § 8, stk. 1  

 og 3, skal indgå i den afgiftspligtige værdi.
2. Praksisændring Afgørelserne medfører, at de tidligere  

 udsendte retningslinier fra Told Skat om mindstebeskatningspriser ikke  

 længere er gældende for importørvirksomheder.
Det drejer  

 sig specielt om, at importørvirksomhederne nu kan afgiftsberigtige  

 køretøjer på grundlag af en værdi, der er lavere  

 end mindstebeskatningsprisen i de tilfælde, hvor der i den anmeldte  

 standardpris er indeholdt en positiv importøravance.
Importørvirksomheders afgiftsberigtigelse af  

 køretøjer vil herefter kunne ske på grundlag af  

 indkøbsprisen tillagt den gældende mindsteforhandleravance.  

 Dette gælder ikke alene køretøjer til eget brug, men  

 også ved salg til forbrugere/slutbrugere.
I sidstnævnte  

 tilfælde forudsætter afgiftsberigtigelsen til den lavere  

 værdi, at køretøjet rent faktisk også sælges  

 til en pris, der svarer til grundlaget for afgiftsberigtigelsen.
 Forhandlervirksomheder skal fortsat afgiftsberigtige  

 køretøjer på grundlag af den anmeldte standardpris,  

 herunder med mulighed for at afgiftsberigtige på grundlag af  

 mindstebeskatningsprisen (forhandlerens indkøbspris tillagt  

 minimumsforhandleravancen, der er på 9 pct.).
3. Gyldighed Cirkulæret træder i kraft ved  

 offentliggørelsen og bortfalder med udgangen af 2003.
Told- og Skattestyrelsen, den 9. juli  

 2002 Erik Blegvad Andersen /Per Hvas 1)   I Told- og Skattestyrelsens  

 interne nummerrække har cirkulæret nr. 2002-22.
