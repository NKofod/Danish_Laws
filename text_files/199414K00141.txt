Nr BTL 141 Betænkning over Forslag til lov om ændring af forskellige skattelove  

 (Afskaffelse af skatteårsbegrebet, beskatning ved selskabers opløsning m.v.  

 og objektivering og forenkling af dispensationsbestemmelser m.v.)   

 Nr L 141 1994-95, 1. samling Afgivet af Skatteudvalget Afgivet: 19950315 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget en skriftlig henvendelse fra Finansrådet,  

 som skatteministeren har kommenteret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf skatteministeren, tiltrådt af udvalget:
 Til § 1 1) I den under nr. 3 foreslåede affattelse af §  

 5, stk. 1, ændres i 2. pkt. »indtil udgangen af det  

 indkomstår, hvori overgangen eller undtagelsen sker« til: »indtil  

 tidspunktet for overgangen eller undtagelsen«.
 2) I den under nr. 3 foreslåede affattelse af § 5, stk.  

 2, udgår ordene », 1. pkt.,».
 3) Nr. 4 affattes således:
 » 4. § 5 A, stk. 1 og 2, affattes således:
»Indtræder der en sådan ændring, at et selskab eller en forening m.v.  

 overgår til beskatning efter § 1, stk. 1, nr. 3, fra beskatning efter andre  

 regler i § 1, fortsætter skattepligten efter de hidtil gældende regler indtil  

 tidspunktet for overgangen.
Ved overgang til beskatning efter § 1, stk. 1,  

 nr. 3, fra beskatning efter § 1, stk. 1, nr. 4, anses overgangen for sket ved  

 udgangen af det indkomstår, hvori overgangen sker. § 5, stk. 2, finder  

 tilsvarende anvendelse.
Stk. 2. Ved en ændring som nævnt i stk. 1 skal bestyrelsen inden 1  

 måned efter ændringen indsende en anmeldelse til vedkommende kommunale  

 skattemyndighed med opgørelse af indkomsten for det afsluttende indkomstår.  

 Reglerne i § 5, stk. 3, finder tilsvarende anvendelse.«» 4) Efter nr. 8 indsættes som nyt nummer:
 » 01. I § 10, stk. 5, ændres i 2. pkt.  

 »stk. 1, nr. 3,» til: »stk. 2, nr. 3,».
 5) I den under nr. 13 foreslåede affattelse af § 28,  

 stk. 2, ændres i 1. pkt. »efter § 29 B, stk. 5,» til:  

 »efter § 29 B, stk. 6,».
 6) I den under nr. 34 foreslåede affattelse af § 36,  

 stk. 1, ændres i 1. pkt. »§ 10, stk. 1, nr. 2 og 3,»  

 til: »§ 10, stk. 2, nr. 2 og 3,».
 Til § 3 7) Efter nr. 2 indsættes som nyt nummer:
 » 01. I § 4, stk. 2, indsættes efter 1. pkt.:
»1. pkt. finder anvendelse, selv om der er tale om gaver til en anden  

 fond, som ikke medregnes til denne fonds skattepligtige indkomst, jf. § 3,  

 stk. 3, medmindre der er tale om gensidige gaver mellem fondene.«» Til § 5 8) Paragraffen affattes således:
 »§ 5 I konkursskatteloven, jf. lovbekendtgørelse nr. 780 af  

 25. august 1994, foretages følgende ændringer:
 1. I § 2 ændres »§ 1, stk. 1, 1-2 b og 3 a-6«  

 til: »§ 1, stk. 1, nr. 1-2 b og 3 a-6«.
 2. § 3, stk. 3, 1. pkt., affattes således:
»Er der truffet bestemmelse om, at konkursindkomsten er  

 skattepligtig, skal bostyret indgive selvangivelser vedrørende denne indkomst  

 for det indkomstår, hvori konkursdekretet afsiges, og for hvert af de  

 følgende indkomstår under konkursen.«» Ny paragraf 9) Efter § 8 indsættes som ny paragraf:
 »§ 01 I lov nr. 90 af 8. februar 1995 om ændring af  

 forskellige skattelove. (Beskatning af Post Danmark) foretages følgende  

 ændring:
 § 6, nr. 2, affattes således:
»2. I § 2 d, stk. 2, ændres »§ 1, stk. 1, nr. 1-2  

 a og 3 a-5 b,» til: »§ 1, stk. 1, nr. 1-2 b og 3 a-5  

 b,».«» Til § 9 10) I stk. 2 ændres »§ 1, nr. 1-10,» til:  

 »§ 1, nr. 1-8, 01, 9 og 10,».
 11) Stk. 4 affattes således:
»Stk. 4. § 1, nr. 16, 18 og 26, har virkning fra og med  

 indkomståret 1995. For indkomståret 1995 kan selskaber m.v. omfattet af  

 selskabsskattelovens § 29 A, stk. 4, og § 30 A, stk. 7, dog indbetale  

 acontoskat til og med den 31. marts 1995 med den i selskabsskattelovens § 29  

 B, stk. 6, 2. pkt., nævnte virkning.« 12) Stk. 6 affattes således:
»Stk. 6. § 1, nr. 34 og 35, har virkning fra og med den 1.  

 juli 1994. Til og med indkomståret 1995 gælder følgende affattelse af  

 selskabsskattelovens § 36, stk. 1, 1. pkt.: »For selskaber og  

 foreninger m.v., der omfattes af § 10, stk. 1, nr. 2 og 3, hvis indkomstår  

 ikke udløber ved udgangen af et kvartal, forlænges indkomståret til udgangen  

 af det løbende kvartal, når indkomståret udløber i perioden 1. april-30.  

 december.«» 13) I stk. 9 ændres »§ 3, nr. 2-7,» til: »§  

 3, nr. 2, 01 og 3-7,».
 14) Efter stk. 13 indsættes som nyt stykke:
»Stk. 14. § 5, nr. 1, og § 01 har virkning fra og med den 1.  

 januar 1995.« Bemærkninger Til nr. 1 og 3 Der er tale om tekniske justeringer og redaktionelle  

 ændringer af lovforslaget.
 I lovforslagets § 1, nr. 3 og 4, er der foreslået en ændret affattelse af  

 reglerne i selskabsskattelovens § 5, stk. 1-3, og § 5 A, stk. 1 og 2. Den  

 foreslåede ændrede affattelse af de nævnte bestemmelser skyldes, at  

 skatteåret er foreslået afskaffet.
I selskabsskattelovens § 5, stk. 1, 2. pkt., er det foreslået, at ved  

 overgang til beskatning efter § 1, stk. 1, nr. 6, eller undtagelse fra  

 beskatning efter § 3, fortsætter skattepligten efter de hidtil gældende  

 regler indtil udgangen af det indkomstår, hvori overgangen eller undtagelsen  

 sker.
I selskabsskattelovens § 5 A, stk. 1, er det foreslået, at indtræder  

 der en sådan ændring, at et selskab m.v. overgår til beskatning efter § 1,  

 stk. 1, nr. 3, fra beskatning efter andre regler i § 1, fortsætter  

 skattepligten efter de hidtil gældende regler indtil udgangen af det  

 indkomstår, hvori overgangen sker.
I de foreslåede bestemmelser i selskabsskattelovens § 5, stk. 3, og § 5 A,  

 stk. 2, bestemmes det bl.a., at der inden 1 måned efter overgangen eller  

 ændringen skal indsendes en anmeldelse til skattemyndighederne med opgørelse  

 af indkomsten for det afsluttende indkomstår.
Det er i praksis imidlertid  

 ikke muligt inden for den nævnte frist på 1 måned efter ændringen m.v. eller  

 overgangen at indsende en opgørelse af indkomsten for det afsluttende  

 indkomstår.
Med ændringsforslagene foreslås det i selskabsskattelovens § 5, stk. 1, 2.  

 pkt., og § 5 A, stk. 1, i stedet fastsat, at skattepligten fortsætter efter  

 de hidtil gældende regler indtil tidspunktet for overgangen eller  

 undtagelsen.
Det afsluttende indkomstår rækker således i de nævnte tilfælde  

 ikke længere end til det tidspunkt, hvor overgangen eller undtagelsen  

 indtræder.
Efter ændringsforslagene anses ændringen for selskaber m.v., der overgår  

 fra beskatning efter selskabsskattelovens § 1, stk. 1, nr. 4, til beskatning  

 efter § 1, stk. 1, nr. 3, for sket ved udgangen af det indkomstår, hvori  

 overgangen sker.
Det skyldes, at det først ved indkomstårets afslutning er  

 muligt at afgøre, om et sådant selskab m.v. opfylder kriterierne for  

 beskatning efter selskabsskattelovens § 1, stk. 1, nr. 3. Dette indebærer, at  

 selskabet m.v. først 1 måned efter udgangen af det indkomstår, hvori  

 overgangen anses for sket, skal indsende en anmeldelse med opgørelse af  

 indkomsten til de kommunale skattemyndigheder.
Reglerne i selskabsskattelovens § 5, stk. 2, skal efter ændringsforslagets  

 § 1, nr. 1, finde tilsvarende anvendelse.
Der henvises herom til  

 bemærkningerne nedenfor under ændringsforslagets nr. 2.
 Med ændringsforslagene sker der endvidere en redaktionel ændring af den  

 foreslåede bestemmelse i selskabsskattelovens § 5 A, stk. 2.
Til nr. 2 Ændringsforslaget er en konsekvens af ændringsforslag nr. 1. I  

 ændringsforslag nr. 1 er det foreslået, at skattepligten efter  

 selskabsskattelovens § 5, stk. 1, 2. pkt., fortsætter indtil tidspunktet for  

 overgangen eller undtagelsen.
Reglen i § 5, stk. 2, går ud på, at hvis det  

 sædvanlige indkomstår for et selskab m.v. udløber inden den 31. december i  

 det kalenderår, som det forskudte indkomstår træder i stedet for  

 (bagudforskudt indkomstår), og finder opløsning m.v. sted efter det  

 sædvanlige indkomstårs udløb, men inden kalenderårets udløb, udgør det sidste  

 indkomstår hele perioden fra indkomstårets begyndelse, og indtil opløsning  

 finder sted.
 Ændringsforslaget indebærer, at reglen i § 5, stk. 2, tillige finder  

 anvendelse i det tilfælde, hvor et selskab m.v. med et bagudforskudt  

 indkomstår overgår til beskatning efter selskabsskattelovens § 1, stk. 1, nr.  

 6, eller undtages fra beskatning efter § 3 efter det sædvanlige indkomstårs  

 udløb, men inden det pågældende kalenderårs udløb.
 Til nr. 4 Der er tale om en redaktionel ændring som følge af lovforslagets  

 § 1, nr. 7, hvorefter selskabsskattelovens § 10, stk. 1, opdeles i 2 stykker.
 Til nr. 5 Ændringen er af redaktionel karakter.
I lovforslagets § 1, nr. 13, er der foreslået en forhøjelse af den  

 forhøjelse, som der efter gældende regler i selskabsskattelovens § 28, stk.  

 2, skal ske af indkomstskatten i det tilfælde, hvor selvangivelsen ikke  

 indsendes rettidigt.
Begrundelsen for den foreslåede forhøjelse er at undgå  

 den situation, hvor det for skattemyndighederne ikke kan svare sig at  

 inddrive små forhøjelser på grund af omkostningerne herved.
 I den foreslåede affattelse af selskabsskattelovens § 28, stk. 2, er det  

 anført, at indkomstskatten forhøjes reguleret med tillæg efter  

 selskabsskattelovens § 29 B, stk. 5. I bemærkningerne er det anført, at § 29  

 B, stk. 5, vedrører overskydende skat.
Henvisningen i den foreslåede affattelse af selskabsskattelovens § 28,  

 stk. 2, skal imidlertid rettelig være til selskabsskattelovens § 29 B, stk.  

 6. Selskabsskattelovens § 29 B, stk. 6, indeholder hjemmelen til at beregne  

 tillæg af frivillige acontobetalinger. Ændringsforslaget går ud på at ændre  

 henvisningen til denne bestemmelse.
For frivillige acontobetalinger, der er  

 foretaget senest den 20. marts, ydes der selskabet en godtgørelse på 2 pct.,  

 og for frivillige acontobetalinger, der er foretaget senest den 20. november,  

 skal selskabet betale et tillæg på 2 pct.
 Til nr. 6 og 12 Ændringerne er af redaktionel og teknisk karakter.
Ved lovforslagets § 1, nr. 7, er den gældende bestemmelse i  

 selskabsskattelovens § 10, stk. 1, opdelt i 2 stykker.
Det gældende stk. 1  

 indeholder bl.a. regler om, at visse selskaber skal have et indkomstår, der  

 udløber ved udgangen af et kvartal.
Disse regler bliver med lovforslaget  

 flyttet til selskabsskattelovens § 10, stk. 2.
 Som konsekvens heraf skal henvisningen i den foreslåede affattelse af  

 selskabsskattelovens § 36, stk. 1, der vedrører regler for forlængelse eller  

 forkortelse af kvartalet for de selskaber m.v., hvis indkomstår skal udløbe  

 ved udgangen af et kvartal, ændres fra selskabsskattelovens § 10, stk. 1, til  

 selskabsskattelovens § 10, stk. 2. Dette sker ved ændringsforslag nr. 6.
 Opdelingen af selskabsskattelovens § 10, stk. 1, i 2 stykker skal efter  

 lovforslaget - sammen med de øvrige bestemmelser for afskaffelse af  

 skatteårsbegrebet - have virkning fra og med indkomståret 1996.
 Den ændrede affattelse af selskabsskattelovens § 36, stk. 1, skal derimod  

 have virkning allerede fra den 1. juli 1994. For perioden 1. juli 1994 til og  

 med indkomståret 1995 skal henvisningen i selskabsskattelovens § 36, stk. 1,  

 dermed fortsat være til selskabsskattelovens § 10, stk. 1. Dette sker ved  

 ændringsforslag nr. 12, hvorefter der i den foreslåede affattelse af  

 selskabsskattelovens § 36, stk. 1, 1. pkt., til og med indkomståret 1995  

 henvises til selskabsskattelovens § 10, stk. 1.
 Til nr. 7 Ændringsforslaget er alene en præcisering af gældende ret.
 Det fastslås i bestemmelsen, at fradragsretten for uddelinger ikke berøres  

 af, at en gave til en anden fond ikke medregnes til denne fonds  

 skattepligtige indkomst, jf. lovforslagets § 3, nr. 2. Dette gælder dog ikke,  

 såfremt der foreligger gensidige gaver mellem fondene.
 Til nr. 8 og 9 Ændringsforslagene vedrører en opretning af 2 rent  

 redaktionelle fejl i de regler, der er gennemført ved lov nr. 90 af 8.  

 februar 1995 om ændring af forskellige skattelove. (Beskatning af Post  

 Danmark).
 Til nr. 10 Det foreslås, at § 1, nr. 01, har virkning fra og med  

 indkomståret 1996 ligesom de foreslåede regler vedrørende afskaffelse af  

 skatteåret, som ændringsforslaget knytter sig til.
 Til nr. 11 I lovforslagets § 1, nr. 16, 18 og 26, er det foreslået, at  

 selskaber i den såkaldte indslusningsordning for acontoskatteordningen kan  

 indbetale acontoskat senest den 20. marts og den 20. november i indkomståret,  

 og at tillægsreglerne i § 29 B, stk. 6, skal finde tilsvarende anvendelse.  

 Efter lovforslagets § 9, stk. 4, skal de foreslåede regler have virkning fra  

 og med indkomståret 1995.
 Med ændringsforslaget foreslås det for selskaber m.v. i  

 indslusningsordningen alene for indkomståret 1995 at udskyde fristen for  

 indbetaling af acontoskat fra den 20. marts 1995 til den 31. marts 1995.
 Den foreslåede udskydelse af indbetalingsfristen med 11 dage for selskaber  

 m.v. i indslusningsordningen i acontoordningen er begrundet med et ønske om  

 at give selskaberne tilstrækkelig tid til efter vedtagelsen af lovforslaget  

 at kunne indbetale acontoskat i en periode efter den 20. marts 1995 uden den  

 for selskaberne m.v. uheldige konsekvens, at selskabets indbetaling ikke  

 godskrives 2 pct., men i stedet fratrækkes 2 pct. Ændringsforslaget  

 indebærer, at uanset at selskabet m.v. indbetaler acontoskat senest den 31.  

 marts 1995, godskrives selskabets indbetaling 2 pct. efter  

 selskabsskattelovens § 29 B, stk. 6, 2. pkt.
 Til nr. 13 Det foreslås, at ændringsforslag nr. 7 skal have virkning fra  

 den 1. juli 1995.
 Til nr. 14 Det foreslås i et nyt stykke 14, at opretningen af to  

 redaktionelle fejl i lov nr. 90 af 8. februar 1995 om ændring af forskellige  

 skattelove. (Beskatning af Post Danmark) får samme virkningstidspunkt som  

 denne lov, dvs. fra og med den 1. januar 1995.
