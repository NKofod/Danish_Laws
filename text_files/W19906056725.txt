Med virkning fra 1. august 1989 indførte Styrelsen for Statens  

 Uddannelsesstøtte en ny praksis, hvorefter der ikke udbetales  

 uddannelsesstøtte for august måned til nyoptagne uddannelsessøgende, hvis  

 deres uddannelse først begynder i september.
Ankenævnet fandt, at der ikke  

 var tilstrækkeligt grundlag for at tilsidesætte styrelsens ændrede praksis Ankenævnets brev af 15. juni 1990:
 I et brev af 24. august 1989 har De klaget over, at Styrelsen for Statens  

 Uddannelsesstøtte ved støttemeddelelse af 16. august 1989 ikke har tildelt  

 Dem støtte for august 1989.
Styrelsen har i et brev af 12. februar 1990 i anledning af Deres klage  

 afgivet en udtalelse, som De har fået tilsendt i kopi.
Styrelsen anfører, at  

 De først er optaget på uddannelsen ved Københavns Universitet pr. 1.  

 september 1989. De kan derfor først få støtte fra denne dato.
 Ankenævnet finder, at der ikke er tilstrækkeligt grundlag for at  

 tilsidesætte styrelsens ændrede praksis, og nævnet kan således tiltræde  

 styrelsens støtteberegning.
 Nævnet beklager, at sagens afgørelse har måttet afvente SU-styrelsens  

 udtalelser over klager om tilbagekrævning af fejlagtigt udbetalt støtte for  

 august 1989. Disse sager var først klar til ekspedition omkring 1. juni 1990.
