 Grundværdien for et areal på 1.050 m2 - bebygget med et enfamillieshus  

 og beliggende i landzone uden for den egentlige bykerne - blev af  

 Landsskatteretten ansat uden byggeretsværdi til skønsmæssigt 60.000 kr.
 A klagede over den af skyldrådet foretagne ansættelse af ejendomsværdien  

 og grundværdien med påstand om nedsættelse.
 Ejendommen omfattede et grundareal på 1.050 m2, med et i 1940 opført  

 enfamilieshus med et bebygget areal på 100 m2, en udnyttet tagetage på 12 m2  

 og et kælderareal på 26 m2. Endvidere var der et udhus på 60 m2.
Til støtte for påstanden om nedsættelse af ejendomsværdien henviste  

 klageren til ejendommens beliggenhed og alder.
Endvidere fandt han, at  

 grundværdien var for høj sammenlignet med den omkringliggende landbrugsjord  

 og på grund af ejendommens beliggenhed ud til en stærkt trafikeret vej.
 Skyldrådet havde ansat grundværdien ud fra byggeretsværdiprincippet med  

 følgende specifikation:
 Skyldrådet havde herved taget hensyn til ejendommens beliggenhed ved den  

 stærkt trafikerede vej, idet arealværdien var nedsat fra den normalt anvendte  

 værdi på 75 kr. pr. m2 til 45 kr. pr. m2.
 Endvidere havde skyldrådet under hensyntagen til bebyggelsens standard  

 indstillet ejendomsværdien, der var ansat til 510.000 kr. nedsat med 50.000  

 kr. til 460.000 kr.
 Repræsentanter for Landsskatteretten besigtigede ejendommen.
 Retten fandt efter det ved besigtigelsen konstaterede om ejendommens  

 beliggenhed i landzone uden for den egentlige bykerne, at grundværdien under  

 hensyn hertil burde ansættes uden byggeretsværdi til skønsmæssigt 60.000 kr.
 Grundværdien blev herefter nedsat til 60.000 kr., medens ejendomsværdien  

 som konsekvens heraf og under hensyn til den af skyldrådet afgivne  

 indstilling blev nedsat til 430.000 kr.
 (* 1) Afgørelsen er offentliggjort i Skat 1989, nr. 6, side 479.
