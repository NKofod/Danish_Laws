(Indhold af Aflatoxin B1) § 1 I bekendtgørelse nr. 346 af 3. juni 1993 om foderstoffer, som ændret  

 senest ved bekendtgørelse nr. 313 af 26. april 1994, foretages følgende  

 ændring:
 1. I § 6 A indsættes som nyt stk. 1 a:
»Stk. 1  a.
Producenter af tilskudsfoderblandinger  

 til mælkeproducerende køer, geder og får skal lade produktionen undersøge  

 særligt for indhold af Aflatoxin B1. En repræsentativ prøve skal udtages for  

 hver 600 t af samme foderblandingskategori, dog mindst en gang om måneden for  

 hver type.
Analyse skal iværksættes umiddelbart efter prøveudtagningen, og  

 analysen skal foretages efter den godkendte metode til bestemmelse af  

 Aflatoxin B1 i foderstoffer.
Kopi af analysebeviset skal af laboratoriet  

 indsendes til Plantedirektoratet, så snart analysen er foretaget.« 2. I § 11 indsættes som nyt stk. 2 a:
»Stk. 2  a.
Efter § 3, stk. 2, i lov om  

 foderstoffer skal registrerede virksomheder give direktoratet de oplysninger,  

 der er nødvendige for kontrollen med overholdelsen af denne bekendtgørelse,  

 og skal yde fornøden bistand ved gennemførelsen af kontrollen«.
§ 2 Bekendtgørelsen træder i kraft den 1. januar 1995.
