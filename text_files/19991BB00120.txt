Fremsat den 16. marts 2000 af  Frank Dahlgaard  

 (UP) Forslag til folketingsbeslutning om en revaluering af kronen Folketinget opfordrer regeringen til at opskrive den  

 danske krone med 3 procent over for EU´s fællesvaluta, euroen, for at  

 modvirke, at den faldende eurokurs trækker den danske krone yderligere  

 nedad med stigende inflation og udlandsgæld i Danmark til  

 følge.
Bemærkninger til forslaget Den danske kronekurs er ifølge  

 Nationalbankens opgørelse faldet med over 6 procent siden begyndelsen  

 af 1999. Det skyldes den valgte valutapolitik, som indebærer, at kronen  

 i kraft af det såkaldte ERM2-valutasamarbejde automatisk følger  

 euroens kurs, dog med mulighed for udsving på 2,25 procent i forhold  

 til den aftalte centralkurs på 7,46038 kroner pr. euro.
 Euroen er siden sin introduktion den 1. januar 1999 faldet  

 kraftigt i værdi ikke blot i forhold til amerikanske dollars, men  

 også i forhold til engelske pund, japanske yen, svenske kroner, norske  

 kroner, islandske kroner, canadiske dollars, australske dollars,  

 newzealandske dollars, hongkong-dollars, singapore-dollars, taiwan-dollars,  

 kinesiske yuan, nord- og sydkoreanske won, litauiske litas, lettiske lat,  

 indiske rupier, pakistanske rupier, mexicanske pesos, cubanske pesos,  

 argentinske pesos, saudiarabiske riyal, kuwaitiske dinarer, sydafrikanske  

 rand, ægyptiske pund og mange, mange andre valutaer.
 Den faldende eurokurs er bl.a. beskrevet i den  

 dansksprogede udgave af Den Europæiske Centralbanks  

 månedsoversigt for januar 2000, side 29-30.
 I forhold til et vejet gennemsnit af andre valutaer har  

 euroen mistet omkring 15 procent af sin internationale værdi i de  

 første 14 måneder af sin levetid.
I kraft af den danske fastkurspolitik over for euroen er  

 den danske krone blevet trukket med nedad.
Kun halvdelen af den danske  

 udenrigshandel foregår nemlig med de 11 eurolande.
Det er således  

 kun i forhold til disse 11 lande, at vores kronekurs har været  

 nogenlunde uforandret.
Den anden halvdel af vor udenrigshandel  

 vedrører Storbritannien, Sverige, Norge, USA, Japan og de mange andre  

 lande uden for euro-området, hvis valutaer som anført ovenfor er  

 steget mærkbart i kurs i forhold til kronen (og euroen) siden den 1.  

 januar 1999.
 Derved er den effektive danske kronekurs faldet fra indeks  

 102,60 primo januar 1999 til indeks 96,04 den 8. marts 2000 (indeks 1980 =  

 100). Det svarer til et kursfald på 6,4 procent.
 Den danske krone er med andre ord som følge af sin  

 tilknytning til euroen blevet udsat for en utilsigtet og glidende  

 nedskrivning (devaluering) på 6,4 procent, jf. figuren nedenfor, som  

 viser udviklingen i Nationalbankens effektive kronekursindeks siden  

 begyndelsen af 1999 (Kilde: Publikationen Renter og kurser fra Danmarks  

 Nationalbanks statistiske afdeling, nr. 23   6. marts 2000).
Den faldende kronekurs betyder, at importvarer i  

 Danmark bliver dyrere.
Det medfører en importeret inflation, som har  

 ført til kraftigere prisstigninger i Danmark.
Dét  

 påvirker reallønnen i negativ retning, ligesom det  

 erfaringsmæssigt fører til en højere rente.
Hertil  

 kommer, at den lavere kronekurs indebærer en opskrivning af den danske  

 udlandsgæld.
Som følge af kronens tilknytning til euroen er  

 Danmark med andre ord blevet påført de klassiske  

 devalueringsproblemer: Mere inflation, højere rente og større  

 valutagæld.
Det er sket, fordi antagelsen om en stabil eurokurs har  

 vist sig at være forkert.
Såfremt vi på forhånd havde vidst, at  

 euroen ville falde så markant og vedvarende på de internationale  

 valutamarkeder, som den har gjort, havde Danmark næppe valgt den Så havde vi formentlig valgt at lade kronens kurs Danmark behøver imidlertid ikke at ændre sin  

 valutapolitik for at afbøde de uheldige devalueringsfølger af  

 kronens tilknytning til euroen.
Vi kan nemlig alternativt ændre  

 på kronens centralkurs over for euroen: Vi kan revaluere (opskrive)  

 kronen i forhold til euroen.
Det gøres konkret ved at anmelde en ny og  

 højere centralkurs på kronen i forhold til euroen   svarende til  

 en lavere centralkurs på euroen i forhold til kronen.
En revaluering af kronen i forhold til euroen på 3  

 procent betyder således, at den hidtidige centralkurs på 7,46038  

 kroner pr. euro ændres 3 procent til 7,23657 kroner pr. euro.  

 Udsvingsgrænserne på 2,25 procent omkring centralkursen  

 ændres tilsvarende.
En revaluering af kronen på 3 procent over  

 for euroen betyder således, at kronens hidtidige grænser for  

 udsving i forhold til euroen, nemlig svingninger mellem 7,29 kr. og 7,63 kr.  

 pr. euro, ændres, så kronen fremover kan svinge mellem 7,07 kr.  

 og 7,40 kr. pr. euro.
Selv om en revaluering af kronen ikke er foretaget siden  

 1943, er den både realistisk og relevant i Danmarks nuværende  

 situation.
Dansk økonomi er nemlig i en bedre tilstand end nogensinde  

 før i historisk tid.
Vi står med den laveste  

 arbejdsløshed i 25 år og har samtidig overskud på  

 både betalingsbalancen og på de offentlige finanser.  

 Hovedproblemet er i dag de tiltagende tendenser til prisstigninger,  

 inflation.
Dermed er alle betingelser for en revaluering til stede i dag:
 Danmark har en stærk økonomi med overskud  

 på betalingsbalancen.
 Danmark har en grundlæggende stærk  

 konkurrenceevne.
 Danmark har en høj beskæftigelse, lav  

 arbejdsløshed og mangel på arbejdskraft i en række  

 brancher.
 Kronens kurs er utilsigtet faldet med 6-7 procent gennem  

 de sidste 15 måneder.
De to sidste punkter betyder et tiltagende og faretruende  

 inflationspres i dansk økonomi.
Hovedformålet med  

 kroneopskrivningen er netop at dæmpe inflationen.
Med en revaluering  

 modvirkes noget af den de facto-nedskrivning af kronen, som har fundet sted  

 gennem de sidste 15 måneder.
En revaluering af kronen på 3  

 procent vil således føre kronekursen tilbage, hvor den var i  

 efteråret 1999, jf. figuren over den effektive kronekurs.
Mere  

 dramatisk er indgrebet trods alt ikke.
 En revaluering kan være et hensigtsmæssigt  

 middel at benytte i den økonomiske politik, og det blev f.eks.  

 benyttet af Finland, der i marts 1989 opskrev sin finmark med 3-4 procent.  

 Hensigten var netop at dæmpe et truende inflationspres.
Den foreslåede revaluering betyder, at varer fra de  

 11 eurolande bliver billigere i Danmark, hvilket afdæmper inflationen  

 herhjemme.
Importvarer fra landene uden for euroen, som jo er steget  

 mærkbart i pris (f.eks. olie og benzin), vil få skåret  

 toppen af de sidste 15 måneders prisforhøjelser.
Til gengæld sker der en mindre umiddelbar  

 forværring af dansk konkurrenceevne, men det kan vi tåle.
Uanset  

 hvad Dansk Industri forsøger at bilde offentligheden ind, er dansk  

 erhvervslivs konkurrenceevne nemlig grundlæggende stærk.
Ellers  

 havde vi jo ikke høj beskæftigelse og et meget stort overskud  

 på betalingsbalancens vare- og tjenestebalance: Omkring 35 milliarder  

 kr. i den seneste 12-måneders periode.
Den fastkurspolitik, Danmark slog ind på med det  

 politiske og økonomiske kursskifte i september 1982, var en politik,  

 som satte en stopper for flere devalueringer (nedskrivninger) af kronen.
Det  

 var imidlertid ikke en politik, som afviste muligheden af det modsatte af  

 devalueringer, nemlig revalueringer.
I den aktuelle situation er kronen utilsigtet og glidende  

 blevet nedskrevet med godt 6 procent de seneste 15 måneder.
En  

 revaluering er i denne situation et tiltag, der vil modvirke devalueringen,  

 og er derfor i god overensstemmelse med den vedtagne fastkurspolitik.
 En revaluering af kronen er præcis lige så  

 gavnlig, som en devaluering er skadelig.
 Revalueringen vil dæmpe inflationen, styrke  

 reallønnen, sænke renten og formindske udlandsgælden.
En revaluering er herudover et signal til omverdenen om,  

 at dansk økonomi er stærk, og at enhver tanke om devalueringer  

 af kronen er udelukket i al overskuelig fremtid.
Revalueringen vil  

 føre til rentefald, præcis som frygt for devalueringer  

 fører til rentestigninger.
En revaluering i den nuværende  

 situation vil sandsynligvis bringe den danske rente ned på tysk niveau,  

 dvs. et rentefald for realkreditobligationer på 0,3 procentpoint.
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om en revaluering af  

 kronen.
(Beslutningsforslag nr.
B 120).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
