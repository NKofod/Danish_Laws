 I medfør af §§ 46, 73 og 74 stk. 1 i lov nr. 681 af 23. december 1975 om  

 arbejdsmiljø og - efter forhandling med miljøministeren - i medfør af § 6 i  

 lovbekendtgørelse nr. 85 af 8. marts 1985 om miljøbeskyttelse samt under  

 henvisning til Rådets direktiv 84/532/EØF om fælles bestemmelser for  

 entreprenørmateriel fastsættes:
 § 1.  Denne bekendtgørelse finder anvendelse på  

 entreprenørmateriel, som defineret i stk. 2.
 Stk. 2.  Ved entreprenørmateriel forstås i denne  

 bekendtgørelse materiel, udstyr, anlæg og maskiner til bygge- og  

 anlægsvirksomhed eller komponenter hertil, som alt efter konstruktionstype  

 anvendes til at udføre anlægsarbejde og byggeri uden fortrinsvis at være  

 bestemt til transport af varer eller personer.
 Stk. 3.  Landbrugs- og skovbrugstraktorer samt hejsespil  

 omfattes ikke af denne bekendtgørelses anvendelsesområde.
 § 2.  Såfremt en bekendtgørelse foreskriver, at der  

 skal foretages EØF-typegodkendelse, EØF-typeafprøvning eller EØF-kontrol  

 eller foreligge EØF-fabrikanterklæring, finder reglerne i Rådets direktiv  

 84/532/EØF anvendelse (se bilag).
 § 3.  Markedsføring, ibrugtagning eller anvendelse af  

 entreprenørmateriel, som opfylder forskrifterne i Rådets direktiv 84/532/EØF  

 og i en bekendtgørelse vedrørende det pågældende materiel, kan ikke forbydes,  

 nægtes eller begrænses af grunde, der har forbindelse med dets konstruktion  

 eller funktion i henhold til bekendtgørelsen vedrørende det pågældende  

 materiel og med kontrollen hermed, jfr. dog direktivets artikel 19, stk. 4.
 § 4.  Fabrikanten eller dennes i Fællesskabet  

 etablerede befuldmægtigede udsteder for hvert stykke af en given type  

 materiel en EØF-typeattest såfremt materiellet er fremstillet i  

 overensstemmelse med de krav, der er fastsat i den pågældende bekendtgørelse,  

 og i overensstemmelse med den godkendte eller afprøvede type.
 Stk. 2.  Attesten skal være affattet på dansk, når  

 produktet udbydes eller stilles til rådighed for brugeren her i landet,  

 medmindre andet er bestemt i en bekendtgørelse for den pågældende type  

 materiel.
 § 5.  I overensstemmelse med de i Rådets direktiv  

 84/532/EØF og de i en bekendtgørelse fastsatte regler herom kan den  

 kompetente myndighed godkende organer til at foretage den i § 2 omhandlede  

 EØF-typeafprøvning.
 § 6.  Ansøgning om EØF-typegodkendelse for en bestemt  

 type materiel må kun indgives i en medlemsstat.
 Stk. 2.  Ansøgning om EØF-typeafprøvning af en og samme  

 type materiel må kun indgives til et godkendt organ.
 § 7.  Overtrædelse af §§ 4 og 6 straffes med bøde  

 eller hæfte.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 8.  Bekendtgørelsen træder i kraft den 26. marts  

 1986.
Arbejdsministeriet, den 17. marts 1986 HENNING DYREMOSE /Henrik Grove BILAG Rådets direktiv  af 17. september 1984 om indbyrdes tilnærmelse af  

 medlemsstaternes lovgivning om fællesbestemmelser for entreprenørmateriel Rådet for de europæiske fællesskaber har  - under henvisning til traktaten om oprettelse af Det europæiske økonomiske  

 Fællesskab, særlig artikel 100, under henvisning til forslag fra kommissionen (* 1), under henvisning til udtalelse fra Europa-Parlamentet (* 2), under henvisning til udtalelse fra Det økonomiske og sociale Udvalg (* 3),  

 og ud fra følgende betragtninger:
I den enkelte medlemsstat skal entreprenørmateriel opfylde visse  

 præceptive bestemmelser; bestemmelserne herom er forskellige fra medlemsstat  

 til medlemsstat; derved lægger de hindringer i vejen for samhandelen inden  

 for Det europæiske Fællesskabs område; disse hindringer for oprettelsen af fællesmarkedet og dets funktion kan  

 reduceres eller helt fjernes, såfremt alle medlemsstater gennemfører  

 ensartede bestemmelser enten som tillæg til eller i stedet for deres  

 nuværende lovgivning; forskrifterne i dette direktiv gælder for entreprenørmateriel; disse  

 forskrifter har som vigtigste formål at sikre beskyttelsen af miljøet mod  

 luftbåren støj og arbejdssikkerheden med undtagelse af den, der direkte er  

 knyttet til løfteapparatur; som følge deraf vil løfteapparatur i givet fald  

 blive omfattet af særlige forskrifter; for at beskytte brugerne og andre personer effektivt er en kontrol med  

 overholdelsen af de tekniske bestemmelser nødvendig; eftersom de eksisterende  

 kontrolmetoder er forskellige fra medlemsstat til medlemsstat, er det  

 nødvendigt at indføre en gensidig anerkendelse af kontrollens gennemførelse  

 mellem medlemsstaterne for at virkeliggøre den frie samhandel med  

 entreprenørmateriel og for at undgå dobbeltkontrol, som ligeledes udgør en  

 hindring for den frie samhandel; for at lette denne gensidige anerkendelse af kontrollen bør der især  

 gennemføres passende administrative procedurer, inden maskinerne bringes på  

 markedet, nemlig: EØF-typegodkendelse, EØF-typeafprøvning, EØF-kontrol og  

 EØF-fabrikanterklæring; kriterierne for udpegning af de godkendte organer,  

 som skal foretage EØF-typeafprøvningerne, bør harmoniseres; de nationale lovbestemmelser i sektoren for entreprenørmateriel omfatter  

 talrige kategorier af materiel og maskiner til meget forskelligartede formål;  

 i dette direktiv er det derfor hensigtsmæssigt at fastlægge de almindelige  

 bestemmelser for EØF-typegodkendelse, EØF-typeafprøvning, EØF-kontrol og  

 EØF-fabrikanterklæring; i særdirektiver fastsættes der for hver enkelt type  

 entreprenørmateriel forskrifter vedrørende den tekniske gennemførelse,  

 nærmere bestemmelser med hensyn til kontrollen af materiellet, og i  

 påkommende tilfælde fastsættes det, under hvilke omstændigheder gældende  

 nationale bestemmelser erstattes med Fællesskabets tekniske forskrifter; dette direktiv berører ikke bestemmelserne i Rådets direktiv 70/156/EØF af  

 6. februar 1970 om indbyrdes tilnærmelse af medlemsstaternes lovgivning om  

 godkendelse af motordrevne køretøjer og påhængskøretøjer dertil (* 4), senest  

 ændret ved direktiv 80/1267/EØF (* 5) da der kan opstå tilfælde, hvor entreprenørmateriel, skønt det opfylder  

 bestemmelserne i de pågældende særdirektiver, alligevel frembyder en  

 sundheds- eller sikkerhedsrisiko, bør der fastsættes en fremgangsmåde til  

 imødegåelse af denne fare; den tekniske udvikling nødvendiggør en omgående tilpasning til de tekniske  

 forskrifter, der er defineret i direktiverne vedrørende entreprenørmateriel;  

 for at lette gennemførelsen af de foranstaltninger, der skal træffes med  

 henblik herpå, bør der i et udvalg for tilpasning af direktiverne om  

 fjernelse af de tekniske hindringer for samhandelen med entreprenørmateriel  

 inden for Fællesskabet til den tekniske udvikling indledes et snævert  

 samarbejde mellem medlemsstaterne og Kommissionen - Udstedt følgende direktiv:
Kapitel I: Definitioner Artikel 1 1. Ved »materiel« forstås i dette direktiv  

 materiel, udstyr, anlæg og maskiner til bygge- og anlægsvirksomhed eller  

 komponenter til disse, som alt efter deres konstruktionstype anvendes til at  

 udføre anlægsarbejde og byggeri uden fortrinsvis at være bestemt til  

 transport af varer eller personer.
 2. Dette direktiv gælder kun for det udstyr til  

 anlægsarbejde og byggeri, som er defineret i stk. 1, og for hvilket de  

 nærmere gennemførelsesbestemmelser gives i de i artikel 3 omhandlede  

 særdirektiver.
 3. Landbrugs- og skovbrugstraktorer samt hejsespil  

 omfattes ikke af dette direktivs anvendelsesområde.
Artikel 2 I dette direktiv forstås ved:
»EØF-typegodkendelse«: den procedure, hvorved en medlemsstat  

 efter afprøvning konstaterer og attesterer, at en type materiel som defineret  

 i artikel 1 er i overensstemmelse med de forskrifter, der er harmoniseret ved  

 dette direktiv og særdirektiverne vedrørende det pågældende materiel; »EØF-typeafprøvning«: den procedure, hvorved et af medlemsstaten  

 dertil godkendt organ gennem afprøvning konstaterer og attesterer, at en type  

 materiel er i overensstemmelse med de harmoniserede forskrifter, der er  

 harmoniseret ved dette direktiv og særdirektiverne vedrørende det pågældende  

 materiel; »EØF-kontrol«: den procedure, der gør det muligt for en  

 medlemsstat gennem afprøvning at attestere, at hvert stykke materiel er i  

 overensstemmelse med de harmoniserede forskrifter, der er harmoniseret ved  

 dette direktiv og særdirektiverne vedrørende det pågældende materiel; »EØF-fabrikanterklæring«: den procedure, hvorved en fabrikant  

 eller dennes i Fællesskabet etablerede befuldmægtigede, under eget ansvar  

 attesterer, at et stykke materiel er i overensstemmelse med de harmoniserede  

 forskrifter, der er harmoniseret ved dette direktiv og særdirektiverne  

 vedrørende det pågældende materiel; Artikel 3 1. De harmoniserede forskrifter for alt materiel  

 fastsættes i almindelige direktiver, især forskrifter om arbejdssikkerhed og  

 målemetode for materiellets støjniveau.
 2. I særdirektiver præciseres for de kategorier af  

 materiel, for hvilke de gælder, de tekniske forskrifter for udførelse og  

 funktion, og heri præciseres endvidere hvilken eller hvilke af de i artikel 2  

 omhandlede procedurer, som finder anvendelse.
EØF-typegodkendelse Artikel 4 1. EØF-typegodkendelsen skal, når den er foreskrevet  

 ved særdirektiv, foretages før markedsføring, ibrugtagning og anvendelse af  

 et stykke materiel.
 2. Medlemsstaterne meddeler efter ansøgning fra  

 fabrikanten eller dennes i Fællesskabet etablerede befuldmægtigede  

 EØF-typegodkendelse for enhver type materiel, der opfylder forskrifterne i  

 dette direktiv og særdirektivet for det pågældende materiel.
 3. Ansøgning om EØF-typegodkendelse for en bestemt  

 type materiel må kun indgives i en medlemsstat.
 4. Medlemmerne meddeler, nægter at udstede,  

 suspenderer eller tilbagekalder EØF-typegodkendelsen med bestemmelserne i  

 dette kapitel og i bilag I.
 5. Ved afprøvninger i forbindelse med  

 EØF-typegodkendelsen kan medlemsstaten lade sig bistå af et eller flere  

 laboratorier.
Artikel 5 1. Såfremt resultatet af de afprøvninger, der er  

 foreskrevet i bilag I, punkt 2, er tilfredsstillende, udfærdiger den  

 medlemsstat, der har foretaget eller forestået disse afprøvninger, en  

 EØF-typegodkendelsesattest til ansøgeren.
 EØF-typegodkendelsesattesten kan undergives de betingelser, der er fastsat  

 i særdirektiverne.
 2. Modellen til EØF-typegodkendelsesattesten er  

 gengivet i bilag III.
 3. Det kan i særdirektiverne fastsættes, at  

 EØF-typegodkendelsesattesten er undergivet visse betingelser og eventuelt en  

 begrænsning med hensyn til gyldighedens varighed.
Artikel 6 1. Den medlemsstat, som har foretaget  

 EØF-typegodkendelse, træffer de nødvendige foranstaltninger for at påse, at  

 produktet er i overensstemmelse med den godkendte type, om fornødent i  

 samarbejde med de øvrige medlemsstater.
2. De nærmere regler for de i stk. 1 omhandlede  

 foranstaltninger fastlægges i særdirektiverne.
Disse regler kan omfatte  

 stikprøvekontrol.
Artikel 7 1. Hvis en medlemsstat, som har meddelt en  

 EØF-typegodkendelse, konstaterer, at nogle enkelte stykker materiel af en  

 godkendt type ikke er i overensstemmelse med denne type, suspenderer eller  

 tilbagekalder den EØF-typegodkendelsen.
2. EØF-typegodkendelsen kan dog opretholdes, hvis de  

 konstaterede forskelle er meget små, ikke i væsentlig grad ændrer  

 materiellets konstruktion og under alle omstændigheder ikke bringer personers  

 sikkerhed eller miljøet i fare; i så fald anmoder medlemsstaten fabrikanten  

 om at ændre sin produktion så hurtigt som muligt.
Medlemsstaten tilbagekalder  

 EØF-typegodkendelsen, hvis fabrikanten ikke retter sig efter denne anmodning.
 3. Den medlemsstat, som har meddelt  

 EØF-typegodkendelsen, skal ligeledes tilbagekalde den, hvis den konstaterer,  

 at denne godkendelse ikke burde have været meddelt.
 4. Underrettes den pågældende medlemsstat af en anden  

 medlemsstat om, at der foreligger et af de i stk. 1, 2 og 3 omhandlede  

 tilfælde, træffer den ligeledes, efter at have rådført sig med den pågældende  

 stat, de i de nævnte stykker fastsatte foranstaltninger.
5. Hvis de kompetente myndigheder i den medlemsstat,  

 der har meddelt EØF-typegodkendelsen, og en anden medlemsstats kompetente  

 myndigheder er uenige om, hvorvidt det er hensigtsmæssigt eller nødvendigt at  

 tilbagekalde godkendelsen, holdes Kommissionen underrettet.
Om nødvendigt  

 foretager denne passende konsultationer med henblik på at nå frem til en  

 løsning.
 6. Tilbagekaldelse af en EØF-typegodkendelse kan kun  

 foretages af den medlemsstat, der har meddelt den, og den underretter straks  

 de øvrige medlemsstater og Kommissionen herom.
EØF-typeafprøvning Artikel 8 1. EØF-typeafprøvningen skal, når den er foreskrevet  

 ved særdirektiv, foretages før markedsføring, ibrugtagning og anvendelse af  

 et stykke materiel.
 2. EØF-typeafprøvningerne foretages af organer, som  

 medlemsstaterne har godkendt til dette formål.
Artikel 9 1. De godkendte organer, som af medlemsstaterne er  

 pålagt at foretage EØF-typeafprøvningen i overensstemmelse med forskrifterne  

 i artikel 10, skal opfylde de i bilag II fastsatte minimumskriterier.
Selv om  

 et organ opfylder disse minimumskriterier, er en medlemsstat ikke forpligtet  

 til at godkende dette organ.
2. Hver medlemsstat meddeler de øvrige medlemsstater  

 og Kommissionen listen over det(de) organ(er), som den har godkendt til at  

 udføre EØF-typeafprøvningen.
Den underretter ligeledes de øvrige  

 medlemsstater og Kommissionen om enhver senere ændring af denne liste.
Artikel 10 1. Efter ansøgning fra fabrikanten eller dennes i  

 Fællesskabet etablerede befuldmægtigede udsteder de i artikel 9 omhandlede  

 godkendte organer EØF-typeafprøvningsattesten for enhver type materiel, der  

 opfylder kravene i dette direktiv og i det særdirektiv, som vedrører den  

 pågældende type materiel, i forbindelse med hvilket fabrikanten har  

 forpligtet sig til at efterkomme de i særdirektiverne fastsatte betingelser.
 2. Ansøgning om EØF-typeafprøvning af en og samme type  

 materiel kan kun indgives til et godkendt organ.
 3. De godkendte organer udsteder, nægter at udstede,  

 suspenderer eller tilbagekalder EØF-typeafprøvningsattesten i  

 overensstemmelse med bestemmelserne i dette kapitel og i bilag I.
Artikel 11 1. EØF-typeafprøvningsattesten udfærdiges i  

 overensstemmelse med modellen i bilag III.
 2. Det kan i særdirektiverne fastsættes, at  

 EØF-typeafprøvningsattesten er undergivet visse betingelser og eventuelt en  

 begrænsning med hensyn til gyldighedens varighed.
Artikel 12 1. Det godkendte organ, som har udstedt  

 EØF-typeafprøvningsattesten, træffer de nødvendige foranstaltninger for at  

 påse, at produkterne er i overensstemmelse med den afprøvede type.
2. De nærmere regler for de i stk. 1 omhandlede  

 foranstaltninger fastlægges i særdirektiverne.
Disse regler kan omfatte  

 stikprøvekontrol.
Artikel 13 1. Såfremt et godkendt organ konstaterer, at  

 eksemplarer af en type materiel, for hvilken det har udstedt  

 EØF-typeafprøvningsattest, ikke er i overensstemmelse med typen, anmoder det  

 indehaveren af attesten om inden for en af organet fastsat tidsfrist, at  

 korrigere produktionen, idet det eventuelt suspenderer attesten.
I  

 særdirektivet vedrørende dette materiel fastsættes det antal eksemplarer, der  

 skønnes tilstrækkeligt til at berettige indgriben fra det godkendte organ.  

 Hvis fabrikanten ikke efterkommer anmodningen inden for den fastsatte  

 tidsfrist, suspenderer eller tilbagekalder det godkendte organ attesten.
 2. Det godkendte organ tilbagekalder den af dette  

 udstedte EØF-typeafprøvningsattest, hvis det viser sig, at denne ikke burde  

 have været udstedt.
 3. Det suspenderer eller tilbagekalder attesten,  

 såfremt indehaveren ikke overholder de i artikel 10 omhandlede forpligtelser  

 over for det godkendte organ.
Artikel 14 1. Medlemsstaterne påser, at de godkendte organer  

 udfører ovennævnte opgaver korrekt.
 Med henblik herpå forpligter medlemsstaterne ved passende foranstaltninger  

 de godkendte organer til når som helst at underkaste sig kontrol fra de  

 kompetente myndigheders side i den medlemsstat, som har udpeget dem.
 2. Medlemsstaterne træffer de nødvendige  

 foranstaltninger for at sikre, at ansøgeren eller den person, til hvem  

 EØF-typeafprøvningsattesten er udstedt, kan påklage det godkendte organs  

 afgørelser om nægtelse, tilbagekaldelse eller suspension af  

 EØF-typeafprøvningsattester.
 3. Hvis en medlemsstat konstaterer, at et organ, den  

 har udpeget, ikke udfører de i artikel 10 og 13 omhandlede opgaver korrekt,  

 træffer medlemsstaten alle nødvendige forholdsregler over for dette organ.
 4. Medlemsstaten inddrager i alle tilfælde sin  

 godkendelse til et organ, den har udpeget, såfremt den konstaterer, at dette  

 organ ikke længere opfylder de i bilag II fastsatte minimumskriterier, eller  

 at det ikke underkaster sig de af medlemsstaten stillede betingelser.
5. Såfremt en medlemsstat ikke tilbagekalder sin  

 godkendelse til et organ, selv om dette ikke længere opfylder  

 minimumskriterierne, kan enhver anden medlemsstat underrette Kommissionen  

 herom.
Denne træffer sådanne foranstaltninger, som kan tænkes at føre til en  

 løsning.
Artikel 15 1. Når en medlemsstat tilbagekalder sin godkendelse af  

 et organ, skal den træffe alle nødvendige foranstaltninger til, at de  

 forpligtelser og opgaver, som følger af de EØF-typegodkendelsesattester,  

 dette organ har udstedt inden tilbagekaldelsen af godkendelsen, videreføres.
 2. Medlemsstaten skal annullere samtlige attester, som  

 dette organ har udstedt inden inddragelsen af godkendelsen, for så vidt disse  

 har været uretmæssigt udstedt.
Artikel 16 1. Såfremt der i en medlemsstat opstår et af de i  

 artikel 13 omhandlede tilfælde, underretter denne medlemsstats kompetente  

 myndigheder den medlemsstat, hvori attesten er udstedt, herom.
 2. De kompetente myndigheder i sidstnævnte medlemsstat  

 forpligter det pågældende godkendte organ til at træffe de i artikel 13  

 foreskrevne foranstaltninger.
 3. I tilfælde af uenighed mellem den medlemsstat,  

 hvori der er udstedt en EØF-typeafprøvningsattest, og en anden medlemsstat,  

 underrettes Kommissionen herom, hvorefter den træffer passende  

 foranstaltninger.
EØF-kontrol og EØF-fabrikanterklæring Artikel 17 1. I de i artikel 3, stk. 2, omhandlede særdirektiver,  

 hvori der foreskrives EØF-kontrol eller EØF-fabrikanterklæring, fastlægges,  

 hvilken procedure der skal følges.
 2. Når der foreligger fabrikanterklæring, påser  

 medlemsstaterne, at denne er i overensstemmelse med forskrifterne i  

 særdirektiverne.
Fælles bestemmelser Artikel 18 1. Fabrikanten eller dennes i Fællesskabet etablerede  

 befuldmægtigede udsteder for hvert stykke af en given type materiel, som er  

 fremstillet i overensstemmelse med de harmoniserede forskrifter samt den  

 godkendte eller afprøvede type, en EØF-typeattest efter den i bilag IV  

 gengivne model.
 2. Når det foreskrives i et særdirektiv, anbringer  

 fabrikanten det i særdirektivet nævnte mærke på materiellet, ledsaget af de  

 heri anførte oplysninger.
 3. Omkostningerne i forbindelse med anvendelsen af den  

 i et særdirektiv foreskrevne fremgangsmåde påhviler ansøgeren.
Harmoniserede tekniske forskrifter Artikel 19 1. Medlemsstaterne kan ikke med forbehold af  

 betingelserne i stk. 4 og i særdirektiverne forbyde, nægte eller begrænse  

 markedsføring, ibrugtagning eller anvendelse af noget materiel, som opfylder  

 forskrifterne i dette direktiv og i særdirektiverne vedrørende det pågældende  

 materiel, af grunde, der har forbindelse med dets konstruktion eller funktion  

 i henhold til særdirektiverne vedrørende det pågældende materiel og med  

 kontrollen hermed.
 2. Medlemsstaterne træffer alle egnede  

 foranstaltninger til, at deres kompetente administrative myndigheder  

 betragter den i artikel 18 omhandlede typeattest og, når det foreskrives i  

 særdirektiverne, anbringelsen på materiellet af et typemærke som tegn på, at  

 det er i overensstemmelse med bestemmelserne i ovenstående stykke.
 3. Medlemsstaterne kan kræve, at attesten, når  

 produktet udbydes eller stilles til rådighed for brugeren på deres område,  

 også er affattet på deres nationale sprog.
 4. Anvendelsesvilkårene er, for så vidt de ikke er  

 underlagt andre fællesskabsbestemmelser, fortsat underlagt  

 bestemmelseslandets administrativt eller ved lov fastsatte bestemmelser, især  

 kan anvendelsen af ingeniørmateriel med hensyn til lydemmission begrænses i  

 geografisk afgrænsede områder.
 De nationale administrativt eller ved lov fastsatte bestemmelser  

 vedrørende anvendelsesvilkårene må ikke føre til forskelsbehandling ved  

 anvendelse af materiel, som er fremstillet i andre stater, og som er omfattet  

 af dette direktiv.
Artikel 20 1. Såfremt en medlemsstat på basis af en udførlig  

 begrundelse konstaterer, at materiel, selv om det er i overensstemmelse med  

 forskrifterne i dette direktiv og i særdirektiverne vedrørende det pågældende  

 materiel, dog frembyder fare for sikkerhed eller sundhed, kan den  

 midlertidigt forbyde eller stille særlige betingelser for markedsføring og  

 anvendelse af dette materiel på sit område.
Den underretter straks de øvrige  

 medlemsstater og Kommissionen herom, idet den samtidig giver en nærmere  

 begrundelse for sin afgørelse.
 2. Inden seks uger herefter rådfører Kommisssionen sig  

 med de berørte medlemsstater og afgiver derefter omgående sin udtalelse og  

 træffer egnede foranstaltninger.
 3. Dersom Kommissionen er af den opfattelse, at  

 tekniske tilpasninger af dette direktiv eller af særdirektiverne vedrørende  

 det pågældende materiel er nødvendige, vedtages disse tilpasninger enten af  

 Kommissionen eller af Rådet ifølge den i artikel 24 fastlagte procedure; i så  

 fald kan den medlemsstat, der har truffet beskyttelsesforanstaltninger,  

 opretholde disse, indtil sådanne tilpasninger træder i kraft.
Artikel 21 1. Konstruktionen af og fremstillingsmåderne for en  

 materieltype kan i særlige tilfælde afvige fra visse af de i særdirektiverne  

 fastsatte bestemmelser, uden at denne materieltype ophører med at være  

 omfattet af artikel 19, såfremt det med de indførte forandringer tilsigtes at  

 yde en mindst lige så stor sikkerhedsmæssig og sundhedsmæssig beskyttelse.
 2. I hvert særdirektiv skal det udtrykkeligt anføres,  

 enten hvilke bestemmelser der således kan fraviges, eller hvilke bestemmelser  

 det ikke er muligt at fravige.
 3. I tilfælde af, at en ansøgning om undtagelse tages  

 til følge, anvendes følgende fremgangsmåde:
 4. Såfremt fabrikanten selv udsteder en attest, kan  

 der i medfør af bestemmelserne i stk. 1 ikke gøres undtagelse fra direktivets  

 forskrifter, med mindre et godkendt organ over for fabrikanten har bekræftet,  

 at den påtænkte undtagelse ikke er til skade for sikkerheden.
Inden der gives tilladelse til denne undtagelse, underretter det godkendte  

 organ de øvrige godkendte organer.
I tilfælde af indsigelse fra et af disse  

 organer inden for en frist på to måneder får Kommissionen sagen forelagt  

 gennem en medlemsstat.
Kommissionen søger at bilægge tvisten.
Om nødvendigt  

 sammenkalder den det i artikel 23 omhandlede udvalg og træffer afgørelse  

 efter at have indhentet dets udtalelse.
Tilpasning af direktiverne til den tekniske  

 udvikling Artikel 22 De ændringer, som er nødvendige for at tilpasse - bilagene til dette direktiv, - bestemmelserne i de i artikel 3 omhandlede særdirektiver, som vil blive  

 udtrykkeligt anført i hvert af disse direktiver, til den tekniske udvikling, vedtages i overensstemmelse med proceduren i  

 artikel 24.
Artikel 23 1. Der nedsættes et udvalg for tilpasning af  

 direktiverne om fjernelse af tekniske hindringer for samhandelen med  

 entreprenørmateriel til den tekniske udvikling - i det følgende benævnt  

 »udvalget« - bestående af repræsentanter for medlemsstaterne og med  

 en repræsentant for Kommissionen som formand.
 2. Udvalget fastsætter selv sin forretningsorden.
Artikel 24 1. Såfremt der henvises til den fremgangsmåde, der er  

 fastlagt i denne artikel, indbringer formanden sagen for udvalget, enten på  

 eget initiativ eller efter anmodning fra en medlemsstats repræsentant.
2. Kommissionens repræsentant forelægger udvalget et  

 udkast til de foranstaltninger, der skal træffes.
Udvalget afgiver en  

 udtalelse om dette udkast inden for en frist, som formanden kan fastsætte  

 under hensyn til, hvor meget det forelagte spørgsmål haster.
Udtalelsen  

 vedtages med et flertal af femogfyrre stemmer, idet medlemsstaternes stemmer  

 tildeles vægt i henhold til traktatens artikel 148, stk. 2. Formanden  

 deltager ikke i afstemningen.
3. a) Kommissionen vedtager de påtænkte  

 foranstaltninger, såfremt de er i overensstemmelse med udvalgets udtalelse.  

 b) Dersom de påtænkte foranstaltninger ikke er i overensstemmelse med  

 udvalgets udtalelse, eller såfremt der ikke er afgivet nogen udtalelse,  

 forelægger Kommissionen omgående Rådet et forslag om, hvilke foranstaltninger  

 der skal træffes.
Rådet træffer afgørelse med kvalificeret flertal. c)  

 Såfremt Rådet ikke har truffet afgørelse inden tre måneder efter det  

 tidspunkt, hvor det fik sagen forelagt, vedtages de foreslåede  

 foranstaltninger af Kommissionen.
Almindelige og afsluttende bestemmelser Artikel 25 Enhver afgørelse truffet af en medlemsstat eller et godkendt organ i  

 medfør af dette direktiv og særdirektiverne, hvorved EØF-typegodkendelse,  

 EØF-typeafprøvning eller EØF-kontrol nægtes, hvorved EØF-typegodkendelses-  

 eller EØF-typeafprøvningsattest suspenderes eller tilbagekaldes, eller  

 hvorved der udstedes forbud mod markedsføring, ibrugtagning eller anvendelse  

 af en type materiel eller af et stykke materiel, begrundes behørigt.  

 Afgørelsen meddeles så hurtigt som muligt til den interesserede part med  

 angivelse af de i denne medlemsstat eksisterende rekursmuligheder og  

 fristerne for disses anvendelse.
Artikel 26 1. Medlemsstaterne sætter de nødvendige administrativt  

 eller ved lov fastsatte bestemmelser i kraft for at efterkomme dette direktiv  

 inden atten måneder efter dets meddelelse (* 6) og underretter straks  

 Kommissionen herom.
 2. Medlemsstaterne meddeler Kommissionen de nationale  

 retsforskrifter, som de udsteder på det område, der omfattes af dette  

 direktiv.
Artikel 27 Dette direktiv er rettet til medlemsstaterne.
Udfærdiget i Bruxelles, den 17.  

 september 1984 På rådets vegne P.
BARRY Formand Bilag I EØF-typegodkendelse og EØF-typeafprøvning.
1. Ansøgning om EØF-typegodkendelse eller  

 EØF-typeafprøvning 1.1. Begæringen og den dermed forbundne korrespondance skal affattes på et  

 sprog, som er officielt sprog i den stat, i hvilken ansøgningen indgives, og  

 være i overensstemmelse med lovgivningen i den pågældende stat.
Denne  

 medlemsstat eller det godkendte organ kan kræve, at de vedlagte dokumenter  

 ligeledes er affattet på dette officielle sprog.
 1.2. Begæringen skal indeholde følgende oplysninger:
- fabrikantens eller firmaets, den befuldmægtigedes eller ansøgerens navn  

 og adresse samt materiellets fremstillingssted eller -steder; - materiellets art; - beregnet anvendelse; - tekniske specifikationer; - eventuel handels- eller typebetegnelse.
 1.3. Med ansøgningen skal følge to eksemplarer af de dokumenter, der  

 indeholder samtlige de i særdirektivet krævede oplysninger, samt en erklæring  

 om, at ingen anden ansøgning om EØF-typegodkendelse eller EØF-typeafprøvning  

 er fremsat for samme materiel.
2. Afprøvninger med henblik på EØF-typegodkendelse  

 eller EØF-typeafprøvning Afprøvninger med henblik på at opnå EØF-typegodkendelse eller  

 EØF-typeafprøvning for et stykke materiel udføres i overensstemmelse med  

 forskrifterne i det pågældende særdirektiv.
 Der udarbejdes en afprøvningsrapport efter den model, der er gengivet i  

 det pågældende særdirektiv.
3. EØF-typegodkendelses- eller  

 EØF-typeafprøvningsattest Den i artikel 5 og 10 omhandlede attest, hvortil modellen er gengivet i  

 bilag III, indeholder resultaterne af afprøvningerne af materiellet og  

 angiver de eventuelle betingelser, som måtte være knyttet til  

 EØF-typegodkendelsen eller EØF-typeafprøvningen.
Den skal være ledsaget af de  

 nødvendige beskrivelser, tegninger og eventuelt fotografier til nøjagtig  

 identificering af materiellet, om fornødent bilagt forklaring på dets  

 funktion.
4. Bekendtgørelse af EØF-typegodkendelsen eller  

 EØF-typeafprøvningen 4.1. Kommissionen sørger for, at betydningsfulde uddrag af og navnlig de  

 særlige betingelser i tilknytning til EØF-typegodkendelses- eller  

 EØF-typeafprøvningsattesterne bekendtgøres i De europæiske Fællesskabers  

 Tidende.
4.2. Samtidig med meddelelsen til ansøgeren fremsendes genparter af  

 EØF-typegodkendelses- eller EØF-typeafprøvningsattesten til Kommissionen og  

 de øvrige medlemsstater af den medlemsstat, der her har meddelt  

 EØF-typegodkendelsen, eller af det godkendte organ, der har foretaget  

 EØF-typeafprøvningen til Kommissionen og til de øvrige godkendte organer.
De  

 øvrige medlemsstater og de øvrige organer kan ligeledes få genpart af  

 dokumenter, som indeholder materiellets endelige tekniske data, samt af  

 afprøvningsrapporterne.
 Kommissionen, medlemsstaterne og de godkendte organer, som modtager en  

 genpart af den endelige tekniske beskrivelse, skal sikre, at den industrielle  

 ophavsret og tavshedspligten bliver overholdt.
 4.3. Tilbagekaldelse af en EØF-typegodkendelse eller en  

 EØF-typeafprøvningsattest sker efter proceduren for bekendtgørelse som  

 omhandlet i henholdsvis punkt 4.1. og 4.2.
 4.4. En medlemsstat, der nægter at meddele EØF-typegodkendelse, eller et  

 godkendt organ, der nægter at udstede EØF-typeafprøvningsattest, underretter  

 Kommissionen og henholdsvis de øvrige medlemsstater og de øvrige godkendte  

 organer herom.
 Bilag II.
Minimumskriterier, som medlemsstaterne skal lægge til grund ved  

 udpegning af de godkendte organer 1. De organer, der skal udføre kontrollen af  

 materiellet, skal råde over kvalificeret personale af tilstrækkelig størrelse  

 og besidde de midler, som er nødvendige for på fyldestgørende måde at udføre  

 de tekniske og administrative opgaver, og skal have adgang til det for ikke  

 normalt forekommende afprøvninger nødvendige udstyr som omhandlet i  

 særdirektiverne.
2. Organet, dets leder og dets personale må ikke være  

 hverken konstruktør af eller ophavsmand til materiellet, leverandør eller  

 være beskæftiget med montage af materiellet eller være nogle af de nævnte  

 personers befuldmægtigede.
De må hverken som selvstændige eller som  

 befuldmægtigede deltage i konstruktion, fabrikation, markedsføring,  

 repræsentation eller vedligeholdelse af disse apparater.
Dette udelukker ikke  

 muligheden af, at der udveksles tekniske oplysninger mellem fabrikanten og  

 organet.
 3. Det personale, der skal udføre afprøvningen af  

 materiellet med henblik på udstedelse af EØF-typeafprøvningsattesten, skal  

 udøve dette hverv med den yderste integritet og største tekniske kompetence  

 samt være uafhængig af enhver form for pression og incitament, navnlig af  

 finansiel art, som kan påvirke dets bedømmelse eller resultaterne af dets  

 arbejde, især fra personer eller grupper af personer, der har interesse i  

 afprøvningsresultaterne.
 4. Det personale, som skal foretage afprøvningerne,  

 skal have:
- en god teknisk og faglig uddannelse, - et tilstrækkeligt kendskab til forskrifterne vedrørende den afprøvning,  

 det foretager, og en tilstrækkelig praktisk erfaring med hensyn til et sådant  

 arbejde, - den nødvendige færdighed i at udarbejde rapporter og redegørelser, som  

 gengiver resultaterne af det udførte arbejde.
5. Det personale, som skal foretage afprøvningen, skal  

 sikres fuld uafhængighed.
Aflønningen af hver enkelt ansat må hverken være  

 afhængig af det antal kontrolfunktioner, denne udfører, eller af de opnåede  

 resultater.
 6. Organet skal være ansvarsforsikret, medmindre det  

 civilretlige ansvar efter national ret dækkes af staten.
 7. Organets personale er undergivet den med deres  

 arbejde forbundne pligt til at iagttage tavshed om alt, hvad det får kendskab  

 til under udøvelsen af dets virksomhed (undtagen over for vedkommende  

 administrative myndigheder i den stat, som har udpeget organet) i forbindelse  

 med dette direktiv og særdirektiverne eller enhver anden national  

 retsforskrift udstedt i medfør af disse.
 Bilag III.
Model til EØF-typegodkendelses- eller EØF-typeafprøvningsattest for en  

 type materiel, udstyr, anlæg og maskine til bygge- og anlægsvirksomhed eller  

 komponenter til disse Bilag IV EØF-typeattest vedrørende materiel, udstyr, anlæg og maskiner til  

 bygge- og anlægsvirksomhed eller komponenter til disse, der er typegodkendt  

 eller typeafprøvet (* 1) EFT nr.
C 82 af 14. 4.1975, s. 91.
(* 2) EFT nr.
C 76 af 7. 4.1975, s. 37.
(* 3) EFT nr.
C 263 af 17.11.1975, s. 42.
(* 4) EFT nr.
L 42 af 23.2.1970, s. 1.
(* 5) EFT nr.
L 375 af 31.12.1980, s. 34.
 (* 6) Dette direktiv er meddelt medlemsstaterne den 26. september 1984.
