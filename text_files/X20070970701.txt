Forpligtelseserklæringer  fradrag for  

 løbende ydelser Spørgsmål Er der mulighed  

 for at ændre beløbet og udløse højere fradrag efter ligningslovens § 12 i  

 perioden 2006-2010 i en forpligtelseserklæring med følgende vilkår:
"Undertegnede  

 forpligter sig hermed til i mindst 10 år, eller indtil min død, at yde en  

 årlig  

 gave til Organisation NN på 2000 kr."? Svar Nej.
Beskrivelse af de faktiske forhold Organisation NN  

 ønsker at undersøge muligheden for at forhøje bidraget til Organisation NN i  

 allerede udstedte gavebreve, således at Organisation NN kan rådgive  

 gavegiverne  

 korrekt, og således at der ikke opstår forskellig mulighed for fradrag alt  

 efter hvem, der behandler ligningen hos Skattemyndigheden.
Spørgers eventuelle opfattelse ifølge anmodning og bemærkninger til  

 sagsfremstilling For at udløse  

 fradragsret (op til 15.000 kr. eller 15 % af årsindkomst) på et gavebrev med  

 fast beløb kræves det, at gavebrevet har et usikkerhedsmoment indbygget  

 vedrørende afdragsperioden og størrelsen af gaven - således at der ikke blot  

 er  

 tale om gældsafdragelse.
Dette usikkerhedsmoment bibeholdes selv om  

 gavebeløbet  

 hæves/sænkes.
Dertil kommer, at der er mulighed for at oprette gavebreve med  

 en  

 %-sats af en given årsindkomst.
Denne model medfører at gavebeløbet og dermed  

 fradragsmuligheden  

 varierer fra år til år, og understøtter derfor, at muligheden for, at  

 gavebeløbet også kan variere i andre typer gavebreve.
Det bemærkes, at  

 Skatteministeriet har givet en telefonisk ikke-bindende tilkendegivelse, der  

 følger ovenstående argumentation.
Organisation NN finder, at det stillede  

 spørgsmål skal besvares med et ja.
SKATs indstilling og begrundelse Efter  

 ligningslovens § 12, stk. 1-3, er udgifter til løbende ydelser, som er  

 ensidigt  

 påtaget over for foreninger, stiftelser, institutioner m.v. eller religiøse  

 samfund, som er godkendt af skatteministeren, fradragsberettigede ved  

 opgørelsen af den skattepligtige indkomst.
 For personer kan  

 fradraget for løbende ydelser højst udgøre 15 pct. af yderens personlige  

 indkomst  

 med tillæg af positiv kapitalindkomst.
 For selskaber og  

 andre skattepligtige institutioner kan fradraget for udgifter til løbende  

 ydelser højst udgøre 15 pct. af selskabets skattepligtige indkomst.
 Den  

 skattepligtige (person eller selskab) kan altid fradrage udgifter til løbende  

 ydelser med indtil 15.000 kr. årligt.
 Løbende ydelser  

 er ydelser der enten erlægges i en længere periode eller i en bestemt  

 periode,  

 men så med ubestemte beløb.
 Forpligtelsesperioden  

 skal endvidere være af en vis længere varighed for at man kan tale om en  

 løbende ydelse.
 I administrativ  

 praksis omkring skattefradraget efter ligningslovens § 12 er der fastlagt den  

 hovedregel, at forpligtelsen på forhånd må antages at skulle bestå i mindst  

 10  

 år, for at der kan være tale om en løbende ydelse. 10 års-reglen er angivet i  

 ligningsvejledningens afsnit A.F.4.4.2.
 Som sagen  

 foreligger kan det lægges til grund, at der er tale om efterfølgende ændring  

 af  

 vilkårene i en allerede udstedt forpligtelseserklæring.
 I den af  

 forespørgslen omfattede forpligtelseserklæring er der indgået aftale om  

 erlæggelse af faste årlige ydelser på 2.000 kr. for en periode af 10 år (fra  

 6.11.2000 - 6.11.2010), hvilke ydelser påtænkes øget fra og med 2006 indtil  

 forpligtelseserklæringens  

 udløb.
Det er SKATs  

 opfattelse, at den forøgede ydelse i forpligtelseserklæringens restløbetid  

 ikke  

 kan anses for en løbende ydelse, idet merydelsen ikke har en sådan tidsmæssig  

 udstrækning, at der er tale om en egentlig løbende ydelse.
Der er derfor ikke  

 fradragsret for merydelsen i forpligtelseserklæringens restløbetid.
 Ønskes der  

 doneret yderligere bidrag med fradragsret, er der dog intet til hinder for  

 afgivelse af en ny 10 årig forpligtelseserklæring på merbeløbet.  

 Fradragsretten  

 er dog betinget af, at beløbsgrænserne i ligningslovens § 12 på 15.000 kr./  

 15  

 pct. ikke samlet overstiges i de udstedte forpligtelseserklæringer.
Skatterådets afgørelse og begrundelse Skatterådet har  

 på mødet den 19. juni 2007 tiltrådt SKATs indstilling.
