(Energiaftalebekendtgørelsen) I medfør af § 1, stk. 4, § 2, stk. 1, § 4 og § 7, stk. 2, i lov om  

 statstilskud til dækning af udgifter til kuldioxidafgift i visse virksomheder  

 med et stort energiforbrug, jf. lovbekendtgørelse nr. 850 af 13. november  

 1995, samt § 3, stk. 1, og § 6 i lov om statstilskud til energibesparelser  

 m.v. i erhvervsvirksomheder, jf. lovbekendtgørelse nr. 742 af 9. august 1996,  

 fastsættes efter bemyndigelse:
Betingelser for at indgå aftale og opnå  

 tilskud § 1.  Der kan gives statstilskud til delvis dækning af  

 udgifter til kuldioxidafgift i virksomheder, der er registreret efter  

 merværdiafgiftsloven (momsloven), og som indgår aftale med Energistyrelsen om  

 at gennemføre effektivisering af virksomhedens energiforbrug.
Stk. 2.  En virksomhed kan ansøge om at indgå aftale om  

 energieffektivisering, hvis den Stk. 3.  Aftale efter stk. 2, nr. 1, (procesaftale)  

 indgås for den energi, der forbruges på produktionsstedet, hvor processen  

 udføres.
Aftale efter stk. 2, nr. 2, (promsaftale) indgås for virksomhedens  

 samlede energiforbrug.
Stk. 4.  Virksomheden kan indsende ansøgning til  

 Energistyrelsen om at indgå aftale om energieffektivisering.
Energistyrelsen  

 tager stilling til, hvorvidt betingelserne efter stk. 2 er opfyldt.
Styrelsen  

 kan fastsætte nærmere krav vedrørende dokumentation heraf.
 § 2.  Forinden en virksomhed kan indgå aftale med  

 Energistyrelsen om energieffektivisering, skal den gennemgå et energisyn  

 efter reglerne i kapitel 2 og udarbejde en energiledelsesrapport efter  

 reglerne i kapitel 3. Med udgangspunkt i energisynet og  

 energiledelsesrapporten skal virksomheden udarbejde et oplæg til en  

 handlingsplan for energieffektiviseringen efter reglerne i kapitel 4. På  

 grundlag af oplægget til handlingsplan forhandles aftalen om  

 energieffektivisering, som indgås efter reglerne i kapitel 5.
 Stk. 2.  En virksomhed, der er berettiget til at indgå  

 aftale efter § 1, kan underskrive en hensigtserklæring efter reglerne i  

 kapitel 8 om at indgå aftale og dermed opnå betinget tilskud til  

 kuldioxidafgiften, imens aftalen er under forberedelse.
 § 3.  Energistyrelsen kan beslutte, at virksomheder,  

 hvis procesenergiforbrug har fællestræk, uanset bestemmelsen i § 2, kan indgå  

 aftale på grundlag af en branchehandlingsplan, som er godkendt efter reglerne  

 i kapitel 6.
 Stk. 2.  Den enkelte virksomhed skal tiltræde en  

 brancheaftale, for at Energistyrelsen kan meddele tilsagn om tilskud.
 § 4.  Når der er indgået aftale med virksomheden efter  

 reglerne i §§ 2 eller 3, meddeler Energistyrelsen tilsagn om tilskud efter  

 reglerne i kapitel 9.
Energisyn § 5.  Formålet med energisynet er at tilvejebringe en  

 beskrivelse af energianvendelsen i virksomheden samt af mulighederne for  

 besparelser og effektiviseringer i energiforbruget.
Energisynet omfatter det  

 samlede energiforbrug i virksomheden, idet hovedvægten lægges på forbruget  

 til procesformål.
 Stk. 2.  Der udarbejdes en rapport over energisynet.
Stk. 3.  Energisynet skal verificeres af en verifikator  

 efter retningslinier fastsat af Energistyrelsen.
Verifikator indestår for, at  

 energisynet er udført i overensstemmelse med de gældende regler.  

 Verifikatoren skal være godkendt i overenstemmelse med reglerne i kapitel 7.
 Stk. 4.  Energistyrelsen kan fastsætte nærmere krav til  

 gennemførelse af energisyn, udarbejdelse af energisynsrapport samt  

 verifikation heraf i overensstemmelse med reglerne i dette kapitel.
§ 6.  Ved energisynet undersøges og kortlægges  

 virksomhedens energiforbrug med henblik på at identificere mulighederne for  

 at gennemføre energibesparelser og -effektiviseringer, som anses for teknisk  

 mulige, og som vurderes at have en simpel tilbagebetalingstid på mindre end Stk. 2.  Ved beregning af tilbagebetalingstider anvendes  

 afgiftsbelagte energipriser, dvs. en pris, som er summen af virksomhedens  

 faktiske indkøbspris med tillæg af energi-, svovldioxid- og kuldioxidafgift  

 for energien efter godtgørelse.
Ved beregningen anvendes satserne for  

 afgifter og godtgørelse i år 2000.
 § 7.  Ved gennemførelsen af energisynet udføres  

 procesintegrationsanalyse, når der forekommer mindst tre energistrømme til  

 opvarmning og afkøling med en samlet energiomsætning på mere end 10.000  

 MWh/år.
§ 8.  Rapporten over energisynet indledes med en kort  

 beskrivelse af virksomheden, herunder af produktionen og processerne.  

 Beskrivelsen udformes, så den kan give et overblik over virksomhedens forbrug  

 af energi samt af råvarer i det omfang råvareforbruget har betydning for  

 energiforbruget.
Rapporten over energisynet skal indeholde en gennemgang af  

 virksomheden, der er egnet som grundlag for Energistyrelsens vurdering af de  

 energimæssige forhold, herunder skal energiforbruget være opdelt på tung og  

 let proces samt rumvarme.
 Stk. 2.  Rapporten over energisynet skal endvidere  

 indeholde en angivelse af eventuelle energieffektiviseringstiltag, som  

 virksomheden tidligere har iværksat, herunder om der er udført energisyn,  

 etableret energistyring, m.v.
 § 9.  Såfremt procesintegrationsanalyse eller anden  

 særlig undersøgelse af større gennemgribende effektiviseringsprojekter eller  

 særlige procesafsnit ikke kan gennemføres, således at fristen i § 30 kan  

 overholdes, begrundes dette i energisynsrapporten, og der anføres en senere  

 frist for gennemførelsen af undersøgelserne.
 Stk. 2.  Såfremt en virksomhed, der er omfattet af § 7,  

 vurderer, at undersøgelsen ikke kan gennemføres med forventning om  

 identifikation af energibesparelser, som står i et rimeligt forhold til  

 omkostningerne ved undersøgelsen, skal dette begrundes i rapporten.
§ 10.  I rapporten redegøres for de mulige projekter  

 for energibesparelser og -effektiviseringer, som er identificeret ved  

 energisynet.
Projekterne til besparelse og effektivisering samt eventuelle  

 særlige undersøgelser, jf. § 9, stk. 1, beskrives, så de kan forstås af  

 personer med teknisk og økonomisk indsigt, men uden specialkendskab til de  

 pågældende produktionsprocesser.
Samtidig skal beskrivelsen være egnet som  

 planlægningsgrundlag i virksomheden.
 Stk. 2.  I beskrivelsen af forslagene skal følgende  

 elementer normalt indgå:
Energiledelse § 11.  Virksomheden skal udarbejde en  

 energiledelsesrapport over, hvorledes der etableres energiledelse ved  

 opbygning af et organisatorisk system, som sikrer optimal udnyttelse af  

 samtlige energiformer i virksomheden.
I energiledelsessystemet skal indgå  

 fastlæggelse af målsætninger for virksomhedens energiforbrug, instrukser for  

 efterlevelse af målsætningerne, redegørelse for ansvarsfordeling, herunder  

 med stillingsbeskrivelser vedrørende energiansvarlighed, m.v.
Rapporten skal  

 indeholde de forhold, der er omfattet af dette kapitel.
 Stk. 2.  Etablering, anvendelse og gennemførelse af de  

 foranstaltninger, der er beskrevet i rapporten, skal indgå i virksomhedens  

 oplæg til handlingsplan.
 Stk. 3.  Energistyrelsen kan fastsætte nærmere krav til  

 energiledelse i overensstemmelse med reglerne i dette kapitel.
§ 12.  Energistyring er en del af  

 energiledelsessystemet.
I rapporten beskrives, hvorledes energistyring  

 indpasses i arbejdstilrettelæggelsen.
Energistyring indebærer en systematisk  

 registrering og vurdering af energiforbrug og driftsdata.
Formålet hermed er  

 at fastholde opnåede energieffektiviseringer gennem indgreb ved  

 identificerede afvigelser samt løbende at sikre opfølgning af de vedtagne  

 målsætninger for virksomhedens energiforbrug.
§ 13.  Energirigtigt indkøb og projektering er en del  

 af energiledelsessystemet.
I rapporten beskrives fremgangsmåder og  

 arbejdsinstruktioner, der sikrer en vurdering af de energimæssige virkninger  

 ved projektering eller indkøb af anlæg, nye aktiviteter, produkter og  

 processer samt øvrige fornyelser af udstyr med et væsentligt energiforbrug.
 Stk. 2.  I rapporten beskrives, hvorledes der ved den  

 energimæssige vurdering af indkøb og nyanlæg tages alternative projekter i  

 betragtning med henblik på at sikre et valg af energieffektive løsninger, der  

 samtidig opfylder virksomhedens krav til driftssikkerhed, m.v.
 § 14.  I rapporten beskrives, hvorledes hensynet til  

 energieffektivisering løbende indgår i arbejdsprocesserne, herunder gennem  

 uddannelse af medarbejdere, som arbejder med energiforbrugende processer i  

 virksomheden.
 Stk. 2.  I rapporten beskrives andre initiativer i  

 forhold til medarbejdere, som kan øge opmærksomheden på energiforbruget,  

 f.eks. uddannelse af øvrige medarbejdere samt motivationsforanstaltninger.
 § 15.  Energistyrelsen kan beslutte, at virksomheden  

 kan opfylde kravene til rapporten efter dette kapitel eller en del heraf ved  

 at registreres som deltager i eller ved gennemførelse af et internationalt  

 anerkendt miljøledelsessystem.
Handlingsplan § 16.  Med udgangspunkt i energisynet og  

 energiledelsesrapporten udarbejder virksomheden et oplæg til en  

 handlingsplan, som kan danne grundlag for forhandlingerne med Energistyrelsen  

 om den handlingsplan, aftalen om energieffektivisering skal baseres på.  

 Oplægget skal være egnet som grundlag for Energistyrelsens vurdering af de  

 energimæssige forhold og udarbejdes efter reglerne i dette kapitel.
 Stk. 2.  Energistyrelsen kan fastsætte nærmere krav til  

 oplæg til handlingsplan.
 § 17.  Oplægget skal indeholde de forudsætninger, som  

 oplægget er baseret på, vedrørende det energiforbrugende udstyr samt  

 tekniske, produktionsmæssige og lignende forhold, herunder eventuelle  

 planlagte ændringer i disse forudsætninger.
Stk. 2.  I oplægget redegøres for de energibesparende  

 foranstaltninger, herunder eventuelle særlige undersøgelser, jf. § 9, stk. 1,  

 som virksomheden ønsker at gennemføre med handlingsplanen, opdelt på  

 energiforbrug efter proceslisten, andet procesforbrug og rumvarme.  

 Foranstaltningerne beskrives teknisk med angivelse af investering,  

 energibesparelse samt rentabilitet.
Den verifikatorpåtegnede rapport over  

 energisynet og energiledelsesrapporten indsendes til Energistyrelsen sammen  

 med oplægget.
 Stk. 3.  I oplægget indgår en nøje beskrivelse af,  

 hvornår og hvorledes de energibesparende og -effektiviserende  

 foranstaltninger foreslås gennemført.
 § 18.  Energistyrelsen kan til brug i forhandlingerne  

 kræve yderligere oplysninger fra virksomheden, jf. tillige § 40.
 Stk. 2.  Energistyrelsen kan kræve, at en virksomhed,  

 der ikke er omfattet af § 7, skal foretage en procesintegrationsanalyse.  

 Energistyrelsen skal over for virksomheden begrunde, at analysen kan føre til  

 identifikation af energibesparelser, som står i et rimeligt forhold til  

 omkostningerne ved at udføre analysen.
 § 19.  Forhandlingerne om handlingsplan og aftale  

 indledes på grundlag af oplægget, energisynet, energiledelsesrapporten og  

 øvrigt foreliggende materiale.
Stk. 2.  I handlingsplanen fastlægges, hvilke  

 energibesparende foranstaltninger, herunder særlige undersøgelser, der skal  

 gennemføres, samt indenfor hvilke frister det skal ske.
Endvidere fastlægges,  

 hvorledes energiledelse efter kapitel 3 indpasses i planen.
§ 20.  Med mindre der opnås enighed om andre, mere  

 hensigtsmæssige foranstaltninger, skal Stk. 2.  De nævnte tilbagebetalingstider i stk. 1 gælder  

 dog kun, såfremt de pågældende anlæg har en levetid, der går derudover.
 Stk. 3.  Ved vurderingen af foranstaltningerne efter  

 stk.1 kan forhold vedrørende brændselsvalg, CO2-fortrængningseffekt,  

 livscyklusbetragtninger eller andre længeresigtede perspektiver vedrørende  

 omlægning af produktionsforhold, -processer, m.v. tages i betragtning.
Aftalen § 21.  Når der er opnået enighed om handlingsplanen,  

 kan der indgås aftale om dens gennemførelse.
På dette grundlag kan  

 Energistyrelsen meddele tilsagn om tilskud efter reglerne i kapitel 9.
 Stk. 2.  Aftalen indgås inden udløb af den af  

 Energistyrelsen fastsatte frist, jf. § 30, stk. 1 og 3, og maksimalt for en  

 treårig periode fra tilsagnsperiodens begyndelse, jf. § 30, stk. 2.
 Stk. 3.  I aftalen indgår blandt andet vilkår om  

 mulighed for genforhandling, hvis forudsætningerne for aftalen ændres  

 væsentligt. Ændring af forudsætninger, som har betydning for, om en  

 foranstaltning indgår i handlingsplanen eller ej, betragtes som væsentlige.
 Stk. 4.  Såfremt der skal foretages særlige  

 undersøgelser, jf. § 9, stk.1, eller § 18, stk. 2, fastlægges det i aftalen,  

 hvordan resultaterne af undersøgelserne indpasses i handlingsplanen.
 § 22.  Uanset bestemmelserne i kapitel 4 kan der i  

 særlige tilfælde indgås aftale om et konkret måltal for  

 energieffektiviseringen.
 Stk. 2.  Såfremt der indgås aftale efter stk. 1, hvor  

 der ikke indgår en handlingsplan, fastlægges det i aftalen, hvorledes måling  

 og kontrol skal foregå.
 § 23.  I aftalen fastsættes nærmere bestemmelse om,  

 hvorledes virksomheden indberetter til Energistyrelsen om gennemførelsen af  

 handlingsplanen i løbet af aftaleperioden og ved aftalens udløb.
 Stk. 2.  Der fastsættes endvidere nærmere bestemmelser  

 vedrørende fortrolighed om de oplysninger, som Energistyrelsen modtager om  

 virksomhedens forhold, om tilbagebetaling af tilskud, jf. kapitel 10,  

 kontrolforanstaltninger, herunder om tilsyn i henhold til kapitel 13,  

 straffebestemmelser, jf. kapitel 15, m.v.
 § 24.  I aftalen fastsættes nærmere bestemmelse om,  

 hvorledes opsigelse kan ske, om misligholdelse, m.v.
Særlige regler for branchehandlingsplaner  

 og -aftaler § 25.  Uanset bestemmelserne i kapitlerne 2-4 kan  

 Energistyrelsen beslutte, at virksomheder, hvis energiforbrug har fællestræk,  

 kan indgå aftale på grundlag af en branchehandlingsplan om  

 energieffektivisering efter reglerne i dette kapitel.
Stk. 2.  Virksomheder, der ønsker at indgåen  

 brancheaftale, skal lade udarbejde oplæg til en branchehandlingsplan.
I  

 branchehandlingsplanen fastlægges generelle retningslinier for  

 energieffektivisering for branchens virksomheder, herunder eventuelt  

 gennemførelse af brancherettede energisyn i virksomhederne.
Hovedvægten  

 lægges på procesforbruget.
Kravene til oplægget til branchehandlingsplanen  

 svarer til kravene efter kapitel 4.
 Stk. 3.  Indholdet i branchehandlingsplanerne fastlægges  

 ved forhandling med Energistyrelsen.
 Stk. 4.  Det er en betingelse for tilsagn om tilskud, at  

 en brancheaftale tiltrædes af den enkelte virksomhed.
 § 26.  Oplæg til branchehandlingsplan skal verificeres  

 i overensstemmelse med reglerne i kapitel 7.
 Verifikation m.v.
 § 27.  Energisyn efter kapitel 2 samt oplæg til  

 branchehandlingsplan efter kapitel 6 skal verificeres af en verifikator, som  

 er registreret i en ordning, der er godkendt af Energistyrelsen.  

 Verifikatoren indestår over for myndighederne for, at energisynet eller oplæg  

 til branchehandlingsplanen giver et retvisende billede af virksomhedens eller  

 virksomhedernes energiforhold og effektiviserings- og besparelsesmuligheder,  

 samt for at reglerne for udarbejdelse af energisyn og oplæg til  

 branchehandlingsplan er overholdt.
 Stk. 2.  Virksomheden kan vælge at lade en  

 energisynskonsulent, som er registreret i en ordning, der er godkendt af  

 Energistyrelsen, medvirke ved udarbejdelsen af energisyn.
Tilsagn om betinget tilskud § 28.  En virksomhed, som ønsker at indgå aftale om  

 energieffektivisering med Energistyrelsen, kan opnå tilsagn om betinget  

 tilskud ved at afgive en hensigtserklæring om at indgå aftale med  

 Energistyrelsen.
Virksomheden forpligter sig dermed til snarest at iværksætte  

 energisyn samt udarbejde energiledelsesrapport og oplæg til handlingsplan,  

 jf. kapitlerne 2-4, jf. dog § 22.
 Stk. 2.  Hensigtserklæring afgives i en form, der er  

 godkendt af Energistyrelsen.
 Stk. 3.  Når Energistyrelsen har modtaget en  

 hensigtserklæring fra en virksomhed, som ønsker at indgå procesaftale, jf. §  

 1, stk. 1, nr. 1, underretter Energistyrelsen de statslige told- og  

 skattemyndigheder, som iværksætter udbetalingen af det betingede tilskud.  

 Hensigtserklæring fra virksomheder, som ønsker at indgå promsaftale, jf. § 1,  

 stk. 1, nr. 2, behandles efter reglerne i promsbekendtgørelsens kapitel 5.
 Stk. 4.  En virksomhed, som ønsker at indgå aftale efter  

 bestemmelserne i kapitel 6, kan afgive hensigtserklæring på tilsvarende vis.
 § 29.  En virksomhed, som efter at have underskrevet  

 en hensigtserklæring om at indgå aftale om energieffektivisering beslutter  

 ikke at indgå aftale, skal straks meddele dette til Energistyrelsen.
 § 30.  Tilskud, som er modtaget på grundlag af en  

 hensigtserklæring, skal betales tilbage efter reglerne i kapitel 10, hvis der  

 ikke indgås aftale inden for en frist, som Energistyrelsen fastsætter, dog  

 maksimalt 6 måneder fra tilsagnsperiodens begyndelse.
Stk. 2.  Virksomheden kan vælge, hvornår  

 tilsagnsperioden skal begynde.
Tilsagnsperioden kan dog ikke begynde  

 tidligere end ved Energistyrelsens modtagelse af den underskrevne  

 hensigtserklæring.
 Stk. 3.  Energistyrelsen kan i særlige tilfælde forlænge  

 fristen efter stk. 1.
Tilsagn om og udbetaling af tilskud § 31.  Energistyrelsens tilsagn om tilskud gælder  

 maksimalt for en periode af 3 år, regnet fra tilsagnsperiodens begyndelse,  

 jf. § 30, stk. 2.
 Stk. 2.  Til virksomheder, der indgår procesaftale, jf.  

 § 1, stk. 2, nr. 1, udgør tilskuddet i 1996 2 pct., i 1997 7 pct., i 1998 12  

 pct., i 1999 17 pct. og fra 2000 22 pct. af afgiften af det energiforbrug,  

 der er omfattet af § 9, stk. 2, i kuldioxidafgiftsloven.
 Stk. 3.  Til virksomheder, der indgår promsaftale, jf. §  

 1, stk. 2, nr. 2, udgør tilskuddet i 1996 0 pct., i 1997 10 pct., i 1998 20  

 pct. og fra 1999 22 pct. af afgiften af det energiforbrug, der er omfattet af  

 § 9, stk. 1, i kuldioxidafgiftsloven.
 § 32.  Tilskuddet udbetales med det beløb, der  

 overstiger minimumsgrænserne efter stk. 2.
Stk. 2.  I 1996-97 udgør minimumsgrænsen 10.000 kr., i  

 1998-99 15.000 kr. og fra 2000 20.000 kr.
For væksthusgartnerier, der er  

 berettiget til at indgå aftale ifølge proceslisten, udgør minimumsgrænsen dog  

 10.000 kr. over hele perioden.
 Stk. 3.  For fuelolie og fyringsgasolie, som bruges til  

 opvarmningsformål, herunder varme- og dampproduktion, gælder dog særlige  

 regler, jf. lovens § § 1 a og 2.
Stk. 4.  Tilskuddet kan udbetales for hver  

 afgiftsperiode efter momsloven.
Til virksomheder, der er omhandlet i § 2,  

 stk. 2, i lov om fremskyndet tilbagebetaling af visse afgifter, kan  

 tilskuddet udbetales månedsvis.
De ikke-tilskudsberettigede beløb efter stk.  

 1-3 fradrages forlods.
 Stk. 5.  For tilsagn om tilskud, der ikke har virkning  

 fra begyndelsen af virksomhedens afgiftsperiode efter momsloven, opgøres  

 tilskuddet fra tilsagnets ikrafttræden til udløbet af første afgiftsperiode  

 efter momsloven på grundlag af virksomhedens afgiftsgrundlag efter  

 kuldioxidafgiftslovens § 9 for samme tidsrum.
 Stk. 6.  For tilsagn, hvis bortfald ikke er  

 sammenfaldende med udløbet af en afgiftsperiode efter momsloven, opgøres  

 tilskuddet fra afgiftsperiodens begyndelse til tilsagnets udløb på grundlag  

 af virksomhedens afgiftsgrundlag efter kuldioxidafgiftslovens § 9 for samme  

 tidsrum.
§ 33.  Anmodning om udbetaling af tilskud sendes til  

 de statslige told- og skattemyndigheder.
Beløbet angives i hele kroner, idet  

 der ses bort fra ørebeløb.
Anmodningen skal være underskrevet af  

 virksomhedens ansvarlige ledelse.
Udbetaling og modregning af tilskud sker  

 efter reglerne i momslovens § 63.
Stk. 2.  Overstiger det årlige tilskudsbeløb en af  

 Energistyrelsen fastsat minimumsgrænse, skal virksomheden årligt tilsende  

 Energistyrelsen en erklæring fra en statsautoriseret eller registreret  

 revisor, der attesterer, at regnskabsgrundlag m.v. for tilskuddet er korrekt  

 opgjort.
Energistyrelsen fastsætter nærmere retningslinier for revisionen i  

 en revisorinstruks samt frist for modtagelse af revisorerklæringer.
 Stk. 3.  Energistyrelsens modtagelse af  

 revisorerklæringer, jf. stk. 2, er en betingelse for at opnå tilskud, jf. §  

 35.
Tilbagekaldelse af tilsagn og  

 tilbagebetaling af tilskud § 34.  Såfremt det konstateres, at en virksomhed ikke  

 overholder aftalen, kan Energistyrelsen ophæve aftalen.
Stk. 2.  Hvis en aftale opsiges eller ophæves,  

 bortfalder tilskuddet.
Energistyrelsen kan beslutte, at tilskud skal  

 tilbagebetales efter opsigelse eller ophævelse af aftalen.
 Stk. 3.  Såfremt en aftale opsiges, eller såfremt den  

 ophæves, fordi handlingsplanen ikke gennemføres, kan tilskuddet dog kun  

 kræves tilbagebetalt fra den senest godkendte indberetning, jf. § 23, stk. 1,  

 medmindre der er afgivet urigtige oplysninger ved indberetningen.
§ 35.  Såfremt det i øvrigt konstateres, at der er  

 ydet for stort et tilskud, at regnskabsgrundlaget m.v. for tilskuddet ikke er  

 korrekt opgjort, eller at virksomheden ikke opfylder eller har opfyldt  

 betingelserne for at opnå tilskud, kan Energistyrelsen træffe afgørelse om,  

 at tilsagn om tilskud bortfalder.
Energistyrelsen kan beslutte, at for meget  

 udbetalt tilskud skal tilbagebetales.
De statslige told- og skattemyndigheder  

 afkræver virksomheden det skyldige beløb til betaling senest 14 dage efter  

 påkrav.
 Stk. 2.  Tilbagebetales det skyldige beløb ikke  

 rettidigt til de statslige told- og skattemyndigheder, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 50 kr.
 § 36.  For tilbagebetalingen af for meget udbetalt  

 tilskud hæfter den, der som ejer, forpagter eller på anden vis driver  

 virksomheden for egen regning.
Regnskabsbestemmelser § 37.  Virksomheder, som modtager tilskud, skal kunne  

 fremlægge fakturaer eller særskilte opgørelser til dokumentation af  

 tilskudsbeløbet.
Virksomhederne skal tilrettelægge regnskabet således, at det  

 kan danne grundlag for opgørelsen af tilskudsbeløbet.
 Stk. 2.  Virksomhederne skal umiddelbart for hver  

 afgiftsperiode efter momsloven kunne redegøre for beregningen af tilskud.
 Stk. 3.  Regnskabet over tilskud føres i virksomhedens  

 almindelige forretningsregnskab og på en sådan måde, at tilskuddet til enhver  

 tid kan opgøres på grundlag af regnskabet.
 Stk. 4.  Hvis regnskabet ikke kan indpasses i  

 forretningsregnskabet, føres regnskabet efter de statslige told- og  

 skattemyndigheders nærmere anvisning.
 Stk. 5.  Regnskabsmaterialet skal opbevares i 5 år efter  

 regnskabsårets udløb.
Tilskud til energieffektiviserende  

 foranstaltninger efter anden § 38.  Der kan ydes investeringstilskud efter lov om  

 statstilskud til energibesparelser m.v. i erhvervsvirksomheder til anlæg, som  

 virksomheden forpligter sig til at installere som led i en aftale efter denne  

 bekendtgørelse.
Energistyrelsen kan beslutte, at tilskuddet ydes efter mere  

 restriktive kriterier, når det ydes i forbindelse med en aftale, idet der ved  

 beregningen kan tages hensyn til, at der ydes tilskud efter nærværende  

 bekendtgørelse.
 Stk. 2.  Energistyrelsen kan beslutte, at afgørelse om  

 tilskud til energibesparelser i erhvervsvirksomheder, der har afgivet  

 erklæring om at indgå aftale efter § 28, træffes i forbindelse med indgåelse  

 af aftalen.
Godkendelse og tilsyn § 39.  Indberetning efter § 23 om gennemførelse af  

 handlingsplanen skal godkendes af Energistyrelsen.
§ 40.  Energistyrelsen har adgang til at lade et  

 energisyn efterprøve ved en af styrelsen udpeget energisynskonsulent, når en  

 virksomhed ansøger om at indgå aftale om energieffektivisering på grundlag af  

 energisynet.
Energisynskonsulenten har dermed adgang til virksomheden, dens  

 procesanlæg samt øvrige energiforbrugende udstyr mod behørig legitimation  

 samt bemyndigelse fra Energistyrelsen.
Stk. 2.  Energistyrelsen eller den, Energistyrelsen  

 bemyndiger dertil, har adgang til at tilse, hvorledes handlingsplanen  

 gennemføres.
Vedkommende har dermed adgang til virksomheden, dens procesanlæg  

 samt øvrige energiforbrugende udstyr mod behørig legitimation samt  

 bemyndigelse fra Energistyrelsen i det tilfælde, hvor kontrollen udøves af en  

 bemyndiget.
 Stk. 3.  Virksomhedens indehavere og de i virksomheden  

 beskæftigede personer skal yde Energistyrelsen fornøden vejledning og hjælp  

 ved foretagelse af de i stk. 1 og 2 nævnte tilsyn.
 § 41.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation uden  

 retskendelse adgang til at foretage eftersyn hos de virksomheder, der anmoder  

 om tilskud efter denne bekendtgørelse, og til at efterse virksomhedernes  

 forretningsbøger og øvrige regnskabsmateriale samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder fornøden vejledning og hjælp ved foretagelse af de i stk. 1  

 nævnte eftersyn.
 Stk. 3.  Det i stk. 1 nævnte materiale skal på de  

 statslige told- og skattemyndigheders anmodning indsendes til disse.
 § 42.  Leverandører af energiprodukter omfattet af  

 kuldioxidafgiftsloven skal på begæring meddele de statslige told- og  

 skattemyndigheder oplysning om de leverede energiprodukter.
 Stk. 2.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation uden  

 retskendelse adgang til at foretage eftersyn af regnskaber m.v. hos de  

 pågældende virksomheder.
Ankenævn § 43.  Der oprettes et ankenævn, hvortil  

 Energistyrelsens afgørelser efter § 1, stk. 4, § 34, § 35 og § 39 kan  

 påklages.
 Stk. 2.  Nærmere regler for ankenævnets virke fastsættes  

 ved bekendtgørelse.
Stk. 3.  Told- og skatteregionernes afgørelser kan  

 indbringes for Told- og Skattestyrelsen.
Afgørelser truffet af Told- og  

 Skattestyrelsen kan ikke indbringes for anden administrativ myndighed.
Straffebestemmelser § 44.  Med bøde straffes den, der forsætligt eller  

 groft uagtsomt:
 Stk. 2.  Den, der begår en af de nævnte overtrædelser  

 med forsæt til uberettiget at få udbetalt tilskud, straffes med bøde, hæfte  

 eller fængsel indtil 2 år.
 Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Ikrafttrædelse m.v.
 § 45.  Bekendtgørelsen træder i kraft den 25. januar  

 1997.
Stk. 2.  Samtidig ophæves bekendtgørelse nr. 863 af 17.  

 november 1995 om aftale om energieffektivisering og statstilskud til dækning  

 af udgifter til kuldioxidafgift i visse virksomheder.
Bekendtgørelsens § 45,  

 stk. 3 og 4, er dog fortsat gældende.
