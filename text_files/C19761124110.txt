Justitsministeriet har i oktober 1975 nedsat et udvalg vedrørende  

 forskningen inden for det kriminalpolitiske område (det kriminalpolitiske  

 forskningsudvalg). I forbindelse hermed er der under justitsministeriet  

 nedsat en arbejdsgruppe vedrørende kriminalpolitiske forskningsspørgsmål (den  

 kriminalpolitiske forskningsgruppe), der blandt andet skal virke som  

 forretningsudvalg for forskningsudvalget.
Der vedlægges en fortegnelse over  

 forskningsudvalgets og forskningsgruppens medlemmer. (* 2) Udvalget og  

 forsknigsgruppen træder i stedet for det midlertidige koordinationsudvalg  

 vedrørende forskningen inden for kriminalforsorgen og den hertil knyttede  

 særlige forskningsgruppe under direktoratet for kriminalforsorgen.
 Forskningsudvalget har navnlig til opgave at medvirke til en koordinering  

 af den kriminalpolitiske forskning, og i tilknytning hertil påhviler det  

 forskningsgruppen at varetage en løbende informationsvirksomhed vedrørende  

 dette forskningsområde.
 Med henblik på disse opgaver har forskningsudvalget indstillet til  

 justitsministeriet, at der oprettes et kartotek over undersøgelser, som på  

 nogen måde vedrører eller har forbindelse med spørgsmål om kriminalitet og  

 straffesystemets udformning og praktiske virksomhed (efterforskning og andre  

 former for politimæssig virksomhed, tiltale- og domspraksis, behandling af  

 kriminelle m.v.). Forskningsudvalget lægger vægt på, at et sådant kartotek  

 foruden egentligt videnskabelige undersøgelser også omfatter mindre  

 undersøgelser som f.eks. opgørelser, optællinger, generelle  

 praksisbeskrivelser og lignende.
Justitsministeriet har tiltrådt forskningsudvalgets indstilling.
I den  

 anledning skal man anmode om løbende og mindst en gang om året at få  

 indberetning om de ved institutionen eller afdelingen planlagte, påbegyndte  

 og afsluttede undersøgelser, opgørelser og lignende vedrørende spørgsmål af  

 mulig kriminalpolitisk interesse.
Indberetning kan, hvis det findes  

 hensigtsmæssigt, ske på vedlagte skema. (* 2) Der udfyldes et skema for hver  

 undersøgelse.
Yderligere eksemplarer af skemaet kan rekvireres ved  

 henvendelse til kartoteket på nedennævnte adresse.
Første indberetning bedes  

 indsendt så vidt muligt inden den 1. juli 1976. Undersøgelser, der er  

 afsluttet før den 1. januar 1976, skal ikke indberettes.
Forskingsprojekter,  

 der meddeles til Nordisk Samarbejdsråd for Kriminologi eller andre  

 myndigheder, kan indberettes til kartoteket ved fremsendelse af kopi af den  

 blanket, der anvendes ved indberetningen.
Kartoteket vil også komme til at indeholde oplysninger om undersøgelser og  

 lignende, som foretages af selvstændigt arbejdende forskere,  

 universitetsinstitutter og lignende.
Kartoteket vil kunne benyttes af ansatte  

 ved de indberettende myndigheder, forskere, eller andre interesserede  

 personer, der ønsker at skaffe sig oversigt over eksisterende eller  

 igangværende undersøgelser inden for det kriminalpolitiske område.
 Indberetninger sendes til Kartoteket vedrørende kriminalpolitiske  

 forskningsspørgsmål, justitsministeriet, Slotsholmsgade 10, 1216 København  

 K., tlf. nr. (01) 12 09 06. Henvendelse om oplysninger fra kartoteket rettes  

 ligeledes hertil.
 Med henblik på varetagelsen af en løbende informationsvirksomhed på  

 området vil den kriminalpolitiske forskningsgruppe udgive undersøgelser m.v.  

 om spørgsmål af kriminalpolitisk interesse i en løbende publikationsserie  

 (forskingsrapportserien). Undersøgelser m.v., der ønskes publiceret i denne  

 serie, indsendes til forskningsgruppen på nedennævnte adresse.
 Ud over de ovennævnte opgaver påhviler det særligt forskningsgruppen at  

 tage initiativ til gennemførelsen af kriminalpolitiske forskningsopgaver, og  

 såfremt det findes påkrævet, selv at forestå gennemførelsen af sådanne  

 opgaver.
Efter henstilling fra forskningsgruppen skal man derfor samtidig anmode om  

 forslag (ideer eller bemærkninger) om gennemførelse af undersøgelser af  

 spørgsmål, hvis nærmere belysning vil kunne være af kriminalpolitisk  

 interesse.
Forslag om sådanne undersøgelser sendes til: Den kriminalpolitiske  

 forskningsgruppe, adresse: Klareboderne 1, 1115 København K.  

 Forskningsgruppen vil herefter undersøge mulighederne for at gennemføre  

 undersøgelser i overensstemmelse med de indkomne forslag.
H.
H.
Brydensholt /Bodil Philip (Til kriminalforsorgens institutioner og afdelinger).
