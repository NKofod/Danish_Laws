Nr BTB 84 Betænkning over Forslag til folketingsbeslutning om ophævelse af  

 udenlandske statsborgeres valgret og valgbarhed i forbindelse med kommunale  

 valg   

 Nr B 84 1987-88, 1. samling Afgivet af Kommunaludvalget Afgivet: 19880407 Udvalget har behandlet beslutningsforslaget i nogle møder og har herunder stillet spørgsmål til indenrigsministeren, som denne har besvaret skriftligt.
Herefter indstiller et flertal (udvalget med undtagelse af Fremskridtspartiets medlem) beslutningsforslaget til forkastelse ved 2. (sidste) behandling.
Et mindretal inden for flertallet (Socialdemokratiets medlemmer af udvalget) udtaler, at den virksomhed, der finder sted i kommunerne, har så stor betydning for indvandrerne, at det er naturligt, at de har adgang til aktivt at tage del i det politiske liv i kommunen og derved får mulighed for at øve indflydelse på deres daglige livsvilkår.
Indvandrernes adgang til at deltage i kommunale valg kan endvidere styrke indvandrernes samhørighed med det danske samfund.
Den nugældende ordning har fungeret tilfredsstillende, og der er således ingen grund til at foretage en ophævelse af udenlandske statsborgeres valgret og valgbarhed i forbindelse med kommunale valg som foreslået af Fremskridtspartiet.
Et mindretal (Fremskridtspartiets medlem af udvalget) indstiller beslutningsforslaget til vedtagelse uændret.
Bakholt (S) Dorte Bennedsen (S) fmd.
Henning Rasmussen (S) Stavad (S) Lone Møller (S) Agerschou (SF) Ejner Larsen (SF) Bente Søltoft (SF) Karen Højte Jensen (KF) nfmd.
Flemming Jensen (KF) Lizzie Lichtenberg (KF) Aagaard (KF) Mejdahl (V) Britta Schall Holberg (V) Birgith Mogensen (CD) Jane Oksen (FP) Ole Vig Jensen (RV) Partierne KRF og FK havde ikke medlemmer i udvalget.
