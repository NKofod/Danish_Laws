 I henhold til lov nr. 410 af 13. juni 1990 om støtte til folkeoplysning  

 (loven) fastsættes:
Afgrænsning (Lovens §§ 14 og 21) § 1.  Der kan ikke ydes støtte til virksomhed, der  

 henhører under anden lovgivning, jf. dog stk. 2.
 Stk. 2.  Der kan ydes støtte til daghøjskolevirksomhed,  

 der ikke modtager støtte efter lov om ungdomsskoler, produktionsskoler og  

 daghøjskoler.
Støttemodtager (Lovens § 3, stk. 3) § 2.  Enhver kreds af personer, der tilbyder  

 folkeoplysende virksomhed efter loven, er tilskudsberettiget og har adgang  

 til lokaler m.v. i den kommune, hvor kredsen er hjemmehørende.
Stk. 2.  Ved en kreds forstås en sammenslutning af  

 mindst 5 personer, blandt hvilke een person med bopæl i kommunen er ansvarlig  

 over for kommunalbestyrelsen for anvendelsen af modtagne tilskud og anviste  

 lokaler m.v. samt for regnskab og dokumentation for virksomheden.
Dette  

 ansvar kan efter kredsens beslutning varetages af en bestyrelse.  

 Kommunalbestyrelsen kan, hvor særlige forhold gør sig gældende, fravige  

 kravet om bopæl.
 Stk. 3.  Kredsen skal kunne gøre rede for deltager-  

 eller medlemsindflydelse på virksomhedens ledelse.
 Stk. 4.  En kreds, hvis eventuelle overskud ved  

 virksomheden tilfalder enkeltpersoner, kan ikke modtage tilskud.
Tilskud til undervisning, studiekredse og foredragsvirksomhed (Lovens § 14) § 3.  Tilskud efter lovens kapitel 4 om undervisning  

 m.v. ydes ikke til den virksomhed, der er opført i bilaget til denne  

 bekendtgørelse.
Kommunalbestyrelsen kan efter udtalelse fra  

 folkeoplysningsudvalget beslutte at fravige de nævnte begrænsninger.
§ 4.  Ved beregning af tilskudstilsagn indgår  

 foredragsvirksomhed således, at 1 deltager i et foredrag svarer til 3  

 deltagertimer ved undervisning og studiekredse.
Der kan højst medregnes 150  

 deltagertimer pr. foredrag.
Ved dokumentationen efter lovens § 9 for afholdte  

 lønudgifter indgår foredragshonoraret højst med et beløb, der svarer til  

 lønnen for 6 undervisningstimer.
 § 5.  Det samlede tilskud til undervisning m.v. for  

 deltagere med handicap i relation til undervisning i et konkret emne og  

 deltagere i instrumentalundervisning kan ikke overstige 6/7 af udgifterne til  

 aflønning i forbindelse med denne undervisning, jf. i øvrigt lovens § 9.
Anvisning af lokaler og udendørsanlæg (Lovens § 23, stk. 5) § 6.  Lokaler og udendørsanlæg, der tilhører kommunen,  

 eller som tilhører amtskommunen eller staten og er beliggende i kommunen,  

 skal anvises til virksomhed inden for lovens område.
Stk. 2.  Lokaler og udendørsanlæg skal kun anvises, når  

 de er ledige, det vil sige, når kommunen, amtskommunen eller staten ikke selv  

 bruger dem.
Hvis offentlige lokaler og udendørsanlæg ikke længere anvendes af  

 kommunen, amtskommunen eller staten, men er udlejet til anden side, skal de  

 pågældende lokaler ikke anvises.
 Stk. 3.  Ved anvisning af lokaler, der er særligt egnede  

 til folkeoplysende virksomhed for handicappede, skal anvisning til sådan  

 virksomhed normalt ske før anden anvisning.
 Stk. 4.  Kommunalbestyrelsen, amtsrådet og  

 Kulturministeriet kan udarbejde en instruks for benyttelsen af de lokaler  

 m.v., der tilhører henholdsvis kommunen, amtskommunen og staten.
 § 7.  Når særlige forhold taler derfor, navnlig i  

 weekender, i ferieperioder og på tidlige eller sene tidspunkter af døgnet,  

 hvor de til rådighed værende lokaler m.v. ikke udnyttes fuldt ud, kan  

 kommunalbestyrelsen efter indhentet udtalelse fra folkeoplysningsudvalget  

 samle anvisningen af lokaler m.v. geografisk, dog således at deltagerne får  

 rimelige transportafstande, og samle anvisningen af lokaler m.v. i kortere  

 samlede åbningsintervaller.
 Stk. 2.  Folkeoplysningsudvalget kan efter skriftligt  

 varsel inddrage tilladelsen til at benytte lokaler m.v., hvis det gentagne  

 gange konstateres, at disse ikke udnyttes i rimeligt omfang.
 Tilskud til lokaler m.v.
(Lovens § 26, stk. 2) § 8.  Kommunalbestyrelsen yder tilskud til  

 driftsudgifter til idrætshaller og andre haller samt andre lokaler og  

 lejrpladser, der ejes eller lejes af kredse til brug for aktiviteter for børn  

 og unge under 25 år.
Stk. 2.  Ved haller forstås idrætshaller, svømmehaller,  

 skøjtehaller, ridehaller, tennishaller og squashhaller.
Som haller betragtes  

 endvidere andre tilsvarende lokaler, der er mindst 800 m2.
 § 9.  Tilskud ydes med mindst 75 pct. af følgende  

 driftsudgifter:
 Stk. 2.  Forinden beregning af lokaletilskud i henhold  

 til stk. 1 fradrages eventuelle leje- eller fremlejeindtægter.
 Stk. 3.  Kommunalbestyrelsen er ikke forpligtet til at  

 yde tilskud til:
Stk. 4.  Tilskud til rideklubbers udgifter til ridehal  

 og rytterstue ydes efter reglerne i stk. 1-3, idet tilskud til udgifterne til  

 rytterstue dog maksimalt ydes for 11/4 time om ugen pr. 5 medlemmer og højst  

 4 timer pr. dag.
Der skal ikke ydes tilskud til udgifter til stald.
 § 10.  Hvis driftsudgifter eller lejeudgifter pr. time  

 ved egne og lejede lokaler overstiger følgende beløb:
Kr./time 1991 1992 1993 1994 Haller (bortset fra ridehaller) 50 100 125 150 Andre lokaler (incl. ridehaller) 50 60 70 75 er kommunalbestyrelsen kun forpligtet til at yde tilskud med 75 pct. af de  

 nævnte beløb pr. time.
Efter 1994 reguleres beløbene med en procent svarende  

 til reguleringen af statens generelle tilskud til kommuner og amtskommuner.
§ 11.  Omfatter aktiviteterne deltagere over 25 år,  

 nedsættes tilskuddet forholdsmæssigt svarende til disse deltageres andel af  

 det samlede antal deltagere.
Nedsættelse foretages dog kun, hvis denne udgør  

 mindst 10 pct. af tilskuddet.
Stk. 2.  I de tilfælde, hvor kredsen ikke kan opgøre  

 lokaleforbruget til aktivitet for børn og unge særskilt, beregnes  

 lokaletilskuddet på baggrund af medlems-/deltagersammensætningen i kredsen  

 som helhed.
Kommunalbestyrelsen kan fastsætte nærmere regler for, hvorledes  

 lokaleudgifterne beregnes.
§ 12.  Er lokaleudgifterne i henhold til § 9 afholdt  

 af flere kredse, beregnes lokaletilskuddet til hver kreds forholdsmæssigt på  

 grundlag af det antal timer, kredsen har etableret virksomhed i lokalet, og  

 kredsenes samlede timetal i lokalet.
Ved ansøgning om tilskud skal de samlede  

 udgifter dokumenteres.
 Stk. 2.  Har flere kredse samtidig etableret virksomhed  

 i lokalerne i et antal timer, fordeles disse timer ved beregningen efter stk.  

 1 ligeligt mellem kredsene.
Foreningsarbejde på amtsplan (Lovens § 39) § 13.  Amtsrådet anviser lokaler og udendørsanlæg og  

 yder lokaletilskud til foreningsarbejde på amtsplan for børn og unge efter  

 reglerne i §§ 5-12.
 Stk. 2.  Ved foreninger på amtsplan forstås amts- eller  

 distriktsforeninger m.v. med lokalforeninger i flere kommuner som medlemmer,  

 direkte eller gennem lokale sammenslutninger som f.eks. kredsforeninger.  

 Kredsforeninger og lokalforeninger, som er medlemmer af en amtsforening,  

 betragtes ikke som amtsforeninger i lovens forstand.
 Stk. 3.  Foreningen skal have almindelige  

 foreningsmæssige aktivitetstilbud for lokalforeningernes medlemmer.  

 Administrative sammenslutninger uden foreningsaktiviteter betragtes ikke som  

 amtsforeninger.
Stk. 4.  Det skal af foreningens vedtægter eller  

 lignende fremgå, at foreningen er hjemmehørende i amtskommunen.
Foreningen  

 skal have tilknytning til denne amtskommune, der normalt bør være den, hvor  

 foreningens lokaler er beliggende, eller foreningsarbejdet i øvrigt finder  

 sted.
 Regnskab m.v.
(Lovens § 12, stk. 3, og § 18, stk. 4) § 14.  Den kreds, der har modtaget tilskud til  

 undervisning m.v., skal i sit regnskab over for kommunalbestyrelsen godtgøre  

 antallet af undervisningstimer, og at det samlede tilskud til undervisning  

 m.v. ligger inden for de rammer, der er fastsat i lovens § 9. Hvis kredsen  

 har modtaget særlige tilskud i henhold til lovens § 10 eller § 11, godtgøres  

 anvendelsen i relation til de enkelte deltagere.
Kommunalbestyrelsen kan  

 beslutte, at regnskabet skal underskrives af registreret eller  

 statsautoriseret revisor.
Stk. 2.  Den kreds, der har modtaget tilskud til  

 undervisning m.v., skal oplyse det samlede deltagertimetal.
Kredsen foretager  

 særskilt opgørelse for så vidt angår deltagere med handicap i relation til  

 undervisning i et konkret emne, deltagere i instrumentalundervisning og  

 deltagere i aktivitet i tilknytning til undervisning.
 § 15.  Kommunalbestyrelsen skal til brug for oplysning  

 om områdets udvikling indhente oplysninger hos den enkelte kreds om antal  

 deltagere i undervisning m.v. og antal undervisningstimer fordelt på emner.  

 Der foretages særskilt opgørelse for deltagere med handicap i relation til  

 undervisning i et konkret emne, instrumentalundervisning og aktivitet i  

 tilknytning til undervisning.
 § 16.  Kommunalbestyrelsen kan fastlægge formkrav til  

 ansøgning, regnskab og dokumentation for virksomhed, der modtager støtte  

 efter loven, og kan forlange de oplysninger meddelt, som er nødvendige for en  

 vurdering af, om støttebetingelserne er opfyldt.
Mellemkommunale betalinger (Lovens § 47) § 17.  Deltagelse i undervisning og aktivitet efter  

 loven er ikke betinget af bopæl i den kommune, i hvilken undervisningen eller  

 aktiviteten finder sted.
Kommunen kan kræve betaling for udgifter i  

 forbindelse med undervisning m.v. fra deltagerens hjemstedskommune.  

 Kommunalbestyrelsen kan i den forbindelse forlange oplysning fra de  

 tilskudsmodtagende kredse om navn, fødselsdato og adresse for deltagere i  

 undervisning m.v.
 Stk. 2.  En deltager anses for hjemmehørende i den  

 kommune, hvor den pågældende er tilmeldt folkeregistret.
 Stk. 3.  Kommunen kan dog kræve betaling fra en anden  

 kommune for udgifterne til undervisning m.v. af personer, der er tilmeldt  

 folkeregistret i kommunen, men som ved beregning af kommunal udligning og  

 generelle tilskud til kommuner og amtskommuner indgår i folketallet i den  

 anden kommune.
Stk. 4.  Betalingens størrelse aftales mellem de berørte  

 kommuner.
Hvis aftale ikke er indgået, anvendes den af Kulturministeriet  

 fastsatte takst.
 Stk. 5.  For aktiviteter i tilknytning til undervisning  

 m.v., jf. lovens kapitel 4, og for andre aktiviteter, jf. lovens kapitel 5,  

 ydes kun betaling, hvis det er aftalt kommunerne imellem.
Ikrafttræden § 18.  Bekendtgørelsen træder i kraft den 15. juni  

 1991 og har virkning fra lovens ikrafttræden.
 Stk. 2.  Bekendtgørelse nr. 775 af 20. november 1990  

 ophæves.
Kulturministeriet, den 31. maj 1991 P.
M.
V.
E.
B.
Dianna Wæver Bilag Til følgende emner ydes ikke tilskud efter reglerne i lovens  

 kapitel 4 om tilskud til undervisning m.v.:
 Sports- og konkurrencepræget virksomhed.
 Fremstilling af øl og vin.
 Bridge, skak og andre former for spil.
 Dans, herunder jazzballet. (Der ydes tilskud til folkedans).
 Faldskærmsudspring.
 Fjeldvandring.
 Fodbold- og håndbolddommerkurser.
 Gymnastik - herunder motionsgymnastik. (Der ydes tilskud til afspænding og  

 yoga).
 Lejrsport.
 Lystfiskeri, herunder fluebinding.
 Motororienteringsløb.
 Ridning.
 Sejlsport. (Der ydes tilskud til navigation).
 Skydning.
 Sportsdykning, herunder frømandsteori.
 Sportsflyvning, herunder svæveflyvning.
 Svømning, herunder livredning.
 Opregningen gengiver - bortset fra motionsgymnastik og selvforsvar - den  

 fra fritidsundervisningsloven kendte emnebegrænsning, jf. bl.a. cirkulære af  

 22. september 1973.
