91.2 Administration lokalkontor - markedskontrol Administration ved lokalkontorene af markedskontrolbestemmelserne for  

 frugt, grønsager og kartofler m.m.
91.2.1 Kontrollens tilrettelæggelse Detailhandelen.
Kontrollen organiseres  

 ved en opdeling af lokalområdet i kontrolområder, det kan være landområder  

 efter postnumre, byområder, kommunegrænser eller andre naturlige  

 afgrænsninger.
Engroshandelen.
Ved opdelingen af lokalområdet i  

 kontrolområder for engroshandelen må der tages hensyn til koncentrationer af  

 grossistvirksomheder samt disses størrelse.
91.2.2 Kontrol af friske afskårne blomster og frisk løvværk I detailhandelen er der ikke foreskrevet nogen kontrol af disse produkter.
91.2.3 Kartoteker Der føres kartotek over de forskellige grupper af handlende, fx.  

 detailhandlere, grossister.
 Ved første kontrolbesøg i en virksomhed, ved ændringer i ejerforhold o.l.  

 skrives der altid rapport (form. 220 eller form. 222) som grundlag for  

 lokalkontorets kartotek og rettelser af dette.
Kartoteket ordnes i videst muligt omfang efter kontrolruter, således at en  

 dags kontrolarbejde let kan tilrettelægges.
På kortet oplyses kontroldatoer,  

 evt. rapportnumre, indberetninger o.l. af betydning for fremtidige  

 kontroleftersyn, alt i en kort form med henvisning til evt. sagsmappe.
 Virksomhederne er altid berettiget til at se eget kort, hvis der  

 fremsættes ønske om det.
Den røde kopi opbevares på lokalkontoret.
Den gule kopi sendes dagligt til  

 Center for Omsætningskontrol eller til Center for Landbrug, hvis form. 222 er  

 brugt på en registreret virksomhed.
 91.2.4 Daglig planlægning På lokalkontoret fastlægges, hvilke  

 kontrolområder og virksomheder der skal besøges den enkelte dag efter et  

 system, så alle områder og virksomheder bliver ensartet besøgt.
 I det omfang det er muligt, medtager kontrolløren kartotekskortene for  

 dagens rute til påtegning efter kontroleftersynet.
 91.2.5 Kontroleftersynets gennemførelse Forud for kontroleftersynet  

 gennemgås kartotekskortet for at opfriske hukommelsen om den pågældende  

 virksomhed.
 Kontrolløren skal altid præsentere sig for forretningens indehaver eller  

 anden ansvarlig i virksomheden ved begyndelsen af kontroleftersyn, og  

 kontrolløren skal altid kunne legitimere sig på anmodning herom.
91.2.6 Kontrollen i detailhandelen Ved kontrollen i detailhandelen anvendes form 220, og ved afslutningen af  

 kontroleftersynet afleveres rapporten til virksomhedens indehaver eller anden  

 ansvarlig.
Eksempel I.
Ingen rapport.
Er der ingen eller få og ubetydelige fejl ved  

 mærkning, skiltning eller kvalitet, skrives der ikke rapport, men kun evt.  

 bemærkninger på kartotekskortet sammen med datoen for kontroleftersynet i den  

 pågældende forretning.
Eventuelle småfejl påtales på stedet.
Eksempel II.
Rapport.
Der er fejl og mangler, der berettiger rapport.  

 Kontrolløren begynder med at efterse, om mærkningen er i overensstemmelse med  

 reglerne.
For de varepartier, hvor mærkningen er i orden, efterses det, om  

 kvaliteten svarer til den skiltede kvalitet.
Er der ikke skiltet med  

 kvalitet, efterses det, om produkterne opfylder mindstekravene til kvalitet.
91.2.7 Kontrollen i engroshandelen Ved kontroleftersyn i engroshandelen anvendes form. 222, og ved  

 afslutningen af kontroleftersynet afleveres rapporten til virksomheden.
Principperne for kontroleftersynets genneførelse i engroshandelen er de  

 samme som nævnt i de 3 eksempler i punkt 6 for detailhandelen.
Der kan dog  

 blive tale om at skrive flere rapporter pga. engrosrapportens (form. 222)  

 udformning, såfremt der er fejl og mangler ved flere partier og fra flere  

 leverandører.
91.2.8 Rapportens udfyldelse Rapporten skal udfyldes med korrekt navn og adresse.
Hvor rapporten skal  

 danne grundlag for en indberetning, skal indehaverens fulde navn være oplyst,  

 da tiltalerejsning kun kan gennemføres mod forretningens indehaver eller for  

 selskaber den juridisk ansvarlige.
 For at undgå senere misforståelser oplyses altid kontroltidspunkt og hvem  

 der er talt med i forretningen.
 Er der foretaget afkrydsning for mangler ved kvaliteten, skal det altid  

 fremgå, hvilke kvalitetsfejl det drejer sig om.
Ved kontroleftersyn i engroshandelen og anvendelsen af form. 222 skal  

 oplysningerne gives mere præcist med angivelse af, hvor store procentdele der  

 er fejl ved m.m.
Læggekartofler defineres som planter i forhold til rapport  

 form. 222, og fejl og mangler føres i dette afsnit.
91.2.9 Kontrolresultaternes behandling Gule kopier af formular 220 og 222 sendes løbende til centret.
Formular  

 231 sendes til centret månedsvis, senest den 10. for den foregående måned.
91.2.10 Indberetning På grundlag af det tidligere handlingsforløb vurderer centret  

 indberetningen.
Drejer indberegningen sig om frugt og grønsager, tager centret stilling  

 til, om der skal gives administrativ bøde iflg. retningslinier fra  

 landbrugsministeren.
Fra lokalkontoret skal der gives oplysninger om  

 forretningens størrelse og andre relevante oplysninger samt forslag til  

 bødestørrelse.
 Drejer indberetningen sig om spisekartoffelordningen eller salg af  

 læggekartofler i detailleddet, tager centret stilling til, om sagen skal  

 sendes til politimesteren til undersøgelse og evt. tiltalerejsning.
91.2.11 Retningslinier for indberegninger Hvis der ved kontroleftersynet er fejl og grove mangler trods tidligere  

 rapporter, kan kontrolløren indstille til centret, at der pålægges en bøde.
I  

 sådanne tilfælde sendes kopi af stamkortet sammen med den sidste gule rapport  

 samt eventuelle kopier af de forudgående rapporter til centret.
91.2.12 Ikke afsluttede sager Virksomheder, der er indberettet, pålagt afministrativ bøde eller  

 oversendt til politimæssig undersøgelse med henblik på tiltalerejsning, tages  

 der ikke særskilt hensyn til i kontrollen.
Disse virksomheder indgår i den  

 fastlagte rutine for de pågældende kontrolområder i lighed med andre  

 virksomheder.
91.2.13 Vidneindkaldelse og retssager Indkaldelse som vidne eller i anden forbindelse til retsmøder om  

 overtrædelse af markedsordningerne meddeles til centret med oplysning om,  

 hvilken sag det drejer sig om, dato for retsmøder, hvem der er indkaldt som  

 vidne samt øvrige oplysninger, der måtte være af betydning.
