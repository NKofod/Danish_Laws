 Arbejdsformidlingskontorerne.
 Vedrørende fortsatte læreforhold.
 Direktoratet har på given foranledning forespurgt direktoratet for  

 erhvervsuddannelserne om, hvorledes kontorerne skal behandle indkomne  

 lærekontrakter (uddannelsesaftaler) om fortsatte læreforhold i de fag, der  

 siden læreforholdets påbegyndelse er nedlagt som fag i lærlingelovens  

 forstand.
 Undervisningsministeriet har hertil oplyst, at der som hovedregel ved et  

 fags nedlæggelse er fastsat regler om, at eksisterende læreforhold kan  

 gennemføres, hvilket også vil være muligt for fortsatte læreforhold, med  

 mindre springet mellem sidste og det fortsatte læreforhold er så langt, at  

 lærlingen ikke kan nå at deltage i de normale skoleperioder på  

 uddannelsestrinet.
 I sidstnævnte tilfælde bør kontoret henvise den pågældende til at søge  

 uddannelsen fortsat inden for efg-systemet.
 Er den pågældende ikke fyldt 19 år, skal der indgives ansøgning til  

 direktoratet for erhvervsuddannelser om dispensation for basisuddannelsen og  

 kompensation for evt. allerede gennemgåede skoletrin samt for tidligere  

 faglig beskæftigelse.
Er pågældende derimod fyldt 19 år, forelægger kontoret spørgsmålet om  

 relevant erhvervsarbejde for det faglige udvalg med henblik på dispensation  

 fra basisuddannelsen.
Det skal bemærkes, at de tidligere omtalte  

 retningslinier - udarbejdet af de respektive faglige udvalg - står overfor at  

 skulle forelægges for erhvervsuddannelsesrådet til godkendelse.  

 Retningslinierne forventes efter det senest oplyste at foreligge i løbet af  

 foråret 1986. Dette vil indebære, at arbejdsformidlingen inden for de givne  

 retningslinier bemyndiges til efter ansøgning fra personer, der er fyldt 19  

 år og derover, at dispensere fra basisuddannelsen.
 P.D.V.
 E.B.
