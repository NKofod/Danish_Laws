Vejledning om tilladelse til strafafbrydelse  

 (strafafbrydelsesvejledningen) 1.  

  

 Regler om  

 strafafbrydelse findes i straffuldbyrdelseslovens § 76 og i bekendtgørelse om  

 tilladelse til strafafbrydelse.
2.  

  

 Bekendtgørelsens §  

 1 giver fængslets eller arresthusets leder eller den, der bemyndiges dertil,  

 kompetence til at træffe afgørelse om strafafbrydelse i til og med 3 måneder,  

 hvis en indsat udstår fængselsstraf i et år eller derunder.
Udstår en indsat  

 en  

 fængselsstraf, der er længere end et år, forelægges spørgsmålet for  

 Justitsministeriet, Direktoratet for Kriminalforsorgen, til afgørelse.  

 Tilsvarende gælder ved strafafbrydelser af længere varighed end 3 måneder.
Tilsynsmyndighedens leder eller den, der bemyndiges dertil, har  

 kompetence til at træffe afgørelse om strafafbrydelse i til og med 3 måneder  

 i  

 tilfælde, hvor en dømt udstår straf på bopælen under intensiv overvågning og  

 kontrol.
Ved strafafbrydelser af længere varighed end 3 måneder forelægges  

 spørgsmålet for Justitsministeriet, Direktoratet for Kriminalforsorgen, til  

 afgørelse.
3.  

  

 Før der gives  

 tilladelse til strafafbrydelse, bør institutionen eller tilsynsmyndigheden  

 være  

 opmærksom på, om den dømte inden påbegyndelse af strafudståelsen har søgt om  

 udsættelse af straffuldbyrdelsen på samme grundlag, og hvilken afgørelse der  

 i  

 givet fald blev truffet.
Er der givet afslag på en ansøgning om udsættelse på  

 samme grundlag, bør der tilsvarende gives afslag på ansøgningen om  

 strafafbrydelse.
 4.  

  

 For indsatte i  

 kriminalforsorgens institutioner bør institutionen overveje, om der er behov  

 for at foretage hjemmebesøg, inden en strafafbrydelse tillades.
5.  

  

 I relation til  

 indsatte i kriminalforsorgens institutioner er der en vis overlapning mellem  

 reglerne om strafafbrydelse og reglerne om udgang.
Det skyldes, at det er de  

 samme hensyn af f.eks. familie-, arbejds- uddannelses- eller helbredsmæssig  

 karakter, der kan begrunde tilladelse til udgang og strafafbrydelse.
I den  

 forbindelse bemærkes, at reglerne i udgangsbekendtgørelsen så vidt muligt  

 skal  

 anvendes forud for reglerne om strafafbrydelse.
Da udgang i modsætning til  

 strafafbrydelse medregnes i straffetiden, skal institutionens muligheder for  

 at  

 tillade udgang efter reglerne herom være udtømte, før der gives tilladelse  

 til  

 strafafbrydelse.
Herved opnås, at ensartet begrundet fravær fra en  

 institution  

 behandles ens i relation til spørgsmålet om, i hvilket omfang fraværet skal  

 medregnes ved beregningen af straffetiden.
Dømte, der udstår straf på bopælen under intensiv overvågning og  

 kontrol efter straffuldbyrdelseslovens kapitel 13 a, er ikke omfattet af  

 udgangsreglerne.
For disse dømte må det imidlertid antages, at mange af de  

 situationer, hvor der vil være behov for at give en indsat udgang som nævnt  

 ovenfor eller strafafbrydelse, vil kunne indeholdes i det aktivitetsskema,  

 der  

 udarbejdes for den dømte.
Strafafbrydelse vil således kun kunne gives i de  

 tilfælde, hvor dette ikke vil være muligt.
 6.  

  

 Tilladelse til  

 strafafbrydelse betinges af, at den pågældende ikke begår strafbart forhold.  

 Herudover kan der fastsættes de vilkår, som findes hensigtsmæssige, jf.  

 straffuldbyrdelseslovens § 76, stk. 2.
7.  

  

 Om strafafbrydelse  

 til indsatte med mindreårige børn bemærkes, at der f.eks. kan gives  

 tilladelse  

 til strafafbrydelse, hvis der foreligger akutte problemer i hjemmet, og hvis  

 hensynet til den indsattes barn med vægt taler for, at den indsatte kommer  

 hjem.
Der kan f.eks. være tale om aflastning af en gravid ægtefælle, hvor der  

 er andre mindreårige børn, eller det kan være i tilfælde, hvor den indsatte  

 har  

 et sygt barn, som f.eks. er på hospitalet, og hvor der er behov for, at begge  

 forældre er til stede.
 8.  

  

 Vilkårene for  

 strafafbrydelsen skal fremgå af det bevis for strafafbrydelsen, som  

 institutionen eller tilsynsmyndigheden udleverer til den dømte.
 9.  

  

 Vejledning nr. 93  

 af 16. maj 2001 om tilladelse til strafafbrydelse  

 (strafafbrydelsesvejledningen) bortfalder.
