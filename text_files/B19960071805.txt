 I medfør af § 46, stk. 1, og § 48 a i lov nr. 310 af 6. juni 1973 om  

 levnedsmidler m.m., som senest ændret ved lov nr. 407 af 22. maj 1996, samt §  

 19, jf. § 11, stk. 3, i lov nr. 356 af 6. juni 1991 om miljø og genteknologi,  

 fastsættes:
 Gebyr for anmeldelse og godkendelse m.v.
 § 1.  Virksomheder, der anmoder Levnedsmiddelstyrelsen  

 om udstedelse af certifikater til brug ved eksport af levnedsmidler og  

 tilsætningsstoffer m.v., betaler et gebyr som anført i bilag 1, nr. 1.
 Stk. 2.  Virksomheder, der til Levnedsmiddelstyrelsen  

 anmelder tilsætning af næringsstoffer til levnedsmidler i henhold til  

 levnedsmiddellovens § 14 og § 16, betaler et gebyr som anført i bilag 1, nr.  

 2.
 Stk. 3.  Virksomheder, der anmoder  

 Levnedsmiddelstyrelsen om godkendelse af aromaer eller anmelder  

 røgaromastoffer efter levnedsmiddelovens § 14, anmoder om forlængelse af  

 tilladelse til anvendelse af aromaer eller røgaromastoffer eller om  

 godkendelse af ændret anvendelse af aromaer eller røgaromastoffer, betaler et  

 gebyr som anført i bilag 1, nr. 3.
 Stk. 4.  Virksomheder, der anmoder  

 Levnedsmiddelstyrelsen om godkendelse af et tilsætningsstof efter  

 levnedsmiddellovens § 14, om forlængelse af tilladelse til anvendelse af et  

 tilsætningsstof eller om godkendelse af ændret anvendelse af et  

 tilsætningsstof, betaler et gebyr som anført i bilag 1, nr. 4.
 Stk. 5.  Virksomheder, der anmoder om  

 Levnedsmiddelstyrelsens godkendelse af kontrol- og overvågningsudstyr,  

 husgeråd m.v. efter levnedsmiddellovens § 38, stk. 2, betaler et gebyr som  

 anført i bilag 1, nr. 5.
 Stk. 6.  Virksomheder, der anmelder bakteriekulturer,  

 skimmel- og gærsvampe til Levnedsmiddelstyrelsen efter levnedsmiddelovens §  

 14, betaler et gebyr som anført i bilag 1, nr. 6.
 Stk. 7.  Virksomheder, der anmelder enzymer til  

 Levnedsmiddelstyrelsen efter levnedsmiddellovens § 14, eller som anmelder  

 ændret anvendelse af et enzym, betaler et gebyr som anført i bilag 1, nr. 7.
 Stk. 8.  Virksomheder, der indgiver ansøgning om  

 godkendelse efter § 11 i lov om miljø og genteknologi af levnedsmidler,  

 levnedsmiddelingredienser og tilsætningsstoffer, herunder tekniske  

 hjælpestoffer, som indeholder eller består af genetisk modificerede  

 organismer, betaler et engangsgebyr til Levnedsmiddelstyrelsen, der  

 fastsætter gebyret som anført i bilag 1, nr. 8.
 Stk. 9.  Virksomheder, der anmoder  

 Levnedsmiddelstyrelsen om godkendelse af en analysemetode til anvendelse på  

 de kommunale laboratorieenheder og landsdelslaboratorierne, betaler et gebyr  

 som anført i bilag 1, nr. 9.
 Stk. 10.  Virksomheder, der anmoder  

 Levnedsmiddelstyrelsen om godkendelse af et desinfektionsmiddel efter § 76,  

 stk. 2, i bekendtgørelse nr. 1053 af 18. december 1995 om  

 levnedsmiddelhygiejne og egenkontrol mv. betaler et gebyr som anført i bilag  

 1, nr. 10.
 Stk. 11.  Anmoder en virksomhed om fornyet autorisation  

 eller godkendelse ved ejer- eller brugerskifte efter levnedsmiddellovens §  

 37, stk. 3, betales et engangsgebyr på kr. 1.500 til Levnedsmiddelstyrelsen  

 eller kommunalbestyrelsen.
 Stk. 12.  Anmoder en virksomhed, der er omfattet af  

 registreringsordningen efter levnedsmiddellovens § 34, stk. 3, ved  

 virksomhedsstart om godkendelse betales et engangsgebyr på kr. 1.800 til  

 kommunalbestyrelsen.
 § 2.  Gebyr for udstedelse af eksportcertifikater i  

 henhold til § 1, stk. 1, betales efter påkrav.
 Stk. 2.  Gebyr for godkendelse og anmeldelse i henhold  

 til § 1, stk. 2 - 10, skal betales ved anmodning om godkendelse eller  

 anmeldelse.
Tilsyns- og kontrolgebyr § 3.  Virksomheder, der er autoriseret, godkendt eller  

 registreret efter levnedsmiddellovens § 31 eller § 34 eller efter  

 bestemmelser udstedt med hjemmel heri, betaler til kommunalbestyrelsen et  

 årligt tilsyns- og kontrolgebyr.
 Stk. 2.  Virksomheder, der er registreret hos den lokale  

 tilsynsmyndighed i henhold til bekendtgørelse nr. 931 af 6. december 1995 om  

 materialer og genstande bestemt til at komme i berøring med levnedsmidler,  

 betaler til kommunalbestyrelsen et årligt tilsyns- og kontrolgebyr.
 Stk. 3.  Virksomheder, der er autoriseret eller godkendt  

 efter produktlovgivningen under Landbrugs- og Fiskeriministeriet, betaler til  

 kommunalbestyrelsen et gebyr for tilsyn og kontrol - der udføres efter  

 gældende regler for samarbejde - i henhold til levnedsmiddelloven.
 § 4.  Kommunalbestyrelsen skal for hvert år inden  

 årets begyndelse udarbejde en kontrolaktivitetsplan med en oversigt over det  

 kommende års kontrolaktivitet for hver enkelt virksomhed omfattet af § 3.
Stk. 2.  Kommunalbestyrelsen fastsætter tilsyns- og  

 kontrolgebyret for den enkelte virksomhed på baggrund af det i  

 kontrolaktivitetsplanen angivne kontrolomfang og ud fra de forventede  

 kontrolomkostninger.
Omkostningerne ved det første tilsyn efter autorisation,  

 godkendelse eller registrering indgår ikke i beregningen af gebyret.
Dette  

 gælder dog ikke for virksomheder, hvor ejeren efter autorisation, godkendelse  

 eller registrering tidligere har været ejer af virksomheden mv.  

 Omkostningerne ved det første tilsyn efter ejerskifte indgår ikke i  

 beregningen af gebyret, når ejerskiftet anmeldes til den lokale  

 tilsynsmyndighed senest 14 dage, før det finder sted.
Dette gælder dog ikke  

 for virksomheder, hvor ejeren efter ejerskifte tidligere har været ejer af  

 virksomheden mv.
 Stk. 3.  Tilsyns- og kontrolgebyret for de i § 3, stk.  

 1, nævnte virksomheder kan maksimalt udgøre det beløb, som er anført i bilag  

 2, jf. dog § 7.
 Stk. 4.  Tilsyns- og kontrolgebyret for de i § 3, stk.  

 2, nævnte virksomheder kan maksimalt udgøre det beløb, som er anført i bilag  

 3, jf. dog § 7.
 Stk. 5.  De afholdte omkostninger forbundet med  

 kontrollen af den enkelte virksomhed dokumenteres i et økonomistyringssystem.
 § 5.  Tilsyns- og kontrolgebyret fastsættes således,  

 at det udgør 65 pct. af de forventede kontrolomkostninger ved kontrollen af  

 virksomheden, jf. dog § 4, stk. 2-4. Kommunalbestyrelsen finansierer den  

 resterende del.
 § 6.  Gebyrer efter § 4, stk. 2, skal på regningen til  

 den enkelte virksomhed opdeles i følgende:
 Stk. 2.  Fællesomkostningerne til levnedsmiddelkontrol  

 pålægges virksomhederne forholdsmæssigt på grundlag af de direkte  

 virksomhedsrelaterede omkostninger.
 Stk. 3.  Kommunalbestyrelsen offentliggør hvert år  

 senest den 1. maj følgende oplysninger for det pågældende år:
 § 7.  Overstiger en virksomheds kontrolbehov det i  

 kontrolaktivitetsplanen forudsatte, pålægger kommunalbestyrelsen virksomheden  

 et gebyr til dækning af de faktiske kontrolomkostninger afholdt i forbindelse  

 med den udøvede ekstrakontrol.
 Stk. 2.  Er kontrollen med en virksomhed særligt  

 belastende, pålægger kommunalbestyrelsen virksomheden ud over gebyret efter §  

 4, stk. 2, et gebyr til dækning af omkostningerne ved denne særligt  

 belastende kontrol.
 Stk. 3.  Den i § 5 nævnte fordelingsnøgle finder  

 tilsvarende anvendelse for gebyrer fastsat efter stk. 2.
 § 8.  Virksomheder, der i løbet af et kalenderår  

 autoriseres, godkendes eller registreres efter levnedsmiddellovens § 31 eller  

 § 34, betaler for den resterende del af det pågældende kalenderår et tilsyns-  

 og kontrolgebyr, der fastsættes af kommunalbestyrelsen på grundlag af de  

 forventede kontrolomkostninger, jf. dog § 4, stk. 2.
 Stk. 2.  Virksomheder, der i løbet af et kalenderår  

 registreres i henhold til den i § 3, stk. 2, nævnte bekendtgørelse, betaler  

 for den resterende del af det pågældende kalenderår et tilsyns- og  

 kontrolgebyr, der fastsættes af kommunalbestyrelsen på grundlag af de  

 forventede kontrolomkostninger, jf. dog § 4, stk. 2.
 § 9.  Kommunalbestyrelsen kan fritage visse  

 detailforhandlingsvirksomheder, der som led i uegennyttigt socialt arbejde  

 tilvirker eller forhandler levnedsmidler, uden erhvervsmæssig fortjeneste for  

 øje, og uden konkurrencemæssigt forhold til andre virksomheder, for gebyr i  

 henhold til denne bekendtgørelse.
 Oplysningspligt, opkrævning, klagemulighed  

 m.v.
 § 10.  Den, der er ansvarlig for forhold, som omfattes  

 af levnedsmiddelloven eller de med hjemmel i loven fastsatte regler, skal  

 efter anmodning fra kommunalbestyrelsen give alle oplysninger, herunder om  

 økonomiske og regnskabsmæssige forhold, som har betydning for fastsættelse og  

 opkrævning af gebyr efter denne bekendtgørelse.
 § 11.  Virksomheden skal indbetale gebyrer efter § 1  

 til Levnedsmiddelstyrelsen senest 30 dage efter, at meddelelse om gebyrets  

 størrelse er modtaget.
 Stk. 2.  Virksomheden skal indbetale tilsyns- og  

 kontrolgebyr efter § 3, § 7, stk. 1 og 2, og § 8 til kommunalbestyrelsen  

 senest 30 dage efter, at meddelelse om gebyrets størrelse er modtaget.
 Stk. 3.  Der opkræves et særskilt gebyr på 200 kr. for  

 udsendelse af rykkerskrivelse i tilfælde af ikke-rettidig indbetaling af  

 gebyr efter denne bekendtgørelse.
 § 12.  Virksomheder, der er autoriseret, godkendt  

 eller registreret efter både levnedsmiddelloven og anden  

 levnedsmiddellovgivning, skal for autorisation, godkendelse eller  

 registrering af og kontrol med den produktion og forhandling, der henhører  

 under levnedsmiddelloven, tillige betale gebyrer efter reglerne i denne  

 bekendtgørelse.
§ 13.  Afgørelse truffet af kommunalbestyrelsen kan  

 påklages til Levnedsmiddelstyrelsen.
Klagefristen er 4 uger fra den dag,  

 afgørelsen er meddelt.
Stk. 2.  Afgørelse truffet af Levnedsmiddelstyrelsen som  

 såvel 1. som 2. instans i henhold til denne bekendtgørelse er endelig.  

 Sundhedsministeren kan dog tillade, at afgørelser truffet af  

 Levnedsmiddelstyrelsen som 1. instans kan påklages til ministeren, såfremt  

 der er tale om principielle spørgsmål eller en afgørelse af væsentlig  

 betydning.
Klagefristen er 4 uger fra den dag, afgørelsen er meddelt.
Ikrafttrædelses- og overgangsbestemmelser § 14.  Bekendtgørelsen træder i kraft dagen efter  

 bekendtgørelse i Lovtidende og finder anvendelse fra den 1. august 1996. § 1,  

 stk. 9 og 10, § 3, stk. 3, § 4, stk. 3, bilag 1, nr. 9 og 10 samt bilag 2  

 træder dog først i kraft den 1. januar 1997.
Stk. 2.  Bekendtgørelse nr. 1054 af 18. december 1995 om  

 gebyrer for autorisation, godkendelse og kontrol af levnedsmiddelvirksomheder  

 og levnedsmidler mv. ophæves.
Indtil 1. januar 1997 gælder dog bestemmelserne  

 om årligt maksimumgebyr for tilsyn og kontrol i bekendtgørelsens § 6, stk. 3,  

 og bilag 4.
 Stk. 3.  Virksomheder, der før 1. august 1996 indgiver  

 ansøgning om autorisation og godkendelse mv. efter § 1 og 2 i bekendtgørelse  

 nr. 1054 af 18. december 1995 om gebyrer for autorisation, godkendelse og  

 kontrol af levnedsmiddelvirksomheder og levnedsmidler mv. betaler gebyr efter  

 de hidtil gældende bestemmelser.
Sundhedsministeriet, den 18. juli 1996 Yvonne Herløv Andersen / Marianne Lauridsen Bilag 1 Gebyr for eksportcertifikater og diverse godkendelser og anmeldelser --------------------------------------------------------------------- Nr. 1 Gebyr for eksportcertifikater:
 100 kr. for det første originalcertifikat og 25 kr. for de efterfølgende  

 kopicertifikater.
--------------------------------------------------------------------- Nr. 2 Gebyr for anmeldelse af tilsætning af næringsstoffer til levnedsmidler:
 Ved anmeldelse betales et gebyr på 4.350 kr.
 Ved anmeldelse i henhold til generel tilladelse betales et gebyr på 1.100  

 kr.
 Ved anmeldelse af smagsvarianter og identiske produkter, der forhandles  

 under forskellige navne, betales 1.100 kr, dog et gebyr på 4.350 for det  

 første produkt.
 Kosttilskud:
 Gebyr for registrering af tilsætning af næringsstoffer: 1.100 kr.
 Gebyr for anmeldelse af tilsætning af næringsstoffer: 4.350 kr.
--------------------------------------------------------------------- Nr. 3 Ved anmeldelse og godkendelse af aromaer med samme aromastof(fer), men med  

 forskellige hjælpestoffer, samt ved udvidet anvendelse af et røgaromastof  

 betales 1.100 kr., dog et gebyr på 3.500 kr. for det første produkt.
--------------------------------------------------------------------- Nr. 4 Ved godkendelse af ændret anvendelse af samme tilsætningsstof til  

 forskellige produkter af samme art/smagsvarianter betales alene  

 godkendelsesgebyr for det første produkt og derefter et gebyr på 700 kr. for  

 hvert af de følgende produkter.
For levnedsmidler til særlig ernæring betales  

 dog alene godkendelsesgebyr for det første produkt.
--------------------------------------------------------------------- Nr. 5 Gebyr for godkendelse af kontrol- og overvågningsudstyr: 1.200 kr.
--------------------------------------------------------------------- Nr. 6 Der betales dog et gebyr på 5.600 kr. for den første stamme inden for den  

 samme art.
--------------------------------------------------------------------- Nr. 7 --------------------------------------------------------------------- Nr. 8 Gebyr for behandling af ansøgning om godkendelse af levnedsmidler,  

 levnedsmiddelingredienser og tilsætningsstoffer, herunder tekniske  

 hjælpestoffer, der indeholder eller består af genetisk modificerede  

 organismer, udgør 150.000 kr.
 Ved mindre ressourcekrævende sagsbehandling nedsættes gebyret.
--------------------------------------------------------------------- Nr. 9 Gebyr for afprøvning og godkendelse af metoder baseret på ELISA-principper  

 og impedans udgør 12.000 kr. pr. produktgruppe.
Hvis afprøvning ikke forestås  

 af Levnedsmiddelstyrelsen, betales alene et gebyr på 3.000 kr.
For afprøvning og godkendelse af andre screeningsprincipper eller  

 diagnostiske principper betales 150 kr. pr. time.
Hvis afprøvning ikke  

 forestås af Levnedsmiddelstyrelsen, betales alene et gebyr på 3.000 kr.
 Ved mindre ressourcekrævende sagsbehandling nedsættes gebyret.
--------------------------------------------------------------------- Nr. 10 Gebyr for godkendelse af desinfektionsmiddel: 880 kr.
