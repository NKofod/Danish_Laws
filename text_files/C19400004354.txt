 I en hertil indsendt Skrivelse har Skifteretten forespurgt, OM  

 Sikkerhedsstillelse i Eksekutorboer kan undlades, naar Boet fremkommer til  

 Revision, inden den i § 7 i Lov om Tilsyn med Eksekutorboer Nr. 119 af 20.  

 April 1926 omhandlede Frist er udløbet, og Aktiverne paa dette Tidspunkt er  

 udloddede, og OM Skifteretten har ret til ex officio at kritisere de  

 beregnede Eksekutorsalærer.
 Foranlediget heraf skal man vedrørende det første Spørgsmaal bemærke, at  

 Sikkerhedsstillelse kan frafaldes, saafremt Revisionen kan sluttes uden  

 Antegnelser inden den nævnte Frist; det tilføjes, at der, selvom Revisionen  

 endnu ikke er sluttet, dog vil kunne være Grund til kun at kræve en mindre  

 Sikkerhedsstillelse i Boet end sædvanlig, saafremt det kan ses, at Arven i  

 hvert Fald i Hovedsagen er udloddet til de rette Personer og at Afgifterne  

 til det offentlige er betalt med Beløb, som i hvert Fald i det væsentlige er  

 rigtige, saaledes at der kun kan blive Spørgsmaal om at gøre Antegnelser med  

 Hensyn til Punkter, der er af ringe Betydning i Forhold til hele  

 Bobehandlingens Forsvarlighed.
 Vedrørende det andet Spørgsmaal skal man meddelee, at det følger af  

 Bestemmelsen i § 9 i Instruks Nr. 94 af 22. Marts 1933 for Tilsyn med de af  

 Eksekutorer behandlede Dødsboer om, at Revisionsmyndigheden særlig bør have  

 Opmærksomheden henledt paa Bobehandlingens Forsvarlighed, at det ogsaa  

 paahviler den at paatale Beregningen af Eksekutorsalæret, forsaavidt det  

 skønnes, at Eksekutor har beregnet sig et usædvanligt og i Forhold til det  

 med Bobehandlingen forbundne Arbejde urimeligt højt Salær.
