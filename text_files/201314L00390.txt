Betænkning afgivet af Udvalget for Forskning, Innovation og Videregående Uddannelser den 16. januar 2014 Betænkning over Forslag til lov om ændring af lov om statens voksenuddannelsesstøtte (SVU) (Målretning af SVU til videregående uddannelse) [af ministeren for forskning, innovation og videregående uddannelser (Morten Østergaard)]:
1. Udvalgsarbejdet Lovforslaget blev fremsat den 11. december 2013 og var til 1. behandling den 17. december 2013. Lovforslaget blev efter 1. behandling henvist til behandling i Udvalget for Forskning, Innovation og Videregående Uddannelser.
Forlig Den 26. november 2013 indgik regeringen (S, RV og SF), V og KF aftale om finansloven for 2014. Lovforslaget er en konsekvens af regeringens forslag om en målretning af statens voksenuddannelsesstøtte (SVU) til videregående uddannelse, jf. finansloven for 2014.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ministeren for forskning, innovation og videregående uddannelser sendte den 3. december 2013 dette udkast til udvalget, jf.
FIV alm. del  bilag 54. Den 11. december 2013 sendte ministeren de indkomne høringssvar og et notat herom til udvalget.
2. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse uændret.
 Et mindretal i udvalget (EL) indstiller lovforslaget til forkastelse.
 Enhedslisten kan ikke støtte regeringens forslag, der fratager bestemte faggrupper muligheden for voksenuddannelsesstøtte i forbindelse med efter- og videreuddannelse.
Enhedslisten ønsker at udvikle og styrke vores velfærdssamfund.
Det forudsætter efter- og videreuddannelse, og derfor skal betingelserne herfor være gode, og her er voksenuddannelsesstøtten afgørende.
Derfor er det uhensigtsmæssigt, at regeringen fratager støttemuligheder for medarbejdere inden for bl.a. børne- og ungeområdet, skoleområdet, socialområdet og sundhedsområdet.
Områder, der konstant er i udvikling, og hvor det er afgørende, at medarbejderne både har indflydelse på udviklingen og viden- og kompetencemæssigt kan tilpasse sig udviklingen.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Kirsten Brosbøl (S) Jesper Petersen (S) Mette Reissmann (S) Rasmus Prehn (S) fmd.
Simon Kollerup (S) Ole Hækkerup (S) Trine Bramsen (S) Lotte Rod (RV) Marlene Borst Hansen (RV) Andreas Steenberg (RV) Trine Pertou Mach (SF) Lisbeth Bech Poulsen (SF) Pernille Vigsø Bagge (SF) Pernille Skipper (EL) Rosa Lund (EL) Bertel Haarder (V) Kristian Jensen (V) Karen Ellemann (V) nfmd.
Esben Lunde Larsen (V) Tina Nedergaard (V) Mads Rørvig (V) Anne-Mette Winther Christiansen (V) Jens Henrik Thulesen Dahl (DF) Marie Krarup (DF) Alex Ahrendtsen (DF) Christian Langballe (DF) Merete Riisager (LA) Villum Christensen (LA) Charlotte Dyremose (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 98 Bilagsnr.
