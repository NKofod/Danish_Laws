 En større virksomhed havde afskediget en medarbejder uden 3 måneders  

 varsel.
Ved en faglig voldgift blev det herefter fastslået, at medarbejderen  

 havde krav på 3 måneders opsigelse.
Virksomheden undlod at anerkende pligten  

 til at betale løn i opsigelsesperioden straks efter voldgiftskendelsen, og  

 virksomheden havde ved skiftende indsigelser mod kravet om 3 måneders  

 opsigelse, hvoraf i hvert fald en var klart uholdbar, været årsag til, at  

 sagen var blevet trukket unødvendigt i langdrag.
Herefter idømtes  

 virksomheden en bod på 25.000 kr.
 Dommere: Vejgaard Andersen, Bangert (retsformand), Bæhring, Agnete  

 Halmind, Bent Knap, Henrik Lind og Westergaard.
 Under denne sag har Landsorganisationen i Danmark for Kvindeligt  

 Arbejderforbund i Danmark for et medlem af forbundet indklaget Dansk  

 Arbejdsgiverforening for Servicebranchens Arbejdsgiverforening for ISS  

 Servicesystem A/S, København for Arbejdsretten for overenskomstbrud i  

 anledning af uoverensstemmelse om det rette opsigelsesvarsel for et medlem af  

 forbundet.
 Der er oplyst følgende om sagens nærmere omstændigheder.
Forbundets medlem  Else Olsen har i en årrække været ansat hos indklagede  

 som rengøringsassistent på Rødbygård, hvor indklagede havde  

 rengøringsarbejdet i entreprise.
Efter at denne entrepriseaftale var blevet  

 opsagt, opsagde virksomheden ved skrivelse af 26. august 1986  Else Olsen til  

 fratræden den 30. september 1986.
 Ved en skrivelse af 26. september meddelte virksomheden imidlertid, at  

 opsigelsen annulleredes, fordi serviceaftalen var blevet forlænget til den  

 31. december, men oplyste samtidig, at hun måtte imødese en ny opsigelse til  

 fratræden denne dato, såfremt aftalen ikke kunne genforhandles derudover.
Den 25. februar 1987 opsagdes indklagede  Else Olsen til fratræden 31.  

 marts.
Afdelingen protesterede mod denne opsigelse, idet man gjorde gældende,  

 at  Else Olsen, der siden april 1986 havde været beskæftiget i mere end 30  

 timer ugentligt, havde krav på 3 måneders opsigelse i henhold til  

 overenskomsten.
Uoverensstemmelsen blev behandlet ved et mæglingsmøde, hvor  

 virksomheden bestred, at den pågældende på det tidspunkt, hvor opsigelsen  

 blev aktuel, havde en ugentlig arbejdstid på mere end 30 timer.
Der foregik  

 herefter en brevveksling mellem parterne, hvorunder indklagede blandt andet  

 gjorde gældende, at man tog til efterretning, at  Else Olsen havde krav på 3  

 måneders opsigelse, men at dette krav var honoreret, da hun modtog opsigelse  

 i august 1986, men først fratrådte i marts 1987, og at dette des mere gjaldt,  

 fordi hun kunne indtræde i et ansættelsesforhold på Rødbygård, da ansættelsen  

 hos indklagede ophørte.
På fællesmødet den 12. januar 1988 fastholdt klagerne kravet om 3 måneders  

 opsigelse, medens indklagede gjorde gældende, at uanset om den pågældende i  

 forbindelse med virksomhedens afvikling af aktiviteterne på Rødbygård i nogen  

 tid måtte have arbejdet mere end de normerede 25 timer ugentligt, havde hun  

 alene krav på en måneds opsigelse.
I øvrigt henvistes til, at opsigelsen var  

 afgivet i august 1986, hvorefter det måtte stå klart, at fratrædelse ville  

 ske, når opgaven på Rødbygård ophørte, hvilket først skete i marts 1987.
 Klagerne indbragte herefter ved klageskrift af 24. marts 1988 sagen for  

 Arbejdsretten med påstand om, at indklagede havde begået overenskomstbrud ved  

 at afskedige  Else Olsen uden det hende tilkommende varsel på 3 måneder, at  

 indklagede skulle tilpligtes at efterbetale 2 måneders løn, og at der skulle  

 pålægges indklagede bod.
 Indklagede nedlagde påstand om henvisning til faglig voldgift og om  

 frifindelse.
 På et forberedende retsmøde den 15. september 1988 blev sagen udsat på  

 afholdelse af faglig voldgift.
Ved en opmandskendelse i faglig voldgift af 2. december 1988 blev  

 indklagede tilpligtet at anerkende, at opsigelsesvarslet for  Else Olsen var  

 3 måneder.
I kendelsen udtaler opmanden, at det efter virksomhedens skrivelse  

 af 26. september 1986 må lægges til grund, at også virksomheden var af den  

 opfattelse, at der skulle afgives ny opsigelse for at bringe  

 ansættelsesforholdet til ophør, og at det er klart, at overenskomstens  

 bestemmelser om varsling ved denne opsigelse skulle iagttages.
Ved  

 bedømmelsen af opsigelsesvarslets længde må den faktiske beskæftigelse i et  

 længere tidsrum være afgørende, og det er uden betydning, at  Else Olsen  

 opnåede ansættelse på Rødbygård fra den 1. april 1987.
 Ved sagens fortsættelse for Arbejdsretten tog indklagede i et supplerende  

 svarskrift bekræftende til genmæle over for påstanden om overenskomstbrud,  

 men påstod frifindelse for efterbetaling, subsidiært mod betaling af et  

 mindre beløb og frifindelse for bod.
 Efter yderligere drøftelser mellem parterne tog indklagede i en skrivelse  

 af 17. april 1989 også bekræftende til genmæle over for påstanden om  

 efterbetaling.
 Ved domsforhandlingen den 18. april 1989 har der herefter kun været  

 spørgsmålet om ikendelse af bod til påkendelse.
Klagerne har ikke bestridt, at bod ikke pålægges, blot fordi en parts  

 forståelse af en overenskomst underkendes ved en faglig voldgift.
Det  

 afgørende er, om parten forsætligt har tilsidesat overenskomsten eller i  

 hvert har udvist en sådan uagtsomhed, at et bodsansvar er en rimelig reaktion  

 herpå.
Til støtte for, at der i den foreliggende sag bør pålægges bod, har  

 klagerne anført, at indklagede klart har tilsidesat det i overenskomsten  

 fastsatte varsel.
Indklagedes svingende begrundelse for, at forbundets medlem  

 ikke skulle have krav på det i overenskomsten fastsatte varsel, taler for, at  

 indklagede har været i ond tro.
Det må herved tages i betragtning, at  

 indklagede er en betydelig virksomhed, som overenskomstens bestemmelser må  

 være vel bekendt.
Da kendelsen fastslog, at forbundets medlem havde krav på  

 et opsigelsesvarsel på 3 måneders varsel, har indklagede med en ny  

 begrundelse, der kunne have været fremført for voldgiftsretten, nægtet at  

 betale løn for opsigelsestiden og først umiddelbart før domsforhandlingen  

 anerkendt pligten hertil.
Herved har man siddet opmandskendelsen overhørig.
Indklagede har til støtte for påstanden om frifindelse for bod anført, at  

 forbundets medlem oprindeligt var ansat på deltid, og at det derfor var  

 tvivlsomt, om hun på grund af den øgede arbejdstid i overgangsperioden var  

 berettiget til et opsigelsesvarsel på 3 måneder.
Virksomheden har ikke  

 tilsigtet at tilsidesætte overenskomsten, og den pågældende har for så vidt  

 ikke lidt noget tab, fordi hun fik ansættelse i umiddelbar fortsættelse af  

 den endelige opsigelse.
 Arbejdsretten skal udtale:
Selv om der måske kunne være nogen tvivl om, hvorvidt  Else Olsen havde  

 krav på 3 måneders opsigelse, har indklagede ved de skiftende indsigelser mod  

 kravet herpå, hvoraf i hvert fald indsigelsen om, at  Else Olsen ikke havde  

 krav på fornyet opsigelse, var klart uholdbar, været årsag til, at sagen er  

 blevet trukket unødigt i langdrag.
Hertil kommer, at indklagede har undladt  

 straks efter voldgiftskendelsen at anerkende pligten til at betale løn i  

 opsigelsesperioden.
Under disse omstændigheder findes indklagede at have  

 forskyldt bod, som fastsættes til 25.000 kr.
 Indklagede skal betale sagens omkostninger til Arbejdsretten, 2.000 kr.
 T h i k e n d e s f o r r e t :
 Indklagede ISS Servicesystem A/S, skal betale en bod på 25.000 kr. til  

 Landsorganisationen i Danmark.
 Indklagede skal betale sagens omkostninger til Arbejdsretten, 2.000 kr.
 (* 1) Henvisninger: Per Jacobsen s.626, Knud Illum s.316, K.87.387 (A 1988  

 s.85), K 9915 (A 1984 s.117).
