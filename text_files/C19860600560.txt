FORORD Mulighederne for at sælge til den danske stat er mange.
For at kunne  

 udnytte mulighederne er det imidlertid nødvendigt, at erhvervslivet ved,  

 hvilke statsinstitutioner de kan tilbyde deres produkter til, og hvordan de  

 kan komme i kontakt med dem.
Formålet med denne pjece er i korte træk at forklare, hvordan statens  

 institutioner køber ind og at give en oversigt over, hvilke institutioner der  

 foretager betydelige indkøb af bestemte varer og varegrupper.
Vi håber med  

 disse oplysninger at gøre det lettere at blive leverandør til staten.
Erik Fischer Generelt Staten stiller de samme krav til sine leverandører som det private  

 erhvervsliv og forventer, at de kan levere produkterne i de rigtige  

 kvaliteter og til konkurrencedygtige priser og betingelser.
Hvor det er  

 muligt, indkøbes almindeligt forekommende handelsvarer, standardtyper osv.
For at sikre at indkøbene foretages økonomisk fordelagtigt, indhenter  

 statens institutioner tilbud på leverancerne.
Virksomheder, som er  

 interesseret i at blive leverandør til staten, bør være opmærksomme på  

 afsætningsmulighederne og rette henvendelse til de institutioner, der bruger  

 de produkter, virksomheden kan levere.
 Statens institutioner foretrækker af kommercielle grunde at placere deres  

 ordrer direkte hos producenterne, men er opmærksomme på eventuelle fordele  

 ved at købe gennem grossist eller detaillist, eksempelvis når der er tale om  

 levering af et varesortiment.
Ved større og teknisk avancerede anskaffelser vil institutionerne forsøge  

 at orientere relevante virksomheder så tidligt som muligt.
Virksomhederne kan  

 dog selv på et tidligt tidspunkt skaffe sig kendskab til større projekteer,  

 f.eks. gennem omtalen i dagspressen og fagblade, gennem de årlige finanslove  

 eller gennem forslag, der godkendes af folketingets finansudvalg.
Hvilke opgaver løses af Direktoratet for statens indkøb? Direktoratet skal medvirke til, at statens indkøb foretages på et  

 forretningsmæssigt grundlag.
Direktoratets vigtigste opgaver er at 1. udarbejde generelle retningslinier for statslige  

 indkøb, 2. yde indkøbsmæssig rådgivning og bistand til statens  

 institutioner, 3. samordne og standardisere statslige indkøb, 4. behandle henvendelser fra erhvervslivet om  

 statsinstitutionernes indkøb, 5. repræsentere statens indkøbsmæssige interesse over  

 for EF og GATT.
Hvordan er statens indkøb organiseret? De enkelte institutioners indkøb Statens institutioner varetager som hovedregel selv deres indkøb.
 Indkøbsarbejdet i institutionerne er tilrettelagt meget forskelligt -  

 afhængig af indkøbenes omfang og størrelse - og spænder fra centraliseret  

 indkøb, hvor een afdeling køber ind til hele institutionen, til udpræget  

 decentraliseret indkøb, hvor de enkelte brugere af varer selv disponerer  

 inden for en bestemt ramme.
 Oplysninger om, hvordan de enkelte institutioner har organiseret  

 indkøbsarbejdet, og hvor man skal henvende sig for at få lejlighed til at  

 afgive tilbud, indhentes i de fleste tilfælde lettest ved henvendelse til  

 institutionens ledelse.
Statens centrale indkøbsordninger For en række varer, der anvendes af mange statsinstitutioner, har  

 Direktoratet for statens indkøb oprettet et rammeaftalesystem.
Ved at staten  

 - fremfor at etablere et fælles indkøbskontor med centrale lagre og et eget  

 distributionssystem - betragter sig som een stor kunde, og ved at een udvalgt  

 institution indgår aftalen på samtlige institutioners vegne, opnår staten en  

 række økonomiske og administrative fordele.
Samtidig bevares den direkte  

 kontakt mellem leverandørerne og de enkelte institutioner, idet bestilling af  

 varer, fakturering, betaling m.v. sker direkte mellem de valgte leverandører  

 og institutionerne.
For leverandøren indebærer en rammeaftale med staten, at man ikke skal  

 involvere en stor sælgerstab eller en forhandlerkæde.
Der stilles ikke krav  

 om salgsfremmende emballage eller om særlig reklameindsats, og rammeaftaler  

 giver ofte mulighed for langtidsplanlægning og for at foretage storindkøb.
Det er enten den statsinstitution, der har det største forbrug, eller en  

 institution, der har en særlig viden om det pågældende vareområde, der vælges  

 til at indgå de statslige indkøbsaftaler.
Rammeaftalerne kan benyttes af de  

 ca. 1.350 institutioner, der er tilsluttet ordningerne.
Heraf er halvdelen  

 private eller selvejende institutioner, som i kraft af store statstilskud er  

 berettiget til at anvende de statslige indkøbsaftaler.
 Oplysninger om nye indkøbsaftaler og ændringer i allerede indgåede  

 ordninger udsendes af Direktoratet for statens indkøb til samtlige  

 institutioner.
Statens centrale indkøbsordninger omfatter mere end 100 aftaler med en  

 samlet årlig omsætning på knap 11/2 mia. kr.
De varer, der omfattes af  

 aftalerne, er nævnt i bilag 1, og her er det også oplyst, hvilke  

 institutioner der administrerer de enkelte aftaler.
Der stilles normalt ikke særlige krav til de virksomheder, det vælges som  

 leverandører til de statslige indkøbsordninger, ud over at de skal være  

 lagerførende og kunne ekspedere institutionernes ordrer tilstrækkelig  

 hurtigt.
Ved køb afkontormaskiner, undervisningsudstyr og en række lignende  

 produkter stilles der dog yderligere krav, f.eks. om landsdækkende service.
Hvilke institutioner foretager større indkøb? I bilag 2 findes en liste over statsinstitutioner, der foretager større  

 indkøb, og som derfor kan være af særlig interesse for virksomheder, der  

 ønsker at blive leverandør til staten.
 I bilag 3 er vist eksempler på varer, som købes afstatens institutioner.
Ud over statens egne institutioner kan en række selvejende og private  

 institutioner, der er tilsluttet statens indkøbsordninger, være af interesse  

 for virksomhederne.
Det gælder f.eks. højskoler, efterskoler, ungdomsskoler,  

 handelsskoler, tekniske skoler og specialarbejderskoler.
Virksomhederne kan ud fra oplysningerne i de nævnte bilag orientere  

 relevante institutioner om, hvilke produkter de er interesseret i at sælge,  

 og at de gerne vil spørges næste gang, institutionen indhenter tilbud.
Det  

 anbefales at gøre dette skriftligt.
 Hvis en virksomhed ønsker hjælp til at finde institutioner, som kan have  

 interesse i at kende virksomhedens produkter, vil Direktoratet for statens  

 indkøb kunne være behjælpelig.
Det anbefales, at virksomhederne også lader deres produkter optage i  

 relevante registre, f.eks.
Industrirådets Industriregister, Kompass Danmark  

 o.a.
Hvordan henvender man sig til statens institutioner? Når en virksomhed ønsker at præsentere sig og sine produkter for en  

 statsinstitution, vil det også være praktisk, at den første henvendelse sker  

 skriftligt, således at de relevante personer let kan orienteres om  

 henvendelsen.
 Besøg i institutionerne bør altid aftales forud.
Hvilke muligheder er der for at få støtte til produktudvikling? Produktionsvirksomheder, som er interesseret i at udvikle produkter til  

 offentlige institutioner, bør være opmærksomme på, at der gennem  

 Teknologistyrelsens finansieringsordninger er mulighed for at få tilskud  

 eller lån til gennemførelse af forundersøgelser og udviklingsarbejde i  

 forbindelse med offentlige anskaffelser.
 Der kan således gives tilskud på op til 100 pct. til forundersøgelser,  

 hvor een eller flere offentlige institutioner sammen med een eller flere  

 private danske virksomheder specificerer et produkt, et system eller et  

 anlæg, der er behov for i den offentlige sektor.
Virksomhederne har også mulighed for at få støtte til udvikling gennem  

 offentlige udviklingskontrakter finansieret af Udviklingsfondet, som hører  

 under Teknologistyrelsen.
Forudsætningen er, at der forud er indgået en  

 aftale mellem en offentlig institution, en privat dansk virksomhed og  

 Udviklingsfondet om at udvikle et produkt, et system eller et anlæg til brug  

 inden for den offentlige sektor.
 Endvidere er der mulighed for at få tilskud eller lån til virksomhedens  

 egen produktudvikling enten gennem ordningen om statstilskud til  

 produktudvikling eller gennem Udviklingsfondet.
 Teknologistyrelsen kan vejlede virksomheder om mulighederne for at anvende  

 forundersøgelser og udviklingskontrakter samt om styrelsens øvrige  

 erhvervsfremmeordninger.
 Der henvises i øvrigt til vejledninger om bla. forundersøgelser,  

 udviklingskontrakter og statstilskud til produktudvikling, som er udgivet af  

 Teknologistyrelsen.
Hvordan foretager statens institutioner deres indkøb? De statslige indkøb gennemføres i princippet på samme måde som i det  

 private erhvervsliv.
Indhentning af tilbud foretages i de fleste tilfælde ved »direkte  

 forespørgsel«: hvor institutionen retter henvendelse til en kreds af  

 virksomheder, som formodes at være leverings- og konkurrencedygtige.
Antallet  

 af virksomheder, der spørges, vil bla. afhænge af indkøbets art og størrelse  

 samt af forholdene inden for branchen. - Det oplyses ikke, hvilke  

 virksomheder der rettes henvendelse til.
 Statens institutioner benytter ikke licitationslovens regler i forbindelse  

 med indkøb af varer og tjenesteydelser, idet licitationsloven kun omfatter  

 bygge- og anlægsarbejder.
Hvis der er tale om statslige indkøb, som ligger over 1,6 mio. kr. (1986),  

 skal institutionerne offentliggøre udbudet i EF-Tidende.
Der er ganske få  

 undtagelser herfra, som fremgår af Administrationsdepartementets cirkulære af  

 18. december 1980 om fremgangsmåderne ved statslige indkøb (se bilag 4).  

 Nærmere oplysninger om reglerne samt om eventuelle ændringer heri kan fås hos  

 Direktoratet for statens indkøb.
Offentliggørelsen sker i Supplement »S« til EF-Tidende, som man  

 kan tegne abonnement på hos J.
H.
Schultz EF-afdeling (telefon 01-14 11 95).  

 Indholdet af Supplement »S« til EF-Tidende er også tilgængeligt  

 »on-line« via Tenders Electronic Daily (TED). Nærmere oplysninger  

 om Tenders Electronic Daily kan fås ved henvendelse til Dansk Diane Center,  

 Danmarks tekniske Højskole (tlf. 02-88 66 66).
Hvem bliver anmodet om at give tilbud? Ved indhentning af tilbud henvender institutionerne sig først og fremmest  

 til de virksomheder, som erfaringsmæssigt giver de mest fordelagtige tilbud.  

 Virksomheder, som siden den foregående tilbudsindhentning har rettet  

 henvendelse til institutionen og bedt om lejlighed til at give tilbud, vil  

 normalt også blive kontaktet.
Derudover søger statens institutioner  

 oplysninger om nye leverandøreraner i håndbøger, industriregisteret,  

 fagblade, dagspressen osv.
 I modsætning til en række andre lande findes der i Danmark ikke lister  

 over virksomheder, som på forhånd er godkendt som tilbudsgivere og  

 leverandører til statens institutioner.
 Hvis en virksomhed, der ikke er blevet bedt om at give tilbud, får  

 kendskab til, at en institution har bedt andre om at afgive tilbud, kan den  

 inden for tilbudsfristen rette henvendelse til institutionen, der normalt vil  

 efterkomme en anmodning om at sende udbudsmaterialet til virksomheden.  

 Virksomheden kan derefter give tilbud på linie med de øvrige tilbudsgivere,  

 men den kan ikke kræve ændringer i de fastsatte tidsfrister eller  

 betingelser.
Hvordan afgives tilbud? Tilbudet bør indeholde svar på alle spørgsmål, der er stillet i  

 forespørgslen, f.eks. om pris, leveringstid, garanti, betalingsbetingelser  

 osv.
Derudover bør tilbudet indeholde de oplysninger, som tilbudsgiveren  

 anser for vigtige ved bedømmelsen af sit tilbud.
 Hvis ikke andet fremgår af forespørgslen, kan tilbudsgiveren ud over at  

 tilbyde den vare eller tjenesteydelse, der er bedt om, også give tilbud på  

 alternative løsninger.
 En virksomhed, der er bedt om at give tilbud, kan - indtil den dag, hvor  

 tilbudet skal afgives - indhente supplerende oplysninger om udbudet fra  

 institutionen.
 Tilbud bør enten afgives skriftligt i mærket, lukket kuvert eller  

 telegrafisk (telegram eller telex). Afgives et tilbud telegrafisk, skal  

 tilbudsgiveren straks efter bekræfte tilbudet pr. brev.
 Åbning af tilbud foregår ikke i ovetværelse af tilbudsgiverne.
Der ydes ikke tilbudsgiverne betaling for tilbud, forsøg, varepraver og  

 lign., medmindre det i ganske særlige tilfælde er aftalt på forhånd Hvis en virksomhed finder, at det er vanskeligt at opfylde  

 udbudsbetingelserne, enten fordi der foreskrives en vare, som fremstilles af  

 en bestemt producent, eller fordi der ubegrundet henvises til bestemte  

 normer, standarder eller specifikationer, bør den hurtigst muligt rette  

 henvendelse herom til den pågældende institution.
Hvordan vælges leverandøren? Når statens institutioner skal vælge leverandør, sker det ud fra en samlet  

 vurdering af de tilbudte betingelser og tilbudsgiverens egne forhold.
Der  

 bliver lagt vægt på en række forskellige kriterier, som varierer efter det  

 pågældende indkøb.
Der kan f.eks. - ud over prisen - være tale om kvalitet,  

 design, service, leveringssikkerhed, ydeevne, vedligeholdelsesomkostninger og  

 produktets levetid.
At et tilbud indeholder den laveste pris, behøver således  

 ikke at være en afgørende faktor.
 Ved større indkøb lægges der endvidere vægt på, at leverandøren har  

 tilstrækkelig finansieringsevne og f.eks. råder over den nødvendige  

 maskinpark og organisation til at kunne levere den ønskede vare inden for den  

 givne tidsfrist.
Hvordan behandles oplysninger fra tilbudsgivere og leverandører? Statens indkøbsaftaler er ikke omfattet af den almindelige offentlighed i  

 forvaltningen.
Staten behandler de oplysninger, den får i forbindelse med  

 tilbud og kontrakter, som en fortrolig sag mellem tilbudsgiveren og staten,  

 fordi enkeltheder vedrørende priser, betingelser og eventuelt særlige  

 tekniske fordele ikke vedkommer udenforstående.
Hvornår og hvordan orienteres tilbudsgiverne om resultatet af  

 udbudsforretningen? Tilbudsgivere, hvis tilbud ikke antages, vil få besked herom, når aftalen  

 er indgået med den/de valgte tilbudsgiver(e).
 Da statens institutioner som nævnt behandler alle oplysninger fra en  

 tilbudsgiver fortroligt, vil tilbudsgivere, som ikke kom i betragtning, ikke  

 få nogen detaljeret begrundelse for afslaget eller oplysninger om de vilkår,  

 der er aftalt med leverandøren.
Kan den indkøbende myndigheds beslutninger ændres? Hvis en tilbudsgiver har begrundet formodning om, at en indkøbsbeslutning  

 vil blive truffet på et grundlag, der efter tilbudsgiverens opfattelse ikke  

 indeholder alle de oplysninger, den ønsker taget i betragtning, bør den gøre  

 institutionen opmærksom herpå, inden beslutningen træffes.
 Skulle der i forbindelse med tilbudsbehandlingen opstå situationer, hvor  

 en leverandør ikke er enig med den indkøbende myndighed, kan der rettes  

 henvendelse om sagen til institutionens forestående myndighed eller til  

 Direktoratet for statens indkøb.
BILAG 1 Oversigt over administratorer af statens centrale indkøbsordninger  

 Boligministeriets Ejendomsdirektorat Inventarafdelingen Frederiksholms Kanal  

 26 1220 København K (01) 92 63 00 Møbler og inventar:
- kontormøbler - skolemøbler - kantinemøbler - hvilemøbler - terminalmøbler - møde- og konferencemøbler - stålmøbler - stålreoler - stålskabe - arbejdslamper - opslags- og skrivetavler Danmarks Radio Indkøbssektionen TV-byen 2860 Søborg (01) 67 12 33 lydbånd videobånd Direktoratet for Kriminalforsorgen Klareboderne 1 1115 København K (01) 13  

 57 83 konvolutter håndklæder og viskestykker gulv-, kar- og støveklude papirkurve børstevarer Direktoratet for statens indkøb Suomisvej 2 1927 Frederiksberg C (01) 35  

 95 00 arbejdspladsdatamater terminaler skrivere betalingskort blankt papir brevpapir og visitkort edb-lister og (printerlister) offsetduplikering legitimationskort overheadprojektorer transparenter projektorer til dias film mikroskoper videoudstyr tekst- og målsætningsmaskiner industriopvaskemaskiner radio- og fjernsynsapparater hotelaftaler DSB Indkøbs- og forsyningskontoret Panoptikonbygningen Banegårdspladsen 1 1570 København V lyskilder kabler og ledninger Flyvematerielkommandoen Handelsafdelingen (Kontraktsektionen) Postboks 130 3500 Værløse (02) 97 95 00 urea vejrkortpapir Forsvarskommandoen Forsvarets Cafeterier Centralledelsen Postboks 202 2950 Vedbæk Fødevarer:
- kaffe - ost - dybfr. grønsager og bær - dybfr. kødprodukter - kolonialvarer Forsvarets Materielintendantur Indkøbstjensten Postboks 808 Henriksholms Alle 2950 Vedbæk (02) 89 05 01 kontorartikler kalendere stempler toiletpapir porcelæn engangsservice glas og stålbestik automater opvaskemidler Forsøgsanlæg Risø Indkøbskontoret Postboks 49 4000 Roskilde (02) 35 51 01 dataprodukter og videnskabelige måleinstrumenter Hærens Materielkommando Indkøbssektionen Arsenalvej 55 9800 Hjørring dæk og slanger akkumulatorer og rørpladebatterier håndværktøj brandslukningsmateriel Grønlands Handel Strandgade 100 Postboks 100 1004 København K (01) 54 60  

 01 maling plasticposer el-materiel tørbatterier Post- og Telegrafvæsenet Abonnentteknisk tjeneste Telegade 2 2630 Tåstrup papir til fjernskrivermaskiner Post- og Telegrafvæsenet Edb-Centret Produktionsafdelingen Bernstorffsgade 36 1577 København V (01) 14 44 70, lokal 2101 magnetbånd disketter Rigshospitalet Indkøbskontoret Tagensvej 20 2200 København N (01) 38 66 33 papirhåndklæder, papirservietter og køkkenruller træsko hårde hvidevarer personlige værnemidler institutionsstøvsugere rengøringsmidler Rigspolitichefen Afd.
C, Adm.afd.
Polititorvet 14 1588 København V (01) 14  

 14 48 personbiler Statens Brændselsindkøb (DSB) Indkøbs- og forsyningskontoret Panoptikonbygningen Banegårdspladsen 1 1570  

 København V brændselsolie brændstof Statens indkøb af kontormaskiner (DSB) Administrationsbygningen Otto  

 Bussesvej 5 2450 København SV (01) 14 04 00 Kontormaskiner:
- skrivemaskiner - regnemaskiner - kopimaskiner - offsetduplikatorer - diktermaskiner - makuleringsmaskiner Statens Konfektion Lyngbyvej 100 2100 København Ø (01) 29 21 00 Beklædning:
- uniformsskjorter - kitler - arbejdstøj Søværnets Materielkommando Anskaffelsessektionen Holmen 1433 København K papiraffaldssække ståltov, riggerarb. m.v.
Bilag 2 Oversigt over en række store statslige indkøbende myndigheder (Vareområder se bilag 3) 1. Amalienborg tekniske Forvaltning Toldbodgade 43 1253 København K 2. Arbejdsdirektoratet Adelgade 13 1304 København K 3. Boligministeriets Ejendomsdirektorat  

 Inventarafdelingen Frederiksholms Kanal 26 1220 København K 4. Civilforsvarsstyrelsen Handelsafdelingen  

 Stockholmsgade 27 2100 København Ø 5. DANIDA Asiatisk Plads 2 1448 København K 6. Danmarks tekniske Højskole Bygning 101 A 2800 Lyngby 7. Direktoratet for Arbejdsmarkedsuddannelserne Nørre Voldgade 16 1358 København K 8. Direktoratet for Kriminalforsorgen Klareboderne 1 1115 København K 9. Direktoratet for statens indkøb Suomisvej 2 1927 Frederiksberg C (01) 35 95 00 10. Direktoratet for Toldvæsenet Amaliegade 44 1256 København K 11. DSB Indkøbs- og Forsyningskontoret Panoptikonbygningen Banegårdspladsen 1 1570 København V 12. Farvandsdirektoratet Forsyningstjenesten Holmen 1433 København K 13. Flyvematerielkommandoen Handelsafdelingen  

 Indkøbssektionen Postboks 130 3500 Værløse 14. Forskningsråderes og Risøs Instrumenttjeneste  

 (FRIT) Bygning 109 Risø 4000 Roskilde 15. Forsvarets Materielintendantur Indkøbstjenesten  

 Postboks 808 Henriksholms Alle 2950 Vedbæk 16. Forsvarskommandoen Forsvarets Cafeterier  

 Centralledelsen Postboks 202 2950 Vedbæk 17. Forsøgsanlæg Risø Indkøbskontoret 4000 Roskilde 18. Grønlands geologiske Undersøgelser Øster Voldgade 10 1350 København K 19. Grønlands Handel Indkøbs- og Forsyningsafdelingen Strandgade 100 1401 København K 20. Grønlands tekniske Organisation Hauser Plads 20 1127 København K 21. Grønlands tekniske Organisation Teletjenesten Sturlasgade 14 A 2300 København S 22. Hærens Materielkommando Indkøbssektionen Arsenalvej 55 9800 Hjørring 23. Kystinspektoratet Højbovej 1 7620 Lemvig 24. Københavns Lufthavnsvæsen Indkøbsafdelingen  

 Kontorbygningen, værelse 106 Flyvervej 2770 Kastrup 25. Meteorologisk Institut Lyngbyvej 100 2100 København Ø 26. Miljøstyrelsen Strandgade 29 1401 København K 27. Odense Universitet Niels Bohrs Alle 5000 Odense C 28. Generaldirektoratet for Post- og Telegrafvæsenet  

 Anlægsafdelingen Læderstræde 11, 3.
1201 København K 29. Rigshospitalet Indkøbskontoret 7412 Tagensvej 20 2100 København Ø 30. Rigspolitichefen Polititorvet 14 1588 København V 31. Skovstyrelsen Strandvejen 863 2930 Klampenborg 32. Slotsholmens tekniske Forvaltning Frederiksholms Kanal 21 1220 København K 33. Statens Informationstjeneste Bredgade 20 1260 København K 34. Statens Konfektion Lyngbyvej 100 2100 København Ø 35. Statens Luftfartsvæsen Luftfartstjenesten Kigkurren 6-8 2300 København S 36. Statens Seruminstitut Amager Boulevard 80 2300 København S 37. Statens Vejlaboratorium Indkøbssektionen Elisagårdsvej 5-7 4000 Roskilde 38. Statshavnsadministrationen i Esbjerg Hulvejen Postboks 2 6700 Esbjerg 39. Statshavnsadministrationen i Frederikshavn Havnepladsen 7 Postboks 190 9900 Frederikshavn 40. Søværnets Materielkommando Anskaffelsessektionen Holmen 1433 København K 41. Telestyrelsen Administrationsafdelingen Anker Heegaards Gade 4 1503 København V 42. Undervisningsministeriets Byggedirektorat Nyropsgade 28, 1.
1602 København V 43. Århus Universitet Administrationsafdelingen Nordre Ringgade 1 8000 Århus C Bilag 3 Eksempler på varer som købes af statens institutioner Varerne på denne liste er oplyst af institutionerne (Se også bilag 1) A Indkøbes af institution nr.
(se bilag 2) Bilag 4 Følgende materialer kan skriftligt bestilles i direktoratet:
Cirkulære om Direktoratet for statens indkøb og statslige myndigheders  

 indkøbsvirksomhed Cirkulære om tavshedspligt vedrørende statens indkøbsaftaler Bekendtgørelse om indkøbsaftalers undtagelse fra aktindsigt i medfør af  

 lov om offentlighed i forvaltningen Direktoratets årsberetning Følgende materialer kan bestilles hos J.
H.
Schultz EF-afdeling:
