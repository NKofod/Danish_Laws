Tillægsbetænkning afgivet af  

 Skatteudvalget den 8. maj 2002 Tillægsbetænkning over Forslag til lov om ændring af  

 ejendomsværdiskatteloven og andre skattelove (Loft over ejendomsværdiskatten og  

 ejendomsværdiskat ved flytning) [af  

 skatteministeren (Svend Erik Hovmand)] 1. Udvalgsarbejdet Lovforslaget blev fremsat den 8. februar 2002 og var til  

 1. behandling den 26. februar 2002. Lovforslaget blev efter 1. behandling  

 henvist til behandling i Skatteudvalget.
Udvalget afgav betænkning den  

 3. maj 2002. Lovforslaget var til 2. behandling den 7. maj 2002.
Møder Udvalget har efter 2. behandling på ny behandlet  

 lovforslaget i 1 møde.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til forkastelse.
 Socialdemokratiet, Socialistisk Folkeparti, Det Radikale  

 Venstre, Enhedslisten og Kristeligt Folkeparti bemærker  

 følgende:
Med skatteministerens seneste ændringsforslag til 2.  

 behandling stillet den 6. maj 2002 uden for betænkningen skaber  

 ministeren nu en objektiv klarhed over, hvornår omforandringer af en  

 bolig med en ændret vurdering vil indebære en ny beregning af  

 ejendomsværdiskatten.
Til gengæld fjerner ministeren den sidste  

 illusion om retfærdighed og en ensartet skattemæssig behandling  

 af borgerne.
Nu ligger det klart, at nok så store  

 millioninvesteringer, som ikke kræver byggetilladelse, vil fastholde  

 ejendomsværdiskatten på et uændret lavt niveau.
Derimod vil  

 en nok så lille ændring af boligen eller opførelse af  

 f.eks. en carport, som kræver byggetilladelse, medføre en ny  

 beregning med stigende ejendomsværdiskat.
 Det betyder, at opførelse af en carport til 50.000  

 kr., som kræver byggetilladelse, vil indebære, at  

 ejendomsværdiskatten stiger.
 Køber man derimod en dårligt vedligeholdt  

 herskabsvilla, som man gennemrenoverer og moderniserer for 2 mio. kr., vil  

 det ikke medføre nogen konsekvenser for  

 ejendomsværdiskatten.
 Det betyder også, at de tusinder af ejendomme, som  

 har et konkret nedslag i vurderingen for dårlig vedligeholdelse, vil  

 opretholde dette nedslag ved beregningen af ejendomsværdiskatten,  

 uanset om ejendommen gennemrenoveres og moderniseres med en særdeles  

 god vedligeholdelsesstand til følge.
Den konkrete udmøntning af skattestoppet for  

 ejendomsværdiskatten betyder, at grundlaget for skatten fremover vil  

 blive mere og mere tilfældigt, for hvert år der går.
Fejl i  

 eksisterende vurderinger, der rettes, må ikke medføre en korrekt  

 ejendomsværdiskat, og omforandringer, som øger ejendommens  

 værdi, må ikke medføre en korrekt ejendomsværdiskat,  

 hvis ikke de har krævet byggetilladelser.
Små ændringer med  

 byggetilladelse betyder højere ejendomsværdiskat.
Store  

 ændringer, som ikke kræver byggetilladelse, vil ikke betyde  

 højere ejendomsværdiskat.
Den eneste konklusion, man kan nå til, er, at  

 tilfældighederne fremover vil dominere som grundlag for udskrivning af  

 ejendomsværdiskatten.
Det virker krænkende for enhver normal  

 forståelse af en ligelig behandling af borgerne og for borgernes  

 retssikkerhed.
 Et mindretal i udvalget (V, DF og KF) indstiller  

 lovforslaget til vedtagelse i den affattelse, det foreligger efter 2.  

 behandling.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller et mindretal i udvalget ikke altid vil afspejle  

 et flertal/mindretal ved afstemning i Folketingssalen.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 100 omdelt efter  

 afgivelse af betænkning Bilagsnr.
