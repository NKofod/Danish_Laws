 1. Ved enhver ansættelse i tjenestemandsstilling eller  

 i en af civilarbejderloven omfattet stilling har den ansættende myndighed  

 pligt til at undersøge, om der er mulighed for i den ansattes pensionsalder  

 at medregne eventuelle tidligere ansættelsesperioder efter det fyldte 25. år,  

 jfr. nedenfor under a. og b.
a.
Medregning i pensionsalderen af nedennævnte ansættelsesperioder vil  

 kunne ske uden særlig bemyndigelse (dokumentation indhentes og opbevares af  

 tjenestestedet):
 - Perioder, hvor den pågældende har været ansat som tjenestemand, jfr.  

 nærmere tjenestemandspensionslovens § 4, stk. 1. Eventuelt tilbagebetalte  

 pensionsbidrag med renter må, tillige med eventuelt erlagt statsafgift samt  

 yderligere påløbne renter, påny indbetales til statskassen, jfr.  

 tjenestemandspensionslovens § 37, stk.2, og lønnings- og pensionsloven af  

 1958, § 50, stk.3.
 - Perioder, hvor den pågældende har været ansat i en af civilarbejderloven  

 omfattet stilling, jfr. tjenestemandspensionslovens § 4, stk. 1, og  

 civilarbejdslovens § 2, stk. 1 og 2.
b.
Indstilling om medregning i pensionsalderen af nedennævnte  

 ansættelsesperioder forelægges for forsvarsministeriet:
 - Ansættelse på tjenestemandsvilkår i en stilling, hvortil er knyttet en  

 pensionsordning,der i det væsentlige giver samme rettighed som  

 tjenestemandspensionsloven og civilarbejdsloven, jfr.  

 tjenestemandspensionslovens § 4, stk. 2.
 - Ansættelse som tjenestemand i Finland, Norge eller Sverige, jfr.  

 tjenestemandspensionslovens § 4, stk. 3, og Kundgørelse for Forsvaret  

 B.22-1974.
 - Ansættelse som tjenestemand i EF, jfr. tjenestemandspensionslovens §  

 4.b. (ikke optaget i Kundgørelse for Forsvaret).
 - Ansættelse i stat, kommune, koncessioneret virksomhed m.v. på  

 overenskomstvilkår med tilknyttet medlemsskab af en pensionskasse, hvortil  

 der er ydet bidrag af den pågældende selv og vedkommende institution, jfr.  

 nærmere tjenestemandspensionslov § 4.a. (Kundgørelse for Forsvaret B.1-1973).
 2. Perioder efter det fyldte 25. år, hvor den ansatte  

 har haft tjenestefrihed uden løn, samt perioder, hvor den pågældende  

 umiddelbart forud er afgået fra sin stilling og umiddelbart efter er  

 genansat, vil i ganske særlige tilfælde (f.eks. hvor den pågældende har været  

 ansat i FN eller NATO) efter indstilling til forsvarsministeriet kunne  

 medregnes i pensionsalderen, jfr. tjenestemandspensionslovens § 4, stk. 5, og  

 civilarbejderlovens § 2, stk. 3 (Kundgørelse for Forsvaret B.1-1973).
3. Perioder, hvor den pågældende har varetaget  

 borgerligt ombud eller hvervet som medlem af folketinget, kan uden særlig  

 bemyndigelse medregnes, jfr.
Kundgørelse for Forsvaret B.18-1972.
FMN 6.kt. 367.0-86 Poul Søgaard.
