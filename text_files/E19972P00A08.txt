Ingen * Efter vedtagelsen af lov nr. 1219 af 27. dec. 1996 om ændringer som  

 følge af afskaffelsen af formueskatten mv. er der ikke længere behov for et  

 afsnit om formueansættelsen generelt.
 For så vidt angår unoterede aktier og anparter er TSS ophørt med at  

 beregne formueskattekurser for landets ca. 86.000 unoterede aktie- og  

 anpartsselskaber.
Uanset, at skattekurssystemet først og fremmest har været anvendt til brug  

 ved formueopgørelsen, har principperne i skattekurssystemet, i visse  

 overdragelsessituationer været benyttet mere eller mindre konsekvent som  

 grundlag for værdiansættelse af de overdragne aktier.
I lovforarbejderne er  

 det forudsat, at der ved beskatning- og afgiftsberegning ved overdragelse af  

 unoterede aktier mellem interesseforbundne parter, ved dødsbobeskatning og  

 beregning af bo- og gaveafgift anvendes samme principper for udfindelse af  

 aktiernes realistiske handelsværdi, idet værdiansættelse af unoterede aktier  

 og anparter fremover forudsættes baseret på en konkret vurdering efter samme  

 retningslinier som gælder ved fastsættelse af en »19. maj  

 1993-kurs«.
 Told- og Skattestyrelsen har i 1997 nedsat en arbejdsgruppe, som skal  

 undersøge mulighederne for - samt (eventuelt) komme med forslag til - en ny  

 vejledende hjælperegel, som skal anvendes til brug for skønnet over  

 handelsværdien af unoterede aktier/anparter, der handles mellem  

 interesseforbundne parter, herunder i gave- og arvesituationer.
 Forinden analysegruppen har afsluttet sine undersøgelser, og der er draget  

 konklusioner heraf, har Skatteministeriet bestemt, at den hidtil gældende  

 praksis for værdiansættelse af unoterede aktier og anparter ved arv og gave i  

 princippet fortsat kan finde anvendelse, se TfS 1997, 599 (TSS).
 Da principperne i skattekurssystemet således fortsat i et vist omfang og  

 som en midlertidig løsning vil finde anvendelse har Ligningsrådet til brug  

 for disse beregninger vedtaget følgende nye kursfaktorer: Indtjeningsevne:  

 7,0.
 Modificerede regel: 3,5. Udbytte: 33,5. Indre værdi 80 pct.
