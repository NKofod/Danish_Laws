(Kontanthjælpscirkulæret) 1. Ved lov nr. 620 af 8. december 1982 og lov nr. 581  

 af 19. december 1983, blev der foretaget en række ændringer i lov nr. 333 af  

 19. juni 1974 om social bistand, jfr. lovbekendtgørelse nr. 413 af 5. juli  

 1984, senest ændret ved lov nr. 250 af 22. maj 1986 § 2.
Ændringerne medførte, at Under hensyn til disse ændringer udsendte Socialministeriet cirkulære af  

 20. december 1982 om kontanthjælp efter bistandsloven og cirkulære af 19.  

 december 1983 om ændring af Socialministeriets cirkulære af 20. december 1982  

 om kontanthjælp efter bistandsloven.
DETTE CIRKULÆRE AFLØSER DE OVENNÆVNTE TO CIRKULÆRER.
Cirkulæret indeholder  

 ingen nye bestemmelser, men er alene en SAMMENFATNING af indholdet.
 Systematik og inddeling fra de tidligere cirkulærer er opretholdt.  

 Punkter, der er forældede, er markeret ved ordet »(udgået)».
BINDENDE er oplysninger om INDHOLDET AF LOVENS BESTEMMELSER, herunder  

 fortolkningsbidrag, der kan udledes af lovens forarbejde.
VEJLEDENDE er  

 retningslinier for, hvorledes det sociale udvalg i de konkrete sager, kan  

 vurdere, f.eks.
OM enkelte typer af en ansøgers udgifter er rimelige eller  

 nødvendige, OM der bør lægges vægt på hidtidigt eller fremtidigt leveniveau,  

 HVORLEDES ansøgere i specielle situationer bør være stillet etc.
 Afsnit med BINDENDE indhold er trykt med almindelige skrift, mens afsnit  

 med VEJLEDENDE indhold er trykt med mindre skrift.
I.
Forbigående hjælp (lovens kapitel 9) A.
Hjælp til underhold I HVILKE SITUATIONER KAN DER YDES HJÆLP? 2. I bistandslovens § 37, stk. 1, beskrives de  

 SITUATIONER, hvor der kan ydes forbigående hjælp til underhold.
Det fremgår  

 af bestemmelsen, at den omfatter personer, der kommer ud for ÆNDRINGER I  

 DERES FORHOLD - det være sig uforudsete ændringer eller ændringer af mere  

 forudseelig karakter - og som på grund af disse ændringer i en begrænset tid  

 er afskåret fra at skaffe det fornødne til eget eller familiens underhold.  

 Der er således ikke adgang til at yde hjælp til personer, der har økonomiske  

 problemer, som f.eks. skyldes pågældendes ansættelse i et lavtlønsområde  

 eller, at den pågældende er uddannelsessøgende.
Om uddannelsessøgendes ret  

 til kontanthjælp i særlige tilfælde henvises til Socialministeriets  

 bekendtgørelse nr. 429 af 11. juni 1986.
3. Som EKSEMPLER på ændringer i forholdene nævnes  

 sygdom, svangerskab og fødsel, svigtende arbejdsmuligheder, ophør af samlivet  

 med ægtefællen og aftjening af værnepligt.
Sygdom kan begrunde hjælp, ikke  

 alene når ansøgeren selv er syg, men også når pågældende er afskåret fra at  

 passe sit arbejde på grund af sygdom hos et familiemedlem, f.eks. et barn,  

 der ikke kan blive passet på anden måde.
 Svangerskab (og fødsel) er nævnt som eksempel ud fra ønsket om at skabe  

 mulighed for at yde hjælp til vanskeligt stillede gravide kvinder, der, hvis  

 de ikke får økonomisk hjælp, er særlig udsat for komplikationer ved  

 svangerskabet, f.eks. for tidlig fødsel.
Med ordene »svigtende arbejdsmuligheder« angives, at reglen  

 omfatter såvel en situation, hvor en person på grund af sine egne forhold,  

 f.eks. sin helbredstilstand, bliver ude af stand til at fortsætte med sin  

 hidtidige beskæftigelse, som tilfælde, hvor det er beskæftigelsesforholdene,  

 der er årsagen til, at arbejdsindtægten bortfalder.
Det følger heraf, at også  

 en selvstændig erhvervsdrivende, der står uden indtægter på grund af  

 ændringer i sine forhold, f.eks. sygdom, vejrmæssige problemer, helt eller  

 delvis ophør af virksomheden m.v., kan få hjælp til sit eget og familiens  

 underhold og rimelige, faste udgifter, men ikke til udgifter vedrørende  

 virksomheden og heller ikke, hvis der er tale om generelle problemer for det  

 pågældende erhverv.
Det bemærkes, at der kan være grundlag for at yde hjælpen  

 med tilbagebetalingspligt, hvis det må antages, at den pågældende inden for  

 kort tid kan genoptage virksomheden i normalt omfang.
 Endvidere kan der ydes hjælp til FAMILIEN, når en person er afskåret fra  

 sine sædvanlige indtjeningsmuligheder på grund af ophold i f.eks. en  

 kriminalforsorgsinstitution, jfr. nærmere under pkt. 18 a.
 Ordene »ophør af samlivet med ægtefællen« omfatter såvel  

 samlivets ophør i ægtefællernes levende live - ved skilsmisse, separation  

 eller i øvrigt på grund af uoverensstemmelser - som den ene ægtefælles død.
Efter at der er indført almindelig aflønning af værnepligtige, vil der i  

 almindelighed ikke være grundlag for at yde hjælp til supplering af lønnen  

 efter bistandslovens § 37. Der kan dog blive tale om at yde hjælp inden for  

 rammerne af § 37, hvis lønnen ikke i sig selv er tilstrækkelig til at dække  

 den værnepligtiges udgifter.
Der må imidlertid anlægges en kritisk  

 bedømmelse, idet den ændrede sociale situation har kunnet forudses i en  

 længere periode, se pkt. 9 b.
 Det fremgår af ordene »andre ændringer i sine forhold«, at  

 enhver ændring i en persons forhold, der bringer muligheden for at skaffe det  

 fornødne underhold i fare, kan give anledning til forbigående hjælp.
Hvis f.eks. to personer (ikke ægtefæller), der bor sammen, gennem længere  

 tid har indrettet sig sådan, at den ene har erhvervsindtægter, mens den anden  

 udelukkende anvender sin arbejdskraft i den fælles husholdning, vil ændringer  

 i den udearbejdendes arbejdsmuligheder og indtægtsforhold have en AFLEDET  

 VIRKNING for den hjemmearbejdende.
Pågældende kan ikke længere  

 »tjene« det fornødne til sit underhold gennem sit arbejde i den  

 fælles husholdning, og hjælp efter § 37 kan derfor ydes også til den  

 hjemmearbejdende.
Hjælp ydes således i dette tilfælde på grund af den pågældendes EGNE  

 FORHOLD, ikke som følge af en forsørgelsespligt hos den udearbejdende.
Om  

 UDMÅLING af hjælpen, når flere personer, der selvstændigt er berettiget til  

 hjælp, har fælles husholdning, henvises til pkt. 17.
 4. Da hjælpen efter § 37, stk. 2, 3. punktum, normalt  

 ikke kan overstige det beløb, modtageren ville kunne opnå i dagpenge efter  

 dagpengelovens eller arbejdsløshedsforsikringslovens højeste sats, vil  

 personer, der får højeste dagpenge, i almindelighed ikke være omfattet af  

 hjælpemulighederne efter § 37. Der kan dog ifølge § 37, stk. 3, blive tale om  

 at yde supplerende hjælp, hvis pågældendes forhold er særligt vanskelige på  

 grund af usædvanlig store forsørgerbyrder eller høje boligudgifter, se pkt.  

 9.
 Hjælp til pensionister efter § 37 vil i almindelighed ikke komme på tale,  

 idet de som hovedregel skal hjælpes over rådighedsbeløbet til personlige  

 tillæg efter pensionslovgivningen.
 5. (Udgået).
HVAD ER FORMÅLET MED ET YDE HJÆLP? 6. FORMÅLET med den forbigående hjælp er at modvirke,  

 at pågældendes og familiens hidtidige levevilkår i væsentlig grad forringes.  

 Heri ligger, at det gennem hjælpen skal tilstræbes at undgå, at  

 vanskeligheder af forbigående karakter giver anledning til gældstiftelse,  

 forringelse af boligforhold eller andre indgribende ændringer, der kan  

 vanskeliggøre muligheden for senere at komme til at klare sig selv på det  

 hidtidige niveau.
Samtidig er det imidlertid en følge af dette grundprincip,  

 at der ikke kan ydes hjælp, der stiller familien økonomisk bedre, end hvis de  

 aktuelle vanskeligheder ikke var opstået.
 Der er således 2 grænser for den hjælp, der kan udmåles som forbigående  

 hjælp - dels et INDIVIDUELT BETINGET maksimum, jfr. § 37, stk. 1, og stk. 2,  

 2. pkt., som efter en konkret vurdering i hvert enkelt tilfælde medfører, at  

 der ikke kan ydes hjælp med et beløb, der overstiger det hidtidige eller  

 forventede fremtidige leveniveau, dels et GENERELT maksimum, jfr. § 37, stk.  

 2, 3. pkt., svarende til den til enhver tid gældende højeste sats for  

 dagpenge efter fradrag af skat.
UDNYTTELSE AF ARBEJDSMULIGHEDER 7. Efter bistandslovens § 38 er det en BETINGELSE for  

 at få kontanthjælp, at ansøgeren og den eventuelle ægtefælle i tilstrækkelig  

 grad har udnyttet sine arbejdsmuligheder.
 Der kan således ikke ydes kontanthjælp til personer, der afslår et  

 arbejdstilbud, som pågældende efter en konkret vurdering ikke har nogen  

 rimelig grund til at afvise, og som fortsat står åbent for den pågældende.  

 Hvis arbejdstilbuddet er BORTFALDET, vil der være mulighed for at yde  

 kontanthjælp, men denne bør i så fald ydes med tilbagebetalingspligt efter §  

 26, stk. 1, nr. 1, jfr. cirkulære om bistandslovens almindelige bestemmelser.  

 Betingelsen om, at både ansøgeren og ægtefællen skal have udnyttet sine  

 arbejdsmuligheder fraviges, hvis den ene af ægtefællerne er under uddannelse,  

 jfr. § 38, stk. 3.
 I § 38 er angivet en række EKSEMPLER på, hvordan ansøgeren kan opfylde  

 lovens betingelse om at udnytte sine arbejdsmuligheder.
Disse eksempler er ikke udtømmende, og socialforvaltningerne har derfor  

 mulighed for på andre måder at undersøge, hvorvidt pågældende reelt står til  

 rådighed for arbejdsmarkedet.
F.eks. vil en selvstændig erhvervsdrivende  

 kunne opfylde betingelsen i § 38 ved i en overgangsperiode at foretage  

 nødvendig reparation og vedligeholdelse af virksomheden.
Ifølge § 38, STK. 2, 1. PKT., kan der ikke ydes hjælp til personer, som er  

 under uddannelse.
Der fastsættes dog i medfør af § 38, STK. 2, 2. PKT.,  

 nærmere regler for, i hvilke særlige tilfælde der kan ydes kontanthjælp til  

 uddannelsessøgende.
Herom henvises til Socialministeriets bekendtgørelse nr.  

 429 af 11. juni 1986 om uddannelsessøgendes ret til kontanthjælp i særlige  

 tilfælde.
 Der henvises i øvrigt til eksemplerne i § 38, nr. 1-5.
BETYDNINGEN AF FORMUE 8. Ifølge § 39 er det som hovedregel en betingelse for  

 hjælpen, at ansøgeren eller ægtefællen ikke er i besiddelse af formue, som  

 kunne dække formålet med hjælpen.
Ved formue forstås i denne forbindelse først og fremmest værdier, som er  

 umiddelbart omsættelige, idet det dog ikke kan kræves, at genstande med  

 åbenbar affektionsværdi afhændes.
Som eksempler på let omsættelige effekter  

 kan nævnes obligationer, aktier og andre værdipapirer, samt ædle metaller  

 m.v., der er erhvervet som investeringsobjekter.
I øvrigt bør der ved skønnet over, om en formue skal søges realiseret,  

 lægges vægt på, hvordan denne er anbragt, således at den ikke kræves  

 realiseret, hvis det kun kan ske med væsentligt tab.
Har ansøgeren en større  

 likvid formue, må det undersøges, om der er mulighed for at optage lån på  

 vilkår, som pågældende senere selv skønnes at kunne klare.
 Imidlertid kan der efter loven undtagelsesvis bortses fra en MINDRE  

 formue, som det ud fra en konkret vurdering skønnes rimeligt at bevare af  

 hensyn til:
a.
Boligmæssige forhold - dermed tænkes på, dels at formuen er anbragt i  

 et hus, der tjener til bolig for ansøgeren, dels at de nuværende boligmæssige  

 forhold er utilfredsstillende, og at ansøgeren derfor har sat et beløb til  

 side til erhvervelse af ny bolig eller udvidelse af den bestående.
 b. pågældendes og familiens erhvervsmuligheder - der kan være tale om, at  

 formuen er bundet i ansøgerens erhvervsvirksomhed eller om, at et beløb er  

 sparet op med henblik på planer om etablering af virksomhed, som det  

 forekommer realistisk at føre ud i livet.
 c. pågældendes og familiens uddannelsesmuligheder - der må først og  

 fremmest ses bort fra beløb, der er sat til side af hensyn til børnenes  

 uddannelse, men også beløb, der er opsparet af hensyn til ansøgerens egne  

 uddannelsesmuligheder, kan det være rimeligt at se bort fra, hvis det drejer  

 sig om realistiske uddannelsesplaner.
Som nævnt i pkt. 15, 5. afsnit, skal indtægter, der hidrører fra  

 erstatningsbeløb af ikke-økonomisk art, som bl.a. kan være ydet efter  

 arbejdsskadeforsikringsloven eller loven om erstatning til ofre for  

 forbrydelser, ikke fradrages i kontanthjælpen.
Det følger heraf, at formue,  

 der direkte kan henføres til sådanne indtægter, ikke kan kræves realiseret,  

 forinden hjælp kan ydes.
 Der henvises i øvrigt til det under pkt. 15 anførte om erstatningsbeløbets  

 sammensætning.
HVORDAN UDMÅLES HJÆLPEN? 9. De almindelige regler for udmåling af den løbende  

 hjælp er fastlagt i bistandslovens § 37, stk. 2-4.
A.
Som hjælp til »rene underholdsudgifter«, dvs. til kost og  

 beklædning, kan i almindelighed højst udbetales et månedligt beløb på 2.319  

 kr. til enlige og på 4.261 kr. til ægtepar.
Om reguleringen henvises til  

 bestemmelsen i § 138 c.
Forbindelsen mellem reguleringen af underholdsbeløbet  

 og folkepensionens grundbeløb er hermed afskaffet.
 Desuden ydes et beløb for hvert barn, pågældende har forsørgelsespligt  

 overfor, svarende til det særlige børnetilskud efter børnetilskudslovens § 4,  

 stk. 3. Dette gælder, uanset om ansøgeren har børnene hos sig eller bidrager  

 til deres underhold eller en privatretlig bidragsresolution.
B.
Herudover ydes der hjælp til dækning af faste udgifter, som efter en  

 individuel vurdering må anses som rimelige.
 Skønnet over en udgifts rimelighed må bl.a. bero på en vurdering af, hvad  

 personer med almindelige lønindtægter har realistisk mulighed for at afholde.  

 Forudsætningerne for skønnet kan således ændres under hensyn til den  

 økonomiske udvikling i samfundet som helhed.
 I øvrigt kan der i videre omfang være basis for at acceptere foreliggende  

 faste udgifter hos personer, der rammes af uforudseelige vanskeligheder, end  

 hos personer, der udsættes for ændringer i forholdene, der kunne forudses.  

 Det må her iagttages, om ansøgeren eventuelt kan have påtaget sig den faste  

 udgift med henblik på inden for en kortere tid at få offentlig hjælp til  

 dækning af dem.
 Vejledende retningslinier for, hvad der er rimelige udgifter er givet  

 nedenfor under pkt. 10.
C.
Den samlede hjælp efter § 37 er undergivet følgende begrænsninger:
 1½ INDIVIDUEL GRÆNSE:
 Hjælpen kan ikke overstige det HIDTIDIGE LEVENIVEAU, og der må efter § 37,  

 stk. 2, 2. pkt., tillige lægges vægt på det FREMTIDIGE LEVENIVEAU.
 Det sociale udvalg kan ved vurderingen heraf tage et vist hensyn til de  

 udgifter, som nedsættes eller bortfalder i forbindelse med udbetaling af  

 forbigående kontanthjælp, jfr. også det under b. anførte om, hvad personer  

 med almindelig lønindtægt kan afholde.
Det fremgår af § 37, stk. 2, 5. punktum, at hjælpen sammen med eventuelle  

 indtægter ikke kan udgøre mindre end det beløb, der er angivet i § 43, stk.  

 1, 1. punktum, såfremt såvel de hidtidige levevilkår som summen af  

 underholdsbeløbet i § 37, stk. 2, 1. punktum, og de rimelige faste udgifter  

 ligger over eller svarer til dette beløb.
Det følger heraf, at den udmålte  

 hjælp efter § 37, stk. 2, til en ansøger, der kan opfylde disse betingelser,  

 ikke under henvisning til det fremtidige leveniveau kan reduceres til et  

 beløb, der er lavere end det beløb, der er angivet i § 43, stk. 1, 1.  

 punktum, på grund af forventninger om udgifter til daginstitution, transport  

 m.v., når pågældende igen kommer i arbejde.
Selve den ændring, der er sket i ansøgerens situation, kan påvirke de  

 fremtidige levevilkår.
Hvis ansøgeren f.eks. har mistet ægtefællen, kan der  

 være anledning til at tilskynde pågældende til at aftrappe sine faste  

 udgifter, så de gradvis kommer ned på et niveau, som pågældende vil kunne  

 klare med sine egne indtægter.
 For personer, der ikke hidtil har haft indtægter, afpasses hjælpen ifølge  

 § 37, STK. 1, 2. PUNKTUM, efter de forventede fremtidige levevilkår.
Det fremgår af § 37, STK. 1, 3. PUNKTUM, at der ved bedømmelsen af de  

 forventede fremtidige levevilkår for unge - der ikke har haft egentlige  

 indtægter forud for ansøgningen om kontanthjælp ved udøvelsen af det  

 individuelle skøn tages udgangspunkt i, at levevilkårene vil være på samme  

 niveau som ved tildeling af TILSKUD fra Statens Uddannelsesstøtte.
For  

 udeboende tages der hensyn til, at hjælpen skal kunne dække rimelige  

 boligudgifter.
Da stipendieniveauet alene er et UDGANGSPUNKT for skønnet, kan  

 hjælpen i det enkelte tilfælde reguleres i op- eller nedadgående retning,  

 såfremt individuelle, f.eks. lokale, forhold giver grundlag herfor.
 Da der for udeboende unge kan være et særligt behov for at fravige  

 niveauet for tilskud fra Statens Uddannelsesstøtte, er det som nævnt  

 udtrykkeligt i loven fremhævet, at hjælpen må afpasses, så den kan dække  

 rimelige boligudgifter.
 Opmærksomheden skal i denne forbindelse henledes på det under pkt. 9a  

 omtalte princip, hvorefter der i almindelighed ikke bør ydes hjælp til  

 dækning af udgifter, der kan være påtaget på et tidspunkt, hvor det er  

 nærliggende at antage, at det kan komme på tale, at de skal dækkes af  

 kontanthjælp.
 Det afgørende for vurderingen af boligudgiftens rimelighed vil således  

 være, om den unges flytning til selvstændig bolig har været velbegrundet,  

 f.eks. af hensyn til eventuel uddannelse eller arbejde eller på grund af  

 forholdene i hjemmet.
 Bestemmelsen i § 37, stk. 1, 3. punktum, finder IKKE anvendelse på unge  

 med forsørgerbyrder og unge, der modtager hjælp efter § 42.
 2½ GENEREL GRÆNSE:
 Hjælpen kan som hovedregel højst ydes med et beløb, der svarer til det  

 nettobeløb - det vil sige efter skattetræk - som i pågældendes kommune  

 udbetales personer, der får dagpenge efter den til enhver tid gældende  

 højeste sats, og hvis skattetræk er fastsat ALENE på grundlag af  

 dagpengeindtægter, jfr. § 37, stk. 2, 4. pkt.
 Særlig for så vidt angår fastlæggelse af den generelle grænse for ÆGTEPAR  

 gælder, at hjælpen skal udbetales under hensyn til TO dagpengebeløb (efter  

 skattetræk), såfremt BEGGE ægtefæller, da ændringen i deres forhold  

 indtrådte, havde haft arbejdsindtægter, eller ydelser, der kan sidestilles  

 hermed.
 Til et ægtepar, hvoraf kun den ene ægtefælle har haft arbejdsindtægt eller  

 lignende, og som derfor kun er berettiget til eet nettodagpengebeløb,  

 beregnes dette under hensyn til TO PERSONFRADRAG.
 Hvis den hjælp, der er afsat til underhold og rimelige faste udgifter,  

 overstiger disse individuelle og generelle grænser, skal der ske en reduktion  

 af hjælpen, således at det beløb pågældende I ALT har rådighed over, ikke  

 overstiger det hidtidige/ fremtidige leveniveau eller dagpengemaksimum.
 Skønt det generelle maksimum i almindelighed må forventes at udgøre et  

 tilstrækkeligt forsørgelsesgrundlag, er der dog i visse undtagelsestilfælde  

 mulighed for at yde en højere hjælp.
 Dagpengemaksimum vil således kunne overskrides, hvis en families forhold  

 er særlig vanskelige på grund af usædvanlig store forsøgerbyrder eller høje  

 boligudgifter.
Dette vil være tilfældet, hvis forsørgerbyrderne er særlig tyngende som  

 følge af familiens størrelse og sammensætning.
Der kan f.eks. være tale om  

 særlige udgifter i forbindelse med ægtefællens eller et barns handicap, som  

 ikke kan dækkes efter andre regler, eller at udgifterne til familiens  

 nødvendige underhold eller rimelige faste udgifter på grund af antallet eller  

 aldersfordelingen af dens medlemmer ikke kan dækkes i tilstrækkeligt omfang  

 inden for dagpengebeløbet.
 En overskridelse kan ligeledes komme på tale, hvis udgifterne til en efter  

 familiens forhold rimelig og hensigtsmæssig bolig er særlig høje i forhold  

 til, hvad der i øvrigt gælder på stedet, eller hvis det generelle  

 udgiftsniveau på egnen gør det umuligt at afholde boligudgifterne inden for  

 dagpengebeløbet.
Hensigten med denne undtagelsesbestemmelse er, at der i hvert enkelt  

 tilfælde skal skønnes over, hvor stor en hjælp det er påkrævet at yde ud over  

 dagpengemaksimum for at afhjælpe ansøgerens rimelige behov.
Der kan ikke af  

 loven udledes noget om størrelsen af det beløb, hvormed dagpengemaksimum kan  

 overskrides, men hjælpen kan ALDRIG ydes med et højere beløb, end hvad der  

 findes RIMELIGT ud fra det HIDTIDIGE/ FREMTIDIGE LEVENIVEAU.
 Særlig for så vidt angår overskridelse af maksimum på grund af særlig høje  

 boligudgifter, har den sociale ankestyrelse truffet afgørelser, der viser, at  

 supplement kan ydes med det beløb, hvormed en families rimelige boligudgifter  

 overstiger det efter dens størrelse sædvanlige boligudgiftsniveau.
 Med hensyn til fortolkningen af »usædvanligt store  

 forsørgerbryder« har ankestyrelsen udtalt, at der ud over familiens  

 størrelse og sammensætning kan tages hensyn til, om en familie er omfattet af  

 dagpengeloftet for et ægtepar, der begge bidrager til forsørgelsen ved  

 erhvervsmæssigt arbejde, eller af det lavere dagpengeloft for ægtepar, hvoraf  

 kun den ene bidrager til familiens forsørgelse.
 Ankestyrelsen har, i tilfælde hvor der var fundet grundlag for at fravige  

 dagpengeloftet på grund af »usædvanligt store forsørgerbyrder«,  

 udtalt, at hjælpen kunne udmåles således, at der i alt til familiens rådighed  

 var et beløb, svarende til maksimumsbeløbet for hjælp til underhold som  

 angivet i § 37, stk. 2, 1. pkt., med tillæg af familiens boligudgifter efter  

 fradrag af boligsikring.
 Det tilføjes, at personer, der får dagpenge efter arbejdsløshedsloven  

 eller sygedagpengeloven, kan være berettiget til supplerende hjælp efter §  

 37, f.eks. hvis der ikke udbetales maksimale dagpenge, eller hvis der er  

 grundlag for hjælp efter § 37, stk. 3.
 3½ GRÆNSEN EFTER 9 MÅNEDERS HJÆLP:
 Når hjælpen har været ydet i en SAMMENHÆNGENDE periode på 9 måneder, kan  

 den samlede hjælp ifølge § 37, STK. 4, ikke overstige det beløb, der kan ydes  

 efter § 43, stk. 1, med evt. supplerende hjælp efter § 43, stk. 2 og 3, se om  

 betingelserne og fremgangsmåden under pkt. 45. Hjælpen fortsætter dog på det  

 hidtidige niveau, hvis det kan godtgøres, at ansøgeren i den nærmeste fremtid  

 vil være i stand til at klare sig selv.
Hjælp efter § 37, stk. 1-3, kan således som hovedregel højst ydes i en  

 sammenhængende periode på 9 måneder.
Det vil sige i en peride uden andre  

 afbrydelser end, at en ydelse, der vedrører tiden før kontanthjælpsperioden,  

 f.eks. tidligere optjent feriegodtgørelse, i nogen tid træder i stedet for  

 hjælpen. 9 måneders-perioden fortsætter herefter, når udbetalingen af  

 kontanthjælpen genoptages.
Hvis der faktisk ikke har fundet udbetaling sted i det tidsrum, for  

 hvilket der normalt udbetales kontanthjælp (som regel 1 måned, da de faste  

 udgifter i almindelighed opgøres månedsvis) afbrydes 9 måneders-perioden.
Der  

 er således ikke baggrund for at lægge vægt på årsagen til, at der i den  

 pågældende periode ikke har været ydet hjælp.
En konstatering af, at der  

 faktisk i den pågældende periode ikke har fundet udbetaling sted, er i sig  

 selv tilstrækkeligt til, at perioden afbrydes.
Det er alene niveauet for hjælpen, der undergives en ny grænse, medens der  

 ikke i øvrigt sker ændringer med hensyn til det sociale udvalgs forpligtelse  

 til opfølgning af sagen med rådgivning, tilbud om andre  

 støtteforanstaltninger m.v.
I denne forbindelse skal opmærksomheden henledes  

 på bestemmelsen i § 41, hvorefter ansøgerens og familiens forhold senest 3  

 måneder efter hjælpens påbegyndelse skal optages til bedømmelse af, om der er  

 grundlag for at yde andre former for bistand end løbende økonomisk hjælp,  

 herunder rådgivning om afvikling eller nedbringelse af faste udgifter, som  

 pågældende ikke kan forventes at blive i stand til at afholde fremtidig.  

 Samtidg er det af afgørende betydning, navnlig i 9-måneders-perioden, at der  

 foretages en kraftig indsats med henblik på at tilskynde til og bistå med, at  

 følgerne af den begivenhed, der ligger til grund for hjælpen, overvindes.
Bestemmelsen i § 41 må ses i nøje sammenhæng med § 40, stk 1, hvorefter  

 der er mulighed for at sanere tyngende gældsforpligtelser vedrørende de  

 rimelige formål.
Det er således væsentligt, at spørgsmålet om gældssanering  

 søges løst, mens der ydes hjælp efter § 37, stk. 2, således at faste udgifter  

 efter udløbet af 9 måneders-perioden i mange tilfælde vil indskrænke sig til  

 udgifter i forbindelse med boligen samt andre hertil nødvendige udgifter.
Om  

 gældssanering henvises i øvrigt til det under pkt. 24 anførte.
 Det er endvidere væsentligt at påse, at mulighederne for at iværksætte et  

 uddannelsesforløb m.v. i medfør af bistandslovens § 42, undersøges indgående,  

 når der ydes hjælp efter § 37, stk. 2.
 Om samspillet mellem § 37, stk. 4, og § 42 henvises til pkt. 33.
 Opmærksomheden henledes i øvrigt på, jfr. pkt 45 i slutningen, at hjælpen  

 efter § 37, stk. 4, jfr. § 43, ikke kun overstiger den hidtidige hjælp efter  

 § 37, stk. 1-3.
 Hjælpen kan fortsætte ud over 9 måneder, hvis det er klart, at den  

 stedfundne ændring af forholdene vil være overstået inden for kortere tid,  

 f.eks. hvis pågældende har konkret udsigt til arbejde, hvis en sygdomsperiode  

 må antages at ophøre eller, hvis aftjening af værnepligt varer mere end 9  

 måneder.
 Det bemærkes endelig, at hjælpen til de personer, der omfattes af reglen i  

 § 37, stk. 4, først kan placeres under § 43, når det med sikkerhed kan  

 antages, at deres fremtidsmuligheder må vurderes således, at de vedvarende  

 har behov for hjælp, jfr. pkt. 39.
 Følgende vejledende retningslinier kan angives ved bedømmelse af en fast  

 udgifts rimelighed:
10. Som faste udgifter dækkes først og fremmest  

 udgifter til bolig.
Ved længerevarende tilfælde med kontanthjælp må det  

 indgående vurderes, om ansøgeren i fremtiden vil kunne opretholde sin  

 boligstandard.
For så vidt angår ejerbolig, omfatter hjælpen sædvanligvis terminsydelser,  

 ejendomsskatter og ejendomsforsikringer.
Hjælpen til terminsydelser kan kun  

 ydes med tilbagebetalingspligt, jfr. § 25 og cirkulæret om bistandslovens  

 almindelige bestemmelser.
I lejerbolig ydes der et beløb svarende til lejen  

 efter fradrag af boligsikring.
Endvidere ydes hjælp til andre rimelige faste  

 udgifter vedrørende boligen - herunder til opvarmning, idet det dog må påses,  

 om udgiften står i rimeligt forhold til boligens størrelse.
Udgifter vedrørende sommerhuse og lystbåde vil ikke være rimelige.
Der kan  

 dog undtagelsesvis være anledning til at give hjælp til dækning af udgifter  

 vedrørende et mindre sommerhus og et kolonihavehus, hvis ansøgeren bor i en  

 mindre hensigtsmæssig og billig lejlighed.
 11. Der kan yderligere ydes hjælp til betaling af  

 afdrag på afbetalingskontrakter vedrørende sædvanligt indbo til hjemmet under  

 forudsætning af, at der ikke er tale om kvalitetet, som lønmodtagere med  

 almindelige indtægter har vanskeligt ved at anskaffe eller opretholde.
 Afdrag på og leje af farvefjernsyn, videoanlæg, stereoanlæg og andre  

 luksusprægede, ikke nødvendige genstande vil i almindelighed ikke være  

 rimelige udgifter.
 For at hjælp i øvrigt kan ydes, bør der være præsteret en udbetaling efter  

 reglerne i afbetalingsloven samtidig med, at der må påses, at  

 afdragsbetingelserne har været rimelige og er blevet overholdt, inden behovet  

 for hjælp opstod.
Det bør tages i betragtning, at hjælpen kan være til fordel for  

 kreditorerne, som i forvejen ved kontraktens indgåelse kan have beregnet sig  

 renter svarende til den forventede risiko ved misligholdelse.
Hjælpen bør  

 således ikke have karakter af et ekstra sikkerhedsnet, der udspændes under  

 kreditorerne.
 12. Hvis det er kutyme for at få et arbejde, at  

 ansøgeren selv møder med arbejdsredskaber, kan det efter omstændighederne  

 være rimeligt at give hjælp til afdrag herpå.
 13. Afdrag på et motorkøretøj bør kun betragtes som  

 rimelige udgifter, hvis det er uomgængeligt nødvendigt for ansøgerens  

 mulighed for beskæftigelse og daglige færden at have et motorkøretøj -  

 navnlig hvis de geografiske forhold tilsiger det.
 14. Som andre eksempler på faste udgifter, der kan  

 ydes hjælp til, kan nævnes:
 Rente af almindelige lån, der er optaget med rimeligt formål, f.eks.  

 studielån.
præmier på sædvanlige forsikringer, men ikke betaling af præmier for  

 forsikringer, der medfører en formueforøgelse, kontingenter til en anerkendt arbejdsløshedskasse, fagforening eller en  

 privat sygeforsikring under forudsætning af, at medlemskabet ikke kan gøres  

 hvilende i den periode, hvor der skal ydes forbigående hjælp, udgifter til børnepasning, når der ikke i hjemmet er personer, som  

 børnenes pasning med rimelighed og forsvarlighed kan overlades til.
Det bør  

 ikke kræves, at børn udmeldes af daginstitutioner eller lignende, fordi de i  

 en kortere tid, medens der ydes hjælp, kan passes af forældrene.
Spørgsmålet om betaling i DAGINSTITUTIONER OG FORMIDLET DAGPLEJE må som  

 udgangspunkt løses ved en regulering af forældrebetalingen efter  

 bistandslovens § 73, jfr. bekendtgørelse om betaling for ophold i  

 daginstitutioner m.v. for børn, der udtømmende opregner betingelserne for  

 fritagelse for betaling.
Da kontanthjælp ikke indgår i den skattepligtige  

 indtægt, må betalingsspørgsmålet løses ved tildeling af en friplads under  

 hensyn til den bortfaldne indtægt.
Der bliver således kun tale om hjælp efter  

 § 37 til rimelige udgifter ved privat pleje, samt når der ydes kontanthjælp i  

 en kort periode, og regulering af betalingen efter § 73 derfor ikke finder  

 sted.
 betaling for opretholdelse af telefonabonnement, vægtafgift og forsikring  

 af et motorkøretøj, som er absolut nødvendigt for ansøgerens muligheder for  

 beskæftigelse og daglige færden - navnlig hvis de geografiske forhold  

 tilsiger det.
Det er i øvrigt ikke muligt udtømmende af beskrive de faste udgifter, til  

 dækning af hvilke der kan ydes hjælp.
Den rimelighedsvurdering, der skal  

 foretages, vil bero på en afvejning af ansøgerens samlede situaton, idet der  

 samtidig bør tages hensyn til de økonomiske muligheder i samfundet som helhed  

 - herunder ikke mindst reallønsudviklingen hos almindelige lønmodtagere.
FRADRAG FOR INDTÆGTER 15. Da begrundelsen for at yde forbigående hjælp er,  

 at ansøgeren befinder sig i en situation med svigtende indtægter, følger  

 heraf, at der ved udmåling af hjælpen opgjort i overensstemmelse med reglerne  

 i pkt. 9 som hovedregel må FORETAGES FRADRAG FOR INDTÆGTER, som tilflyder  

 ansøgeren og de personer, pågældende har forsørgelsespligt over for - det vil  

 sige ægtefælle og børn under 18 år - i den periode, hvori der ydes hjælp.
Såfremt indtægten i skattemæssig henseende er A-indkomst, foretages  

 fradraget med nettobeløbet.
Såvel tilbagebetalingen af overskydende skat som  

 udbetalt feriegodtgørelse betragtes som indtægt.
Feriegodtgørelse, der efter  

 ferielovgivningen kan udbetales 1 måned før ferien, skal først fradrages i  

 kontanthjælpen, når ferien holdes, og der kan kun foretages fradrag svarende  

 til kontanthjælpen for det antal dage, som feriegodtgørelsen er bestemt til  

 at dække.
Det kan dog være rimeligt i visse tilfælde at bortse fra ydelser, der  

 udbetales til ansøgeren med særligt formål.
Det kan f.eks. være rimeligt at  

 bortse fra ydelser på et sælgerpantebrev, der, som et led i et fast  

 arrangement, er en forudsætning for, at ansøgeren kan opretholde sin  

 nuværende bolig.
Endvidere bør der bortses fra ydelser til kompensation for  

 invaliditet - herunder invaliditetsydelsen og invaliditetsbeløbet efter lov  

 om social pension.
For så vidt angår invaliditetsbeløbet bemærkes, at dette dels består i et  

 beløb til dækning af merudgiften som følge af invaliditeten dels en vis  

 kompensation for, at den pågældende ikke som andre i en tilsvarende  

 aldersklasse kan have indtægt ved erhvervsarbejde.
Ved udmåling af  

 kontanthjælp til en invalidepensionists ægtefælle vil der i visse tilfælde i  

 almindelighed kunne ses bort fra invaliditetsbeløbet.
Da bistandslovens  

 bestemmelser om kontanthjælp forudsætter, at der i hvert enkelt tilfælde  

 udøves individuelt skøn, kan det dog ikke udelukkes, at det i enkelte  

 tilfælde kan skønnes rimeligt at lade invaliditetsbeløbet indgå helt eller  

 delvis i kontanthjælpsberegningen på baggrund af oplysninger i den enkelte  

 sag om ansøgerens og familiens økonomiske forhold, herunder f.eks.  

 oplysninger om faktiske eller skønnede udgifter i forbindelse med  

 invaliditeten.
Endvidere bør der ses bort fra en erstatning, i det omfang den er en  

 godtgørelse for skade af ikke-økonomisk art, som ulempe, lyde, vansir, svie,  

 smerte og tort.
Derimod bør løbende erstatningsbeløb, der gives som  

 kompensation for tab af erhvervsevne, i fuldt omfang fradrages i  

 kontanthjælpen.
For så vidt angår en erstatning efter loven om  

 arbejdsskadeforsikring vil det af afgørelsen herom fremgå, hvor stor en del  

 af erstatningen, der dækker skader af ikke-økonomisk art, d.v.s.  

 menerstatning.
Med hensyn til erstatning efter loven om erstatning til ofre  

 for forbrydelser har sekretariatet for erstatningsnævnet erklæret sig villigt  

 til efter anmodning fra socialforvaltningen i det enkelte tilfælde at  

 orientere forvaltningen om, hvilke bestanddele erstatningen består af.
 Om formue hidrørende fra erstatningsudbetalinger henvises til pkt. 8, i  

 slutningen.
 Da børn ikke har forsørgelsespligt over for deres forældre, kan børnenes  

 indtægter højst fradrages med et beløb svarende til den del af den udmålte  

 hjælp, der er afsat til deres underhold, det vil sige, at fradraget højst kan  

 blive af samme størrelse som det særlige børnetilskud efter  

 børnetilskudslovens § 4, stk. 3.
I overensstemmelse med dette princip foretages fradrag for  

 underholdsbidrag til børn og det særlige børnetilskud efter  

 børnetilskudslovens § 4, stk. 3, allerede i hjælpen, INDEN den eventuelt  

 reduceres under hensyn til dagpengemaksimum Derimod foretages der ikke fradrag for det almindelige, forhøjede og  

 ekstra børnetilskud samt ungdomsydelse.
 16. (Udgået).
 17. Såfremt to eller flere personer, der ikke har  

 forsørgelsespligt over for hinanden, bor sammen, skal de ved udmåling af  

 hjælp bedømmes hver for sig, således at der for hver af dem kun foretages  

 fradrag for egne indtægter.
Beregningen af hjælpen må derfor tage sit udgangspunkt i det beløb, der  

 kan ydes til en enlig.
Herefter skal der imidlertid tages hensyn til de  

 økonomiske fordele, vedkommende har ved fælles husførelse med en anden.
Dette  

 vil betyde, at der må foretages en vurdering af, hvor meget de samlede  

 udgifter går ned, ved at der kan købes ind til flere personer under eet.
 Dette kan medføre, at den hjælp, der udmåles til underhold, nedsættes fra  

 det beløb, en enlig ville have fået, til f.eks. 1/2 af det beløb, der kan  

 ydes til ægtepar, jfr. § 37, stk. 2, 1. pkt.
 Endvidere kan hjælpen til de faste udgifter fastsættes efter forholdet  

 mellem de pågældendes nettoindtægter - eller i mangel af oplysninger herom -  

 til halvdelen af disse udgifter.
Det bemærkes i denne forbindelse, at det ved ansøgning om hjælp til  

 fællesudgifter vil være rimeligt - i mangel af anden sikker dokumentation for  

 den hidtidige fordeling af disse - at bede om oplysning om begge parters  

 indtægt.
Fremskaffes der ikke oplysning om samleverens økonomiske forhold, er  

 der imidlertid ikke i almindelighed grundlag for at nægte at yde hjælp, men  

 denne må i så fald udmåles efter visse gennemsnitsbetragtninger, f.eks. den  

 omtalte halvdelsregel.
 Opmærksomheden henledes på reglen i § 37, stk. 2, 5. punktum, hvorefter  

 den udmålte hjælp sammen med eventuelle indtægter ikke kan udgøre mindre end  

 det beløb, der er angivet i § 43, stk. 1, 1. punktum, såfremt såvel de  

 hidtidige levevilkår som summen af underholdsbeløbet i § 37, stk. 2, 1.  

 punktum, og de rimelige faste udgifter ligger over eller svarer til dette  

 beløb.
 SPECIELT OM HJÆLP TIL PERSONER, DER AFTJENER VÆRNEPLIGT VED  

 BISTANDSARBEJDE I UDVIKLINGSLANDENE.
18. Personer, der aftjener deres værnepligt ved  

 bistandsarbejde i udviklingslandene, kan opnå hjælp, hvad enten familien har  

 ophold her i landet eller ledsager den værnepligtige til tjenestelandet.
Ved  

 udmålingen af hjælpen bortses fra det beløb, den værnepligtige modtager fra  

 Mellemfolkeligt Samvirke.
Hvis familien er fulgt med den værnepligtige til  

 tjenestelandet, vil der dog normalt ikke skulle ydes hjælp til boligudgifter  

 og andre faste udgifter i forbindelse hermed, da disse udgifter normalt vil  

 blive dækket af Mellemfolkeligt Samvirke.
Hvis hustruen selv er udsendt som  

 frivillig af Mellemfolkeligt Samvirke, ydes der ikke hjælp til hendes  

 personlige underhold.
 Der kan normalt ikke ydes hjælp til afholdelse af udgifter til bolig her i  

 landet, når familien er fuldt med den værnepligtige til tjenestelandet.
 Der vil normalt ikke være grundlag for at yde hjælp i tiden efter  

 hjemsendelsen, idet det genetableringsbeløb, som den værnepligtige får  

 udbetalt, bevirker, at der ikke er tale om økonomisk behov.
Oplysninger om den værnepligtiges personlige og økonomiske forhold vil  

 efter udstationeringen eventuelt kunne indhentes hos Mellemfolkeligt  

 Samvirke, Borgergade 14, 1300 Kbh.
K., telefon (01) 32 62 44.
 SPECIELT OM HJÆLP TIL PERSONER, DER AFSONER EN FÆNGSELSSTRAF.
18 a.
Som nævnt under pkt. 3, kan der ydes hjælp til FAMILIEN, når en  

 person er afskåret fra sine sædvanlige indtjeningsmuligheder f.eks. på grund  

 af ophold i en kriminalforsorgsinstitution.
 For så vidt angår de indsatte selv, har Socialministeriet ved flere  

 lejligheder givet udtryk for, at der kun kan ydes hjælp efter den sociale  

 lovgivning til udgifter, som er af betydning for deres tilværelse efter  

 løsladelsen.
 Spørgsmålet om den nærmere afgrænsning mellem kriminalforsorgen og den  

 sociale lovgivning har været drøftet mellem Justitministeriet, Direktoratet  

 for Kriminalforsorgen og Socialministeriet, og man har herunder fastlagt  

 følgende retningslinier for hjælp til indsatte herunder personer i  

 varetægtsfængsel:
 Udgifter til værelse, lejlighed eller anden bolig, der bør bevares for den  

 indsatte under ophold i en af Kriminalforsorgens institutioner af hensyn til  

 pågældendes benyttelse heraf under udgang eller efter løsladelsen, kan dækkes  

 efter bistandsloven (såfremt pågældende i øvrigt opfylder lovens  

 betingelser).
 Udgifter til beklædning, der som led i den indsattes resocialisering skal  

 benyttes uden for institutionen, kan ligeledes afholdes efter bistandsloven.
 Andre faste udgifter af betydning for den indsattes tilværelse efter  

 løsladelsen, f.eks. fagforeningskontingenter, betaling for opbevaring af  

 bohave og afdrag efter afbetalingskontrakter vedrørende sædvanligt indbo  

 (jfr. pkt. 11), kan afholdes efter bistandsloven.
Hjælp til indskud i lejlighed kan ydes efter bistandsloven i forbindelse  

 med løsladelse.
Hjælp til uddannelse kan ydes efter reglerne i bistandslovens  

 § 42 til personer, der opholder sig uden for Kriminalforsorgens  

 institutioner, uanset om prøveløsladelse/ endelig løsladelse har fundet sted.
Udgifter til tandbehandling og lignende behandlingsudgifter samt til  

 briller eller andre hjælpemidler under ophold i en  

 kriminalforsorgsinstitution og udgifter til underhold under udgang kan ikke  

 dækkes efter bistandsloven.
Såfremt der ydes hjælp efter denne lov til  

 familiens underhold, kan det dog ved hjælpens udmåling tages i betragtning,  

 om den indsatte regelmæssigt aflægger besøg i hjemmet.
 SPECIELT OM HJÆLP TIL PERSONER UNDER ARBEJDSKONFLIKTER.
18 b.
Den omstændighed, at der, når det drejer sig om en arbejdskonflikt,  

 er tale om en behovssituation af meget begrænset varighed indebærer, at det  

 sociale udvalg må være tilbageholdende med udmålingen af hjælpen.
Der vil  

 yderst sjældent kunne blive tale om at yde hjælp til underhold allerede fra  

 det tidspunkt, da konflikten iværksættes, idet der som oftest på dette  

 tidspunkt vil være en arbejdsløn til hel eller delvis rådighed.
 Endvidere kan det med hensyn til hjælpen til de faste udgifter lægges til  

 grund, at ansøgeren ved tilrettelæggelsen af sin økonomi må have lagt penge  

 til side til betalingen af dem, således at konflikten skal have strakt sig  

 over en vis periode, før man går ind i en vurdering af, i hvilket omfang der  

 bør ydes hjælp til afholdelse af disse udgifter.
HVOR LÆNGE KAN DER YDES FORBIGÅENDE HJÆLP? 19. Den forbigående hjælp er begrebsmæssigt beregnet  

 på at hjælpe en person eller en familie ud af vanskeligheder, der strækker  

 sig over en bgrænset tid.
I den periode, der ydes hjælp, må social- og  

 sundhedsforvaltningen i øvrigt i videst muligt omfang bistå med rådgivning og  

 støtteforanstaltninger, der tager sigte på at afbøde virkningerne af de  

 indtrufne vanskeligheder, og hjælpe pågældende til på ny at kunne klare sig  

 selv.
 Da erfaringen viser, at behovet for hjælp i et meget stort antal sager  

 ophører inden for en periode på 3 måneder, bør det sociale udvalg  

 (socialforvaltningen) i dette tidsrum foretage en summarisk gennemgang af  

 ansøgerens faste udgifter ved beregningen af hjælpens størrelse, idet det dog  

 skal påses, at hjælpen ikke overstiger de grænser, der er angivet i § 37,  

 jfr. pkt. 9. Det påhviler imidlertid forvaltningen senest 3 måneder efter  

 hjælpens påbegyndelse at tage sagen op til nærmere vurdering med henblik på  

 eventuel ydelse af andre former for bistand samtidig med, at forvaltningen  

 skal foretage en gennemgang af pågældendes faste udgifter og træde til med  

 rådgivning f.eks. med hensyn til dispositioner, der kan bringe udgifterne i  

 overensstemmelse med det fremtidige leveniveau.
 20. Som det er anført under pkt. 9, skal hjælpen efter  

 en sammenhængende periode på 9 måneder som hovedregel begrænses til det  

 beløb, der kan ydes efter § 43, stk. 1-3.
Herudover indeholder bistandsloven ingen tidsterminer med hensyn til  

 varigheden af en forbigående hjælp.
Ifølge § 41, stk. 2, kan hjælpen  

 fortsætte, så længe det må anses godtgjort, at pågældende gennem den støtte,  

 der ydes fra social- og sundhedsforvaltningen, kan forventes at blive i stand  

 til selv at klare sit og familiens underhold.
 I § 41, stk. 2, nævnes specielt, at hvis hjælpen er begrundet i  

 sygebehandling eller erhvervmæssige foranstaltninger, er det en betingelse  

 for dens forsættelse, at lægens eller de sociale myndigheders anvisninger  

 følges.
B.
Hjælp til enkeltudgifter I HVILKE SITUATIONER KAN DER YDES HJÆLP? 21. Mens reglerne i bistandslovens § 37 giver mulighed  

 for løbende hjælp til underhold og faste udgifter, indeholder § 40. stk. 1,  

 en regel om hjælp til dækning af rimeligt begrundede enkeltudgifter.
I lighed  

 med, hvad der gælder for § 37, er det en BETINGELSE for hjælp efter § 40,  

 stk. 1, at der er sket ændringer i en persons eller en families forhold, der  

 i en begrænset tid påvirker evnen til at skaffe det fornødne til sædvanligt  

 underhold.
Lavtlønsproblemer giver således ikke i sig selv grundlag for at  

 yde hjælp efter § 40, stk. 1, ligesom den omstændighed, at lønnen er opbrugt  

 før tiden, ikke er en sådan ændring af forholdene, at hjælp kan ydes, jfr. §  

 37, stk. 1. Endvidere er det en BETINGELSE, at det, som angivet i § 38, kan  

 godtgøres, at pågældende og ægtefællen har udnyttet deres arbejdsmuligheder,  

 og at de ikke har formue, jfr. § 39.
 Hjælp til enkeltudgifter kan ydes såvel særskilt som i forbindelse med  

 hjælp til underhold.
YDERLIGERE BETINGELSER 22. Det er en betingelse for at få hjælp efter § 40,  

 stk. 1, at der er tale om en udgift, der ikke kan afholdes af den pågældende  

 selv uden risiko for, at pågældendes og den eventuelle families økonomiske  

 muligheder for fremtidig at klare sig selv i AFGØRENDE GRAD VIL BLIVE  

 VANSKELIGGJORT HERVED.
Hvis der tillige ydes hjælp til underhold efter § 37, vil denne betingelse  

 som oftest være opfyldt.
Søges der særskilt hjælp til en enkeltudgift, må det  

 påses, at der foreligger en situation, hvor ansøgerens indtægter anvendes  

 fuldt ud til løbende udgifter, således at afholdelse af netop den  

 foreliggende udgift til det påkrævede formål kan føre til en gældsstiftelse,  

 der bringer pågældendes og familiens økonomiske situation ud af balance.
 Det skal fremhæves, at hjælpen efter § 40, stk. 1, ikke kan ydes til  

 dækning af LØBENDE udgifter, som ikke kan afholdes inden for grænsen i § 37,  

 jfr.punkt. 9.
TIL HVILKE FORMÅL YDES HJÆLP? 23. Hjælpen ydes til dækning af rimeligt begrundende  

 enkeltudgifter.
 Ved vurderingen heraf bør henses til, om den pågældendes udgift er  

 sædvanlig og nødvendig, samt om personer med lavere indkomst i almindelighed  

 vil kunne afholde en sådan udgift.
 Det skal navnlig fremhæves, at en udgift, som der allerede er ydet hjælp  

 til dækning af i forbindelse med den løbende hjælp efter § 37, ikke vil være  

 rimelig, hvis den tidligere ydede hjælp er anvendt til andre formål, og der  

 derfor anvendes en hjælp på ny efter § 40, stk. 1.
Som eksempler på rimelige udgifter kan nævnes beboerindskud, der ikke kan  

 ydes efter boliglovgivningen - herunder også udgifter ved etablering i egen  

 bolig i forbindelse med udskrivning fra institution - og nødvendigt bohave  

 eller andre påkrævede udgifter i forbindelse med indretning af hjemmet.
Der  

 bør udvises tilbageholdenhed med hensyn til dækning af beboerindskud for unge  

 som ikke hidtil har haft egen bolig - medmindre pågældende står uden  

 opholdsmuligheder.
Endvidere kan hjælp ydes til udgifter ved særlige lejligheder som barnedåb  

 og konfirmation og til begravelsesudgifter, i det omfang de ikke dækkes  

 gennem reglerne i sygesikringesloven.
Der vil også være mulighed for at yde  

 hjælp til udgifter ved et barns ferieophold og ved forældres besøg hos mindre  

 børn under længere tids ophold på et fjerntliggende hospital.
Der bør kun helt undtagelsesvis ydes hjælp til beklædning, f.eks. til  

 arbejdstøj, hvis anskaffelse er nødvendig for, at pågældende kan klare sig  

 selv i fremtiden.
Udgifter til tøj forudsættes i øvrigt afholdt af  

 underholdsbeløbet i § 37, stk. 1.
 Det skal understreges, at hjælpen efter § 40, stk. 1, ikke kan ydes til  

 formål, som ikke anses som rimelige efter § 37, stk. 2. Dette gælder også  

 reparationer o.lign. af formuegoder, til hvilke der ikke kan gives hjælp  

 efter § 37.
24. Herudover giver reglen i § 40, stk. 1, mulighed  

 for i visse særlige tilfælde at sanere en enlig eller en families økonomi ved  

 at bringe truende gældsposter ud af verden.
Inden der ydes hjælp hertil, må  

 det sociale udvalg foretage en bedømmelse af ansøgerens nuværende økonomiske  

 situation og sammenholde denne med muligheden for, at pågældende eller  

 familien efter en sanering vil være i stand til at klare sig selv.
Det må  

 være en forudsætning, at det ikke kan anses muligt gennem rådgivning og  

 vejledning i budgetlægning at bringe ansøgerens økonomi i balance.
Inden der  

 ydes hjælp til ENKELTE GÆLDSFORPLIGTELSER, må det endvidere undersøges, om  

 kreditor måtte være villig til at give henstand med afviklingen af gælden  

 eller til at gå med til en afdragsordning.
Hjælp til en større sanering af gældsforpligtelser må normalt forudsætte,  

 at der samtidig ydes hjælp efter § 37, og at der optages forhandling med  

 samtlige kreditorer om en frivillig lempelse af kravene samtidig med, at det  

 undersøges, om visse forpligtelser kan bringes ud af verden i forbindelse  

 med, at de ting, som gælden vedrører, returneres.
Der kan af denne vej ydes  

 hjælp til dækning af en families mest påtrængende forpligtelser samtidig med,  

 at der i en periode ydes løbende rådgivning med henblik på, at familien  

 fremtidig kan klare sig selv.
Når gældssaneringen overvejes, bør det samtidig tages i betragtning, at  

 hjælpen hertil kan bevirke, at bistandsloven udspændes som et ekstra  

 sikkerhedsnet under kreditorer, der allerede ved indgåelsen af en  

 afbetalingskontrakt kan have beregnet sig renter under hensyn til en vis  

 risiko for debitors manglende betaling.
Endvidere bør det påses, at hjælpen  

 ikke ydes i forbindelse med uhensigtsmæssige økonomiske dispositioner, der er  

 foretaget ud fra en forventning om efterfølgende at blive holdt skadesløs af  

 det offentlige.
Et afgørende led i overvejelserne bør imidlertid være  

 hensynet til at normalisere ansøgerens fremtidige økonomiske forhold.
 Om gældssanering henvises i øvrigt til det under pkt. 9, c, 3½,  

 anførte.
 25. Spørgsmålet om afvikling af gæld til det  

 offentlige - f.eks. skatterestancer og bøder falder uden for § 40, stk. 1, og  

 må løses efter de regler, der i øvrigt findes om det pågældende gældsforhold.  

 Med hensyn til tilbagebetalingskrav efter bistandsloven henvises til lovens §  

 27, og med hensyn til restancer på underholdsbidrag, der er udbetalt  

 forskudsvis af det offentlige, henvises til børnetilskudslovens § 28.
C.
Hjælp til foranstaltninger for at undgå børns anbringelse uden for  

 hjemmet 26. Efter bestemmelsen i lovens § 40, STK. 2, kan der  

 under forbigående vanskeligheder ydes en familie med eet eller flere børn  

 hjælp til foranstaltninger, der bevirker, at børnenes anbringelse uden for  

 hjemmet kan undgås, eller at deres hjemgivelse kan fremskyndes.
Det er dog en  

 forudsætning, at familien (forsørgeren) ikke selv har midler til at afholde  

 udgiften.
Bestemmelserne må ses i sammenhæng med bestemmelserne i bistandslovens  

 afsnit II og VIII om iværksættelse af hjælpeforanstaltninger for børn og  

 unge.
Formålet med disse hjælpeforanstaltninger, der kan iværksættes, når det  

 er påkrævet af hensyn til barnets tarv eller velfærd, er at tilstræbe at  

 bevare barnet i hjemmet, og at søge tilvejebragt muligheder for en  

 tilbagevenden til hjemmet, når anbringelsen uden for hjemmet har vist sig at  

 være påkrævet.
Der henvises nærmere til cirkulæret om rådgivning og tilsyn  

 efter bistandslovens afsnit II og cirkulæret om hjælpeforanstaltninger uden  

 samtykke efter bistandslovens afsnit VIII.
 Det er en FORUDSÆTNING for at bringe § 40, stk. 2, i anvendelse, at  

 økonomisk hjælp ikke kan ydes efter lovens øvrige bestemmelser, herunder §  

 40, stk. 1, jfr. pkt. 21-25, og § 46, stk. 2, jfr. pkt. 47.
27. Hovedbetingelsen efter § 40, stk. 2, er, at  

 ydelsen af hjælp BEVIRKER, at barnets anbringelse uden for hjemmet kan  

 undgås, eller at hjemgivelsen kan fremskyndes.
Dette betyder, at barnets  

 situation skal være truet i en sådan grad, at ydelse af hjælp fremtræder som  

 et alternativ til barnets anbringelse uden for hjemmet.
Der må således  

 foreligge en væsentlig og nærliggende risiko for, at barnet må anbringes uden  

 for hjemmet, såfremt hjælpen ikke ydes.
Forbigående vanskeligheder for  

 familien som sådan i form af enkeltudgifter må søges afhjulpet efter § 40,  

 stk. 1.
 28. Såfremt den nævnte hovedbetingelse efter § 40,  

 stk. 2, er opfyldt, vil det sociale udvalg kunne yde den hjælp, som er  

 fornøden til at rette situationen op under forudsætning af, at familien ikke  

 selv har økonomisk mulighed for at afholde udgiften.
Ved vurderingen heraf skal der tages hensyn til familiens erhvervsforhold  

 og økonomiske forhold, ligesom der skal tages hensyn til familiens størrelse,  

 sammensætning, alder m.v.
Det afgørende for denne vurdering vil således være,  

 om den udgift, sagen drejer sig om, vil bringe et i øvrigt rimeligt budget ud  

 af balance.
Der vil derfor være større sandsynlighed for, at der kan ydes hjælp, jo  

 større udgift der er tale om, men der vil også være mulighed for at yde hjælp  

 til mindre udgifter, hvis familiens økonomi er så anstrengt, at selv  

 forholdsvis beskedne ekstraudgifter vil kunne være afgørende for familiens  

 muligheder for at undgå en anbringelse uden for hjemmet af barnet.
Omvendt  

 skal der således ikke ydes hjælp til familier, der ud fra en konkret  

 vurdering af deres økonomiske forhold skulle have tilstrækkelige midler til  

 selv at afholde udgiften.
 Følgende vejledende retningslinier kan indgå ved vurderingen af, om der  

 kan ydes hjælp efter § 40, stk. 2:
 29. Hvis et barn fremviser så betydelige  

 vanskeligheder, at anbringelse uden for hjemmet kan komme på tale, og  

 anbringelsen vil kunne modvirkes ved, at det sociale udvalg stiller en person  

 til rådighed med henblik på at yde en støttende indsats for barnet i hjemmet,  

 eller ved, at barnet optages i en daginstitution, vil der - såfremt  

 forældrenes økonomiske forhold tilsiger det, jfr. pkt. 28 kunne ydes dækning  

 af udgiften hertil efter § 40, stk. 2.
30. Som led i en støttende indsats over for en  

 familie, hvis problemer beror på manglende kendskab til husførelse,  

 børnepasning m.v., kan det sociale udvalg efter § 40, stk. 2, afholde  

 udgifter ved, at der ydes familien bistand af en person med særlig  

 sagkundskab på dette område.
Herved sigtes navnlig til en hjemmehjælper, der  

 i øvrigt er knyttet til kommunen med henblik på at yde praktisk bistand efter  

 reglerne i lovens afsnit IV.
31. En egentlig forbedring af familiens og børnenes  

 levevilkår vil kunne forekomme i en situation, hvor dårlige boligforhold er  

 hovedproblemet, og hvor der alene kan rådes bod derpå ved at gøre det muligt  

 for familien at få rådighed over en bedre, først og fremmest større bolig.  

 Hjælpen vil kunne omfatte betaling af beboerindskud ved leje af en større  

 lejlighed eller hjælp i en periode til delvis betaling af den højere husleje.  

 Det er en forudsætning herfor, at hjælpen ikke kan opnås efter  

 boliglovgivningen.
Bor familien i egen ejendom, vil der i ganske særlige  

 tilfælde kunne ydes hjælp til mindre ombygning af ejendommen, der gør den  

 mere egnet som bolig for børnene.
Hjælpen bør i disse tilfælde ydes som et  

 rente- og afdragsfrit lån, der forfalder til betaling ved ejerskifte.  

 Endvidere bør pantebrev oprettes og tinglyses.
Der kan ikke angives nogen  

 beløbsmæssig, øverste grænse for hjælpens størrelse.
Afgørelsen heraf må  

 træffes af det sociale uvalg ud fra, hvad der i det enkelte tilfælde må anses  

 for rimeligt af hensyn til børnenes behov.
Det må også her understreges, at  

 det er en betingelse for ydelse af hjælp, at problemernes løsning har direkte  

 betydning for børnenes forhold.
32. I en række tilfælde vil der kunne forekomme et  

 akut behov for økonomisk hjælp til en familie med børn, uden at der er tid  

 til at foretage en dyberegående undersøgelse af sagen.
I sådanne tilfælde vil  

 det sociale udvalg - såfremt børnene skønnes at befinde sig i en situation  

 med væsentlig risiko for, at anbringelse uden for hjemmet kan komme på tale -  

 som en foreløbig foranstaltning kunne yde den fornødne, øjeblikkelige hjælp.  

 Er der formodning om, at forældrene i løbet af kortere tid vil være i stand  

 til at tilbagebetale hjælpen, jfr. § 26, stk. 1, nr. 3, må der ved hjælpens  

 udbetaling tages udtrykkeligt forbehold herom.
Krav om tilbagebetaling vil i  

 øvrigt kunne rejses på grundlag af senere udbetaling af en anden ydelse, der  

 dækker samme formål, jfr. § 26, stk. 1, nr. 4.
D.
Hjælp til uddannelse m.v.
 33. Om hjælp efter § 42, herunder til  

 arbejdsredskaber, etablering m.v., henvises til Socialministeriets cirkulære  

 om hjælp efter bistandslovens § 42.
 Heraf følger, at en person, der får hjælp efter § 37, stk. 1-3, ikke skal  

 overgå til hjælp efter § 37, stk. 4, efter udløbet af 9 måneders-perioden,  

 såfremt der er truffet afgørelse om, at den pågældende på et tidspunkt skal  

 have hjælp efter § 42.
En endelig beslutning må anses for at være truffet, når der er fundet  

 grundlag for, at ansøgeren opfylder betingelserne i § 42, og der er truffet  

 beslutning om iværksættelse af en realistisk uddannelsesplan.
Det forudsættes  

 i denne forbindelse, at ansøgeren har erklæret sig villig til at gennemføre  

 revalideringsforløbet.
 Overgang til hjælp efter § 37, stk. 4, bør heller ikke ske i tilfælde,  

 hvor der er iværksat en undersøgelse af, om pågældende er berettiget til  

 hjælp i henhold til § 42, og det må anses for overvejende sandsynligt, at  

 undersøgelsen vil resultere i hjælp efter denne bestemmelse.
 Hvis en person allerede modtager hjælp efter § 37, stk. 4, bør pågældende  

 overgå til hjælp efter § 37, stk. 1-3, i de tilfælde, hvor der er truffet en  

 endelig beslutning om hjælp efter § 42. Tilsvarende bør pågældende overgå til  

 hjælp efter § 37, stk. 1-3, hvis det efter en undersøgelse af forholdene må  

 anses for overvejende sandsynligt, at der vil blive ydet hjælp efter § 42.
For så vidt angår personer, der har modtaget hjælp efter § 42, og derefter  

 atter overføres til § 37, påbegyndes en ny 9 måneders-periode, idet hjælpen  

 efter § 42, jfr. ovenfor, afbryder 9 måneders-perioden.
Det er dog en  

 forudsætning herfor, at § 42-forløbet har været i gang så længe, at der for  

 det tidsrum, for hvilket der nomalt udbetales hjælp, faktisk ikke har fundet  

 udbetaling sted efter § 37, stk. 1-3, jfr. i øvrigt om afbrydelse af 9  

 månders-perioden, pkt. 9, c, 3½.
 Det bemærkes, at den obligatoriske tilbagebetalingspligt af kontanthjælp  

 til terminsydelse, jfr. pkt. 1, 1), også gælder for terminshjælp, der ydes  

 efter § 42. Som anført i pkt 1, 3), gælder reglen i § 37, stk. 4, om  

 nedsættelse af den samlede hjælp efter 9 måneders forløb ikke for hjælp, der  

 ydes efter § 42.
 34.-38. (Udgået).
II.
Varig hjælp (lovens kap. 10) I hvilke situationer ydes der varig hjælp? 39. I bistandslovens § 43, stk. 1, beskrives de  

 SITUATIONER, hvor der kan ydes varig hjælp til underhold.
Det fremgår af  

 bestemmelsen, at den omfatter personer, der vedvarende har behov for hjælp  

 til sit eget og familiens underhold, som ikke kan dækkes gennem ydelser efter  

 den sociale pensionslovgivning.
Det vil således være en forudsætning for at dække et behov for økonomisk  

 hjælp efter § 43, at det sociale udvalg forinden har forsøgt at bringe  

 ansøgeren ud af de vanskeligheder, der begrunder ansøgningen om hjælp,  

 igennem tilbud om forbigående hjælp efter lovens kap. 9 kombineret med  

 rådgivning efter afsnit II eller andre støtteforanstaltninger efter den  

 sociale lovgivning.
Først når pågældendes FREMTIDSUDSIGTER efter forgæves  

 forsøg med anden støttende indsats må bedømmes således, at det vil være  

 nødvendigt at yde en løbende økonomisk hjælp til underhold, indtil pågældende  

 bliver berettiget til pension efter den sociale pensionslovgivning, må  

 hjælpen ydes efter reglerne i § 43.
UDNYTTELSE AF ARBEJDSMULIGHEDER 40. Det er efter § 44 en forudsætning for at få hjælp  

 efter § 43, at såvel ansøgeren som ægtefællen kan dokumentere, at der IKKE  

 KAN ANVISES DEM ARBEJDE, som de kan påtage sig.
Der må i denne forbindelse  

 tages hensyn til såvel deres helbredsmæssige forudsætninger for at udnytte et  

 foreliggende arbejdstilbud som til andre forhold, f.eks. afstanden mellem  

 bopæl og arbejdssted, og arbejdstiden set i forhold til forsvarlige  

 pasningsmuligheder for mindre børn.
Kravet om udnyttelse af arbejdsevnen er  

 strengere end det tilsvarende krav i forbindelse med forbigående hjælp efter  

 § 38. Selv om den ene ægtefælle i en længere årrække udelukkende har været  

 beskæftiget i hjemmet, kan det således i almindelighed ikke accepteres, at  

 pågældende undlader at udnytte en arbejdsmulighed, når den anden ægtefælle  

 ikke kan bringes til at klare familiens underhold ved egne indtægter.
Det fremgår af § 44, STK. 2, at reglerne i § 38, stk. 2, finder  

 tilsvarende anvendelse.
Der kan således ikke ydes hjælp efter § 43 til  

 personer, som er under uddannelse.
Der kan dog ydes hjælp i de særlige  

 tilfælde, der er angivet i Socialministeriets bekendtgørelse af 11. juni 1986  

 om uddannelsessøgendes ret til kontanthjælp i særlige tilfælde.
HJÆLP TIL ÆGTEFÆLLENS UDDANNELSE 41. Det følger af § 44, 2. pkt., at det sociale udvalg  

 ved sin vurdering af familiens situation må have opmærksomheden henledt på,  

 om ansøgerens ægtefælle efter en uddannelse vil kunne yde væsentlige bidrag  

 til familiens underhold.
I så fald kan der ydes hjælp til uddannelse herunder  

 forsørgelse - efter reglerne i kapitel 9.
Der åbnes gennem denne bestemmelse mulighed for at yde hjælp til en  

 uddannelse, der ikke - som forudsat efter § 42, stk. 1 - nødvendigvis sigter  

 mod at bringe pågældende i stand til for fremtiden fuldt ud at klare sig selv  

 og sørge for sin familie.
Det kræves blot, at ægtefællen efter uddannelsen  

 kan yde VÆSENTLIGT BIDRAG til familiens underhold.
Så længe denne uddannelse  

 står på, kan der ydes hjælp til såvel udgifter ved selve uddannelsen som ved  

 familiens forsørgelse efter retningslinierne i § 42, stk. 1.
BETYDNINGEN AF FORMUE 42. Hvis en person, der vedvarende har behov for hjælp  

 til underhold, ejer en mindre formue, kan der ifølge § 45 kun ses bort fra  

 den, hvis den ønskes bevaret til BESTEMT angivne formål, der skønnes rimelige  

 under hensyn til pågældendes forhold.
Ansøgeren kan dog normalt ikke henvises  

 til først at opbruge formuen, når et mindre beløb er reserveret til  

 anskaffelse af nødvendigt bohave, reparation af boligen eller lignende, og  

 formue, der alene bstår i en helårsbolig, almindeligt bohave m.v., vil det  

 være rimeligt at se bort fra ved bedømmelsen af behovet for hjælp.  

 Vurderingen af, hvilke formuegenstande ansøgeren bør bevare, må i øvrigt  

 ændres, efter hvad der til enhver tid må anses for rimeligt tilbehør til en  

 bolig og en husholdning.
HVORLEDES UDMÅLES HJÆLPEN? 43. Der kan efter § 43, stk 1, ydes et månedligt beløb  

 på 3.408 kr. for enlige og 5.132 kr. for ægtepar.
 Ifølge § 43, stk. 1, 3. pkt., kan hjælpen sammen med eventuelle indtægter  

 ikke udgøre mindre end de beløb, der er angivet i § 43, stk. 1, 1. pkt.,  

 under forudsætning af, at pågældende hidtil har haft rådighed over mindst  

 tilsvarende beløb.
Det er hermed angivet, at de personer, der efter § 37, stk. 1-3, har fået  

 en hjælp, der sammen med eventuelle indtægter er lig med eller overstiger de  

 beløb, der er nævnt i § 43, stk. 1, 1. pkt. - som reguleret efter § 43, stk.  

 4 - ikke efter udløbet af 9 måneders-perioden kan få udbetalt en hjælp med et  

 lavere beløb.
Der er herefter under de nævnte forudsætninger angivet et fast  

 minimumsbeløb for hjælpen efter § 43, stk. 1, 1. pkt., der ikke kan fraviges.
 Hertil kommer et tillæg for hvert barn svarende til det særlige  

 børnetilskud efter § 4, stk. 3, i lov om børnetilskud og andre  

 familieydelser.
 Med hensyn til udmåling af hjælp til personer med fælles husførelse  

 henvises til pkt. 17.
 44. I tilfælde, hvor modtageren har arbejdsindtægter  

 og i forbindelse hermed har udgifter til nødvendig transport, kan udgifterne  

 hertil fratrækkes indtægten, forinden denne afkortes i kontanthjælpen.
 Om betydningen af ansøgerens egne indtægter m.v. henvises i øvrigt til  

 principperne i pkt. 15.
 45. Ud over beløbet i § 43, stk. 1, kan der  

 undtagelsesvis ydes en højere hjælp i følgende tilfælde:
 1½ DET SOCIALE UDVALG kan ifølge § 43, stk. 2, bevilge yderligere  

 hjælp til rimeligt begrundende ENKELTUDGIFTER, der ikke kan afholdes inden  

 for beløbet i stk. 1.
Som eksempler kan nævnes anskaffelse af nødvendigt bohave eller  

 husholdningsredskaber, udgifter til reparation af bolig og indbo og i særlige  

 tilfælde enkeltstående udgifter ved boligen med henblik på, at ansøgeren kan  

 bevare eller forbedre den.
Med hensyn til anvendelsen af denne bestemmelse  

 henvises i øvrigt til det, der er anført om § 40, stk. 1, under pkt. 23. §  

 43, stk. 2, kan således ikke anvendes i videre omfang end § 40, stk. 1.
2½ Da beløbet i § 43, stk. 1, 1.pkt., ikke i alle tilfælde vil kunne  

 yde fuld dækning af pågældendes udgifter vedrørende boligen, er det i § 43,  

 stk. 3, fastsat, at det sociale udvalg skal forhøje hjælpen til dækning af  

 den del af boligudgifterne m.v., der overstiger 25 pct. af hjælpen efter stk.  

 1, 1. pkt.
Det er dog en forudsætning, at en rimelig og billigere bolig ikke  

 kan skaffes.
 Det skal fremhæves, at udgifterne vedrørende boligen - ud over egentlige  

 boligudgifter - også omfatter udgifter til bl.a. varme, vand, gas og  

 elektricitet.
 Der er med denne bestemmelse UDTØMMENDE gjort op med, hvilke andel af  

 boligudgifterne m.v., pågældende selv skal afholde.
 Hvis den supplerende hjælp til dækning af boligudgifter vedrører  

 terminsydelser på ejerbolig, skal denne del af hjælpen ydes med  

 tilbagebetalingspligt, og tilbagebetalingskravet skal tinglyses som hæftelse  

 på modtagerens ejendom, jfr. § 25, stk. 1, nr. 2, og stk. 2. Det samme gælder  

 for boligformer, f.eks. boligkollektiver, hvorefter de enkelte beboere efter  

 skattelovgivningen har ret til at fratrække renteudgifterne vedrørende  

 terminsudgifterne i den skattepligtige indkomst.
 Det fremgår endvidere af § 43, stk. 3, at der undtagelsesvis kan ydes en  

 løbende hjælp, der overstiger beløbene i § 43, stk. 1. Hensigten hermed er at  

 give adgang til en individuel tilpasning af hjælpen i tilfælde, hvor en  

 ansøger i øvrigt har helt nødvendige udgifter, der ikke kan afholdes inden  

 for beløbet i stk. 1.
 Der skal være tale om nødvendige udgifter, således at der ikke sker en  

 generel forhøjelse af den pågældendes levestandard ud over, hvad der er  

 forudsat i almindelighed efter § 43, stk. 1, med eventuel supplerende hjælp  

 til dækning af boligudgifter m.v.
Da det som nævnt er en undtagelse, at hjælpen efter § 43, stk. 1, kan  

 forhøjes til andre udgifter end boligudgifter, er det i loven fastsat, at det  

 sociale udvalg skal forelægge indstilling herom til godkendelse i  

 revaliderings- og pensionsnævnet.
Det er herefter nævnets opgave at vurdere,  

 om de løbende udgifter, der ligger til grund for en indstilling fra det  

 sociale udvalg, er af en så væsentlig betydning for ansøgeren, at han i  

 fremtiden vil få svært ved at klare sig, hvis der ikke ydes hjælp til dækning  

 heraf.
 Ikke mindst en indstilling om at forhøje hjælpen til udgifter, der sigter  

 på at bevare pågældendes tilknytning til arbejdsmarkedet, må anses for rimlig  

 og velbegrundet.
 Det skal fremhæves, at en forhøjelse af den LØBENDE hjælp som følge af  

 alle andre udgifter end boligudgifter KUN kan ske efter godkendelse af  

 revaliderings- og pensionsnævnet.
 I øvrigt må det påses, at hjælpen efter § 43 afpasses efter, hvad den  

 pågældende har fået udbetalt efter § 37.
45 a.
Reglerne for udmåling af hjælp efter § 43 gælder også for beregning  

 af hjælp efter § 37, stk. 4, jfr. punkt 9. Det må antages, at reglen i § 43,  

 stk. 3, sidste punktum, om den forhøjede løbende hjælp alene til boligudgift  

 UDEN forelæggelse for revaliderings- og pensionsnævnet navnlig får betydning  

 for denne personkreds.
III.
Hjælp i særlige tilfælde (Lovens kap. 11) A.
Hjælp til sygebehandling, medicin m.v.
46. Efter bistandslovens § 46, stk. 1, kan der ydes  

 hjælp til sygebehandling, medicin, tandbehandling eller lignende.
Dette er  

 betinget af:
 1½ at udgiften ikke kan dækkes efter lovgivningen om offentlig  

 sygesikring eller arbejdsskadeloven - dvs. at der kan ydes hjælp til betaling  

 af dels en persons egne udgifter, når der kun kan opnås delvis tilskud fra  

 forsikringsordningen, dels udgifter, som sikringsordningen slet ikke yder  

 tilskud til.
 2½ at pågældende ikke selv har midler til at afholde udgiften - med  

 egne midler må sidestilles, at ansøgeren kan få udgiften dækket af en privat  

 forsikring.
 Det er en betingelse for at yde hjælp, at udgiften efter vurderingen fra  

 læge eller tandlæge må anses for velbegrundet.
 Det vil i visse tilfælde være nødvendigt at indhente udtalelse fra  

 kommunens lægekonsultation eller fra amtskommunens socialcenter, om udgiften  

 er nødvendig og velbegrundet - herunder at en forsvarlig behandling ikke kan  

 iværksættes ved hjælp af billigere midler.
 For så vidt angår tilskud til medicin, er det en forudsætning, at der er  

 søgt individuelt tilskud i medfør af sygesikringslovens § 7, stk. 1 og 2.
Når der ydes hjælp til behandling efter § 46, stk. 1, kan der endvidere  

 ydes hjælp til betaling af befordringsudgifter i forbindelse med behandlingen  

 under forudsætning af, at der ikke kan ydes tilskud hertil efter  

 sygesikringslovens regler, jfr.
Socialministeriets bekendtgørelse om  

 befordringsgodtgørelse i.h.t. lov om offentlig sygesikring.
 Når der ydes hjælp efter bistandslovens § 46, stk. 1, til en person, der  

 har valgt at være gruppe 2-sikret, kan det sociale udvalg i medfør af  

 sygesikringslovens § 2, stk. 5, beslutte, at pågældende overføres til gruppe  

 1-sikringen og forbliver der, så længe det skønnes påkrævet af hensyn til  

 pågældendes økonomiske forhold og behov for sygehjælp.
 Der bør i almindelighed alene ydes hjælp til behandlinger, udført af  

 uddannede læger, tandlæger, tandteknikere eller fysioterapeuter.
Navnlig for så vidt angår tandbehandlingen, bør det iagttages, at der ikke  

 foretages behandlinger, som går ud over, hvad der er indiceret i hvert enkelt  

 tilfælde.
Ligeledes kan der tages hensyn til, om en større tandbehandling  

 nødvendigvis skal foretages på det tidspunkt, hvor den pågældende ikke selv  

 har midler til at afholde udgiften.
 Endelig skal henvises til pkt. 22 og 23, hvorefter der ved vurderingen af,  

 om en udgift er rimelig, bør tages hensyn til, om udgiften kan afholdes af en  

 almindelig arbejdsindtægt.
B.
Hjælp til udgifter i forbindelse med henstillinger eller pålæg  

 vedrørende børn 47. Efter bistandslovens § 46, stk. 2, kan der ydes  

 hjælp til afholdelse af udgifter, der står i direkte sammenhæng med  

 henstillinger eller pålæg, der meddeles af offentlige myndigheder med hensyn  

 til et barns pleje eller behandling, opdragelse, uddannelse eller arbejde.  

 Det er dog en forudsætning, at forsørgeren ikke selv har midler dertil.
Om de nærmere betingelser for iværksættelse af hjælpeforanstaltninger for  

 børn og unge, herunder henstillinger og pålæg, henvises til cirkulære om  

 rådgivning og tilsyn efter bistandslovens afsnit II.
Det skal understreges,  

 at bistand i overensstemmelse med de nævnte bestemmelser IKKE AUTOMATISK  

 udløser hjælp efter § 46, stk. 2, idet det sociale udvalg må foretage en  

 selvstændig behovsbedømmelse enten samtidig eller på et senere tidspunkt, når  

 der opstår problemer med hensyn til at følge en henstilling eller et pålæg.
 Det sociale udvalg skal ved sin vurdering lægge vægt på, om pågældende  

 eller familien må antages selv at have tilstrækkelige midler til at afholde  

 udgiften.
Der skal herved tages hensyn til pågældendes og familiens erhvervsforhold  

 og økonomiske forhold, ligesom der skal tages hensyn til familiens størrelse,  

 sammensætning, alder m.v.
Det afgørende for bedømmelsen heraf vil være, om  

 den udgift, sagen drejer sig om, vil bringe et i øvrigt rimeligt budget ud af  

 balance.
Der vil derfor være større sandsynlighed for, at der kan ydes hjælp,  

 jo større udgift der er tale om, men der vil også være mulighed for at yde  

 hjælp til mindre udgifter, hvis pågældendes eller familiens økonomi er så  

 anstrengt, at selv forholdsvis beskedne ekstraudgifter vil kunne være  

 afgørende for pågældendes og familiens muligheder for i fremtiden at klare  

 sig uden hjælp fra det offentlige.
Der er ikke adgang til efter denne bestemmelse at yde hjælp til dækning af  

 udgifterne i forbindelse med tilknytning af en bestemt person som særlig  

 støtte for et barn i en daginstitution.
I det omfang en sådan støtteordning  

 etableres, inden for rammerne af en daginstitution, SKAL udgiften hertil  

 afholdes som driftsudgift i institutionen.
Omvendt vil sådanne  

 støtteordninger kunne oprettes med hjemmel i § 33, jfr. § 46, stk. 2, hvis  

 funktionen skal udøves i hjemmet, se pkt. 29.
 Der kan f.eks. være behov for en sådan støtteordning i en periode i  

 forbindelse med et barns udskrivning fra en daginstitution eller til en  

 familie med eet barn med fysisk, psykisk eller socialt handicap som særlig  

 støtte til barnet eller familien eller som aflastning for familien.
 Det er en forudsætning, at behovet ikke vil kunne afhjælpes ved, at der  

 ydes hjemmehjælp.
Sådanne støtteordninger bør etableres for en bestemt periode, f.eks. af 3  

 måneders varighed, således at ordningen tages op til nyvurdering ved  

 periodens udløb.
Ordningerne bør løbende følges op med henblik på behovet for  

 anden støtte.
Som eksempel på en udgift, der kan dækkes helt eller delvis efter § 46,  

 stk. 2, kan nævnes betaling for et barns ophold i daginstitution.
Men det kan  

 i øvrigt ikke udtømmende angives, til hvilke formål der kan ydes hjælp i det  

 enkelte tilfælde.
En henstilling eller et pålæg kan således vedrøre alle de  

 områder, hvor forældrene har forpligtelser over for barnet.
 I tilfælde, hvor spørgsmålet om ydelse af hjælp rejses af ANDRE OFFENTLIGE  

 MYNDIGHEDER, f.eks. skolevæsenet, må det understreges, at det er DET SOCIALE  

 UDVALG, der på grundlag af en selvstændig vurdering af sagen træffer  

 beslutning om, hvorvidt hjælpen skal ydes.
C.
Hjælp til flytning 48. Der kan efter bistandslovens § 47 ydes HJÆLP TIL  

 FLYTNING.
Det er en betingelse herfor, 1½ at flytningen medfører en forbedring af pågældendes eller  

 familiens boligmæssige eller erhvervsmæssige forhold, dvs. at flytningen sker  

 til en bolig, der er sundere, eller hvis størrelse passer bedre til antallet  

 af familiemedlemmer, eller at boligen har en beliggenhed, der giver nye  

 muligheder for erhvervsmæssig beskæftigelse.
 2½ at ansøgeren ikke selv har midler til at bekoste flytningen, dvs.  

 at udgifterne ikke kan afholdes hverken af pågældendes og familiens løbende  

 indtægter eller af midler, der med rimelighed kan anses opsparet til dækning  

 af flytteudgifter.
 Hjælpen omfatter først og fremmest udgifter ved transport af  

 indbogenstande, men der kan også ydes hjælp til dækning af rejseudgifter for  

 familiens medlemmer.
 49. Hvis flytning sker til EN ANDEN KOMMUNE, følger  

 det af § 47, stk. 2, at det sociale udvalg i fraflytningskommunen skal  

 indhente samtykke fra det sociale udvalg i den anden kommune, inden hjælpen  

 ydes.
Hvis dette samtykke ikke er indhentet, betragtes fraflytningskommunen  

 stadig som opholdskommune med deraf følgende forpligtelse til at bære  

 opholdskommunens andel af fremtidig hjælp til modtageren af flyttehjælp -  

 indtil pågældende i mindst 3 måneder har klaret sig selv.
Denne  

 undtagelsesordning fra de almindelige opholdskommuneregler i bistandslovens  

 §§ 10-11 gælder dog længst i 2 år efter flytningen.
Hvis tilflytningskommunen AFSLÅR at give samtykke, er fraflytningskommunen  

 således ikke afskåret fra at yde hjælp til flytningen.
Fraflytningskommunen  

 må blot være indstillet på muligheden for fortsat at blive betragtet som  

 opholdskommune, men kan i øvrigt indbringe afslaget for amtsankenævnet og  

 eventuelt derefter for den sociale ankestyrelse efter reglerne i lovens §§ 15  

 og 16.
50. Søges der hjælp til flytning til UDLANDET, er  

 adgangen til hjælp betinget af, 1½ at pågældende er statsborger i vedkommende land eller 2½ har særlig tilknytning til tilflytningslandet, f.eks. har familie  

 deer eller forbindelse med andre personer, der kan være en støtte for  

 pågældende, eller 3½ at der er sikret pågældende varige arbejdsmuligheder i landet.
 Opmærksomheden henledes på de særlige regler for arbejdstagere fra  

 udlandet, hvorefter arbejdsgiveren - eventuelt arbejdsløshedskassen - skal  

 betale udgifterne ved hjemsendelsen, jfr. lov om arbejdsformidling og  

 arbejdsløshedsforsikring og arbejdsdirektoratets cirkulære i tilknytning  

 hertil.
 Ved ansøgning om flytning til FÆRØERNE OG GRØNLAND finder reglerne i § 47,  

 stk. 3, tilsvarende anvendelse.
 B. (* 1) Hjælp til merudgifter som følge af fysisk eller psykisk handicap  

 under forsørgelse i eget hjem.
AFGRÆNSNING AF PERSONKREDSEN 53. (* 2) Efter lovens § 48, STK. 1, kan personer, der  

 i hjemmet forsørger et barn under 18 år med et FYSISK eller PSYKISK HANDICAP,  

 som medfører særlige udgifter VED FORSØRGELSEN, få dækket de nødvendige  

 MERUDGIFTER ved forsørgelsen, der er en følge af handicappet.
 Personkredsen i § 48, stk. 1, omfatter alle børn og unge under 18 år med  

 fysiske eller psykiske handicap, også børn og unge med vidtgående fysiske  

 eller psykiske handicap, herunder børn og unge med psykiske lidelser.
 Der skal være tale om et VEDVARENDE handicap.
Om der er tale om et sådant handicap, må om nødvendigt dokumenteres ved  

 lægeerklæring.
Det er ikke en forudsætning, at der er tale om en uhelbredelig  

 lidelse, men som udgangspunkt kan der lægges vægt på, om tilstanden skønnes  

 at ville vare længere end 1 år.
 Efter § 48, STK. 2, har prsoner med et VIDTGÅENDE fysisk eller psykisk  

 handicap, der har ophold i eget hjem, ret til at få dækket de nødvendige  

 MERUDGIFTER ved forsørgelsen, der er en følge af handicappet.
Personkredsen i § 48, stk. 2, omfatter alene personer over 18 år (voksne)  

 og omfatter følgende grupper af personer med vidtgående fysiske eller  

 psykiske handicap: åndssvage, epilektikere, vanføre, herunder personer med  

 respirationsinsufficiens, talelidende, blinde og svagtsynede samt døve og  

 tunghøre, jfr.
Socialministeriets bekendtgørelse om afgrænsning af  

 personkredsen efter bistandslovens § 48, stk. 2.
 Hjælp efter § 48, stk. 1 og 2, ydes UDEN HENSYN TIL DE ØKONOMISKE FORHOLD.
Hjælpens formål og afgrænsning 52. Bestemmelsen i § 48 har til FORMÅL gennem  

 kompensation for særlige merudgifter ved forsørgelsen at tilskynde til, at  

 personer med handicap kan forblive i eget hjem.
Hjælpen omfatter de særlige MERUDGIFTER ved FORSØRGELSEN, der er en følge  

 af handicappet.
Dette betyder, at der skal foreligge nødvendige udgifter ud  

 over de udgifter, familien eller den pågældende ville have haft, såfremt der  

 ikke var tale om et af de i bestemmelsen omhandlede handicap.
Hjælpen ydes  

 efter en vurdering af merudgiftens omfang i det enkelte tilfælde og kan  

 derfor ikke ydes efter faste takster.
Ved bedømmelsen af, om der foreligger  

 en merudgift, vil udgangspunktet være en vurdering af, hvad familien kunne  

 forventes at have afholdt, såfremt der ikke havde foreligget et særligt  

 forsørgelsesproblem som følge af handicappet.
Den del af udgifterne, som  

 svarer til de udgifter, familien selv ville have afholdt, hvis der ikke havde  

 foreligget særlige forsørgelsesproblemer, skal derfor normalt afholdes af  

 familien, således at det alene er sandsynliggjorte merudgifter i forhold  

 hertil, der kan dækkes efter § 48.
 Der kan ofte være behov for at yde rådgivning og vejledning over for  

 familien, og kompensationen for de særlige merudgifter ved barnets  

 forsørgelse bør indgå som et led i en samlet hjælp med henblik på at skabe så  

 normale rammer for familiens tilværelse som muligt.
 Ved opgørelsen af merudgifterne fragår værdien af den støtte, der ydes  

 eller tilbydes på anden måde, f.eks. i form af daginstitutionsophold,  

 hjælpemidler eller lignende.
 Udgifter til syge- og lægebehandling, herunder hjælp til briller til børn  

 under 16 år, forudsættes afholdt inden for rammerne af den gældende  

 sygesikringsordning eller som hjælpemiddel efter bistandslovens § 58, jfr.  

 dog nedenfor om hjælp af egenandelen af udgifter til særlig tandbehandling,  

 fysioterapi og anden lignende behandling henvises til bistandslovens § 46.
 Hjælp til dækning af udgifter til behandlingsredskaber, boligindretning og  

 tekniske hjælpemidler herunder betaling af en eventuel egenandel af  

 udgifterne - kan heller ikke ydes efter § 48.
 Hjælp til sådanne udgifter ydes efter bestemmelserne i henholdsvis  

 Indenrigsministeriets cirkulære om afgrænsningen af behandlingsredskaber,  

 hvortil udgiften afholdes af sygehusvæsenet, og Socialministeriets  

 bekendtgørelse om ydelse af hjælpemidler efter bistandslovens § 58 samt  

 Socialministeriets cirkulære om hjælp til boligindretning og omsorgsarbejde  

 m.v. efter bistandsloven.
 Hjælp efter § 48 kan kun i særlige tilfælde ydes som supplement til  

 invalidepension, jfr. pkt. 54 om personer med respirationsinsufficiens.
BETINGELSER FOR YDELSE AF HJÆLPEN 53. Det er en betingelse for ydelse af hjælp efter  

 stk. 1, at barnet eller den unge har et fysisk eller psykisk handicap og er  

 UNDER 18 ÅR, samt at det forsørges i EGET HJEM uden for en institution.
 For personer med vidtgående fysiske eller psykiske handicap gælder efter  

 stk. 2, at vedkommende har ophold i eget hjem, dvs. har ophold uden for en  

 institution.
 54. I det følgende er opregnet nogle EKSEMPLER på  

 merudgifter, hvortil der kan ydes hjælp efter § 48.
 Udgiften til særlige diætpræparater til børn med phenylketonuri (Foelings  

 sygdom) vil derimod som hidtil blive afholdt af staten (John F.  

 Kennedy-instituttet). Anmeldelse til instituttet sker gennem landets  

 apoteker, der udleverer de anmeldelses- og rekvisitionsblanketter, der danner  

 grundlag for præparatets udlevering.
Tilsvarende gælder hjælp til betaling af befordringsudgifter, som er  

 nødvendige ved ledsagelse af et barn til behandling.
Normalt vil det være  

 tilstrækkeligt, at kun den ene af forældrene ledsager barnet.
Hvor handicappet medfører, at barnet ikke er i stand til at benytte  

 offentlige transportmidler, vil det endvidere kunne ydes tilskud til  

 merudgifter ved befordring i fritiden.
Udgiften hertil bør dog normalt ikke  

 overstige den til enhver tid gældende godtgørelse efter statens regler for  

 400 kilometers kørsel månedlig i egen vogn efter laveste sats.
 Om hjælp til bil til befordring af personer, herunder børn, som på grund  

 af meget svær invaliditet ikke kan færdes uden benyttelse af motorkøretøj,  

 henvises til Socialministeriets bekendtgørelse om ydelse af støtte til  

 erhvervelse af motorkøretøj efter bistandslovens § 58.
Såfremt sygehusvæsenet finder det nødvendigt, at benyttelse af respirator  

 i eget hjem finder sted under særligt sygehusmæssigt tilsyn, afholdes  

 udgifterne hertil (aflønning af en ventilatør) af sygehusvæsenet, jfr.  

 Indenrigsministeriets cirkulære om afgrænsningen af behandlingsredskaber,  

 hvortil udgiften afholdes af sygehusvæsenet.
Tilskud ydes efter § 48 bl.a.  

 til nødvendigt plejepersonale i hjemmet, også selv om den respirationslammede  

 tilbringer natten på plejeafdeling i en institution.
 Da hjælpen kun tager sigte på indtægstab i tilfælde, hvor plejebehovet i  

 hjemmet indebærer vedvarende overvågning, kan der ikke ydes kompensation for  

 tabt arbejdsfortjeneste under et midlertidigt arbejdsophør på grund af en  

 særlig situation - f.eks. hospitalsindlæggelse.
 Nødvendig hjælp under hospitalsindlæggelse i tilfælde, hvor hospitalet  

 finder forældrenes tilstedeværelse nødvendig, herunder i tilfælde, hvor der  

 er fare for barnets liv, vil derimod, når betingelserne herfor er opfyldt,  

 kunne ydes efter bestemmelserne i § 37, § 40, stk. 1, og § 46, stk. 2, jfr. §  

 33. Når særlig pasning ikke er nødvendig, kan der ikke ydes tilskud i form af  

 hel eller delvis erstatning for mistet arbejdsfortjenete til den forsørger,  

 der af personlige grunde ønsker at tage sig af et handicappet børn.
 Der kan til enlige forsørgere, som af økonomiske grunde er henvist til at  

 have arbejde på fuld tid, ydes et tilskud i form af hel eller delvis  

 erstatning for indtægtsnedgang som følge af fravær fra arbejdet under  

 nødvendig ledsagelse af et barn til ambulant undersøgelse, behandling og  

 vejledning på sygehus eller på institution for personer med vidtgående  

 fysiske eller psykiske handicap.
 Der kan ikke ydes hjælp til dækning af udgifter til ekstraundervisning og  

 uddannelse, selv om familien afholder sådanne udgifter særlig af hensyn til  

 et barns handicap.
 Hjælp til BEHANDLING I UDLANDET eller rejser til sådan behandling kan  

 heller ikke ydes.
 Også hjælp til dækning af ALMINDELIG KURSUS- OG OPLYSNINGSVIRKSOMHED for  

 forældre med handicappede børn falder uden for bestemmelsen.
 55. Det påhviler det sociale udvalg at sørge for, at  

 der i fornødent omfang inddrages sagkyndig bistand, inden afgørelse om hjælp  

 efter § 48 træffes.
 I forbindelse med ydelse af hjælp til dækning af merudgifter ved  

 forsørgelsen i eget hjem af prsoner med vidtgående fysiske og psykiske  

 handicap vil det således normalt være nødvendigt at inddrage sagkyndig  

 bistand, herunder i fornødent omfang lægelig sagkundskab, fra socialcentret  

 eller vedkommende specialinstitution, således at der herved sikres, at  

 ordningen såvel lægeligt som socialt er forsvarlig.
Behovet for at indhente sagkyndig bistand vil være særlig udtalt, når en  

 person med vidtgående fysisk eller psykisk handicap udskrives fra en  

 institution, eller når det drejer sig om særligt belastende plejebehov,  

 f.eks. på grund af respirationsinsufficiens.
Man henleder herved  

 opmærksomheden på institutionen for respirationspatienter og  

 muskelsvindfondens vejlednings- og behandlingscenter.
 Hjælp efter § 48 kan ydes enten som engangshjælp til dækning af  

 sandsynliggjorte merudgifter i det enkelte tilfælde eller som løbende hjælp  

 fastsat indtil videre på grundlag af forholdene på fastsættelsestidspunktet.
 I sidstnævnte tilfælde bør det sociale udvalg med passende mellemrum  

 optage familiens eller den pågældendes forhold til bedømmelse af, om der er  

 grundlag for forhøjelse eller nedsættelse af hjælpen.
 Ved indlæggelse på en af de i lovens kapitel 17 nævnte døgninstitutioner  

 eller på sygehus bortfalder hjælpen senest ved udløbet af den måned, der  

 følger efter indlæggelsesmåneden.
IV.
NATURALHJÆLP 56. Hjælp efter bistandslovens afsnit III skal som  

 hovedregel ydes i form af udbetaling af kontante beløb.
Ifølge § 49 kan det  

 sociale udvalg dog UNDTAGELSESVIS beslutte at yde hjælp som naturalhjælp,  

 dvs. ved udlevering af en naturalydelse eller en rekvisition eller ved at  

 dække rimelige faste udgifter ved at sende beløbene direkte til kreditorerne.  

 Det er en forudsætning, at den, der søger hjælp, ikke skønnes i stand til ved  

 bistand fra socialforvaltningen at administrere kontante beløb.
Reglen kan  

 anvendes, når der i en periode forgæves har været ydet bistand til  

 administrationen af kontanthjælp, eller omstændighederne i øvrigt viser, at  

 ansøgeren ikke vil anvende hjælpen i overensstemmelse med det formål, den er  

 ydet til.
Det kan i denne forbindelse bemærkes, at der kan være grundlag for at give  

 afslag på en anmodning om hjælp til dækning af en udgift, til hvilken der  

 tidligere er ydet hjælp, jfr. det under pkt. 23 anførte.
Udgiften kan i  

 sådanne tilfælde ikke længere betragtes som rimelig, hvorfor betingelserne  

 for at yde hjælp ikke er opfyldt, jfr. § 37, stk. 2, 2. punktum.
 I øvrigt kan det være hensigtsmæssigt at udbetale hjælpen med kortere  

 terminer, i det omfang ansøgeren har udvist tendens til at bruge  

 underholdsbeløbet på kortere tid end tilsigtet.
V.
SKAT AF KONTANTHJÆLP 57. Efter bestemmelsen i ligningslovens § 7 j skal  

 behovsbestemte ydelser efter bistandsloven ikke mdregnes til den  

 skattepligtige indkomst.
Derimod nedsættes personfradraget efter kildeskattelovens § 37 c, stk. 1,  

 når en skattepligtig har modtaget ydelser efter bistandslovens kap. 9 og 10,  

 medmindre der er truffet afgørelse om tilbagebetaling.
De nærmere regler  

 herom findes i Skattedepartementets cirkulære om skattefrihed for  

 trangsbestemte sociale ydelser, jfr. cirkulære om ændring af forskellige  

 skattemæssige forhold (skattemæssig ligestilling af ægtefæller).
 Der kan ikke ydes kontanthjælp til dækning af restskat, der er opstået som  

 følge af nedsættelse af personfradraget i forbindelse med tidligere ydet  

 kontanthjælp, jfr. foran under pkt. 25.
 Det sociale udvalg bør imidlertid vejlede ansøgeren om de skattemæssige  

 konsekvenser af kontanthjælpen og om mulighederne for at få ændret den  

 skattemæssige forskudsregistrering, således at restskat som følge af  

 kontanthjælpen så vidt muligt undgås.
