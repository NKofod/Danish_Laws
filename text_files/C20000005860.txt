Vejledning om ændrede regler om  

 kvalitetssikring Indledning Denne vejledning knytter sig til By- og Boligministeriets  

 bekendtgørelse nr. 202 af  23. marts 2000 om kvalitetssikring af  

 byggearbejder.
 I vejledningen redegøres for de ændringer,  

 som bekendtgørelsen indebærer i forhold til det hidtil  

 gældende cirkulære af 12. november 1986 om kvalitetssikring af  

 byggearbejder samt Byggestyrelsens vejledning af 1986 om  

 kvalitetssikring.
Der vil senere blive udsendt en ny omfattende vejledning  

 om kvalitetssikring til afløsning af 1986-vejledningen.
Indtil da kan  

 1986-vejledningen stadig benyttes under hensyntagen til de ændringer,  

 som omtales i denne vejledning.
Bekendtgørelsen er obligatorisk for samme  

 område som 1986-cirkulæret, dvs. for statsbyggeriet og for  

 offentlig støttet byggeri efter lov om almene boliger og  

 støttede private andelsboliger mv. 1986-cirkulæret har  

 også indirekte været obligatorisk på  

 byfornyelsesområdet, idet det er anført i bekendtgørelse  

 nr. 311 af 19. maj 1999 om udbud mv. af bygge- og anlægsarbejder efter  

 lov om byfornyelse, at det påhviler bygherren at overholde  

 1986-cirkulæret.
Det nævnes nu udtrykkeligt i  

 bekendtgørelsen, at den også gælder for byggeri efter kap.  

 3 i  lov om byfornyelse, der modtager tilsagn om støtte efter kap. 4 i  

 samme lov.
Ændringernes baggrund Kvalitetssikringscirkulæret af 1986 tog sigte  

 på at modvirke de omfattende byggeskader.
Skaderne skulle  

forebygges ved en indsats under byggeriets planlægning og  

 udførelse.
 Byggeskadefondenes erfaringer siden 1986 viser, at der  

 stadig er et betydeligt antal byggeskader. Årsagerne er mange:  

 Ufuldstændig projektering, manglende anvisninger på rette  

 udførelse, udpinte materialer, forkert gennemførte sparerunder,  

 svage sanktioner og for ringe brug af byggetekniske og organisatoriske  

 erfaringer.
 Tankegangen om kvalitetssikring er således ikke  

 slået fuldt igennem.
En hyppig anke mod kvalitetssikringen er, at  

 dokumentationskravene fører til alt for meget papirarbejde, og at  

 indsatsen ikke har reel betydning, men alene er af formel art.
Dette kan  

 hænge sammen med den måde, hvor på kontrolplanerne  

 udarbejdes og anvendes.
Det er alligevel opfattelsen i ministeriet og hos  

 byggeriets parter, at regelsættet om kvalitetssikring er godt som  

 værktøj og som en art idealbeskrivelse af god byggeskik.
Det er  

 tillige opfattelsen, at regelsættet skal støttes af andre tiltag  

 og strammes op på forskellige felter med henblik på bedre  

 virkning.
 Denne opstramning er nu gennemført i form af de  

 ændringer, som bekendtgørelsen indeholder.
Generelt om bekendtgørelsen Ændringerne i bekendtgørelsen tager sigte  

 på at forstærke kvalitetssikringen, således at byggeriets  

 parter kan undgå eller formindske omprojektering, spild, usikkerhed,  

 ydelser, der må udbedres eller udføres på ny, svigt og  

 skader samt de deraf følgende ekstraudgifter eller forringede  

 kvaliteter. Ændringernes formål er først og fremmest at  

 modvirke kvalitetssvigt i byggeriet, men i vidt omfang kan kvalitetssikringen  

 efter de foreliggende erfaringer virke som rationaliseringstiltag i de  

 enkelte virksomheder.
Der er lagt større vægt på processerne  

 i forbindelse med projektering og udførelse af et byggeri.
Det er  

 vigtigt, at disse processer nøje planlægges, og at  

 dokumentationen aftales.
Det gælder eksempelvis i forbindelse med  

 bygherrens programmeringsarbejde, udførelsen af projektgranskning, ved  

 samarbejdet om projektgennemgang og ved tilsyns- og kontrolarbejdet på  

 byggepladsen.
 Ændringerne burde i det væsentlige allerede  

 høre med til god byggeskik, og de er derfor principielt  

 udgiftsneutrale.
Visse af ændringerne lægger op til mindre  

 papirgang, navnlig under entreprisers udførelse, nemlig at Bekendtgørelsen normerer visse  

 fremgangsmåder, men opretholder herudover metodefriheden og princippet  

 om, at hver part sikrer for sig.
Kvalitetssikringen skal fortsat virke uafhængigt af  

 eventuel certificering af virksomheder.
Certificering drejer sig om den  

 enkelte virksomhed og alle dennes aktiviteter.
Kvalitetssikring drejer sig om  

 det enkelte byggeri og om virksomhedernes indsats og samvirke i dette.
 Bekendtgørelsen berører ikke byggeriets  

 ansvarsregler.
I bekendtgørelsen lægges   i tråd med  

 nyere byggepolitisk opfattelse   større vægt på bygherrens  

 indsats.
Det er bygherrens opgave at sikre kvaliteten og med dette for  

 øje at antage og styre den fornødne tekniske sagkundskab i form  

 af rådgivere og entreprenører.
Det er   ligesom i 1986-cirkulæret   bygherren, der  

 er forpligtet efter bekendtgørelsen.
Bygherren har ansvaret for, at  

 der vælges rette kvalitet, og bygherren skal i sine aftaler med sine  

 rådgivere og entreprenører sørge for at forpligte disse  

 til at leve op til bekendtgørelsens regler om kvalitetssikring.
Det er  

 så rådgivernes og entreprenørernes pligt at  

 gennemføre de tekniske sider af kvalitetssikringen som angivet i  

 bekendtgørelsen.
Gør de ikke det, kan de ifalde ansvar overfor  

 bygherren efter dansk rets ansvarsregler.
Uafhængigt af bekendtgørelsen har  

 rådgivere og entreprenører en professionel pligt til at levere  

 kontraktmæssig ydelse og til at følge god byggeskik, herunder  

 til at anvende fremgangsmåder, der kan betegnes som alment teknisk  

 fælleseje.
Der er en glidende overgang eller overlapning fra  

 bekendtgørelsens regler til den almindelige pligt til at iagttage god  

 byggeskik.
Bekendtgørelsen træder i kraft 1. maj 2000 og  

 gælder for statsligt byggeri, der påbegyndes projekteret efter  

 denne dato.
Bekendtgørelsen gælder endvidere for byggearbejder,  

 der efter ovennævnte dato modtager tilsagn om offentlig støtte  

 efter lov om almene boliger samt støttede private andelsboliger mv.  

 eller efter lov om byfornyelse.
Befinder byggeplanerne sig før denne  

 dato på programoplægs   eller programstadiet, må bygherren  

 sørge for, at planerne kommer til at leve op til  

 bekendtgørelsens krav.
Dette burde ikke være vanskeligt, fordi  

 bekendtgørelsen ikke udtrykker andet end, hvad en god og omhyggelig  

 bygherre i forvejen skal sørge for.
 Fra 1. maj 2000 ophæves  

 kvalitetssikringscirkulæret af 1986. Men cirkulæret bevarer sin  

 gyldighed for byggesager, der er påbegyndt projekteret eller har  

 modtaget tilsagn om offentlig støtte før denne dato.
I bekendtgørelse og vejledning betyder  

 "rådgiver" den tekniske bistand, der er antaget af bygherren,  

 og "entreprenøren" betyder den udførende part.
I  

 nogle sammenhænge skrives "de projekterende parter", som  

 foruden rådgivere omfatter entreprenører med  

 projekteringsindsats og materialevalg.
Ændringerne Opbygningen af bekendtgørelsen afviger fra  

 1986-cirkulæret.
Regelsættet er nu opbygget således:
Regelsættet er nu en bekendtgørelse og ikke  

 et cirkulære.
Denne ændring har ingen betydning for den praktiske  

 gennemførelse af kvalitetssikringen, men understreger vigtigheden af  

 kvalitetssikringsindsatsen.
En del af ændringerne er nok nye i forhold til  

 cirkulæret af 1986, men de er ikke nye i forhold til god byggeskik.
De  

 konkrete ændringer er følgende:
 § 1, stk. 2, om ombygninger er uændret fra  

 cirkulæret, idet bestemmelsen ikke har givet anledning til problemer.  

 Det er uden betydning, om der er knyttet en eller flere entreprenører  

 til en ombygning.
 Ved forsøg i byggeriet (§ 9) kan henvises til By-  

 og Boligministeriets vejledende retningslinier for forsøg af oktober  

 1998.
1986-cirkulærets § 9 om betaling er udgået som  

 overflødig under de nuværende forhold.
Bestemmelsen havde  

 især sin baggrund i de honorarregler for arkitekter og  

 ingeniører, der nu er ophævet.
Endvidere er cirkulærets §  

 11 om kontrol- og godkendelsesordninger udgået.
Anbefalingerne i  

 bestemmelsen vil fremover kunne findes som vejledningsstof.
 Det -  i alt byggeri  - afgørende forhold mellem  

 kvalitet og økonomi håndteres således i  

 bekendtgørelsen:
Der skal altid bygges i "god kvalitet" (§ 2,  

 stk.1). Byggeriets økonomi skal altid være realistisk, dvs.  

 kunne give god kvalitet (§ 2, stk.1). Kravet om totaløkonomi (§ 2,  

 stk.2) må ikke føre til, at der slækkes på kravet om  

 god kvalitet.
I vurderingen af god kvalitet indgår bedømmelse af  

 risikoen for svigtende kvalitet (§ 3, stk. 4 og § 5, stk. 1, nr. 5).  

 Økonomien skal være realistisk allerede fra programfasen (§ 5,  

 stk. 1, nr. 2).
De enkelte ændringer Ad § 2, stk. 1.
§ 2 er som den øvrige bekendtgørelse  

 primært rettet mod bygherren, og bestemmelsen betoner bygherrens pligt  

 til at sørge for den samlede kvalitet i byggeriet.
Bygherren skal ikke  

 alene sikre kvaliteten, men også sætte den.  

 Bestemmelsen ligger på linie med andre bestræbelser på at  

 fremhæve og styrke bygherrens centrale rolle i byggeprocessen.
 Det hidtidige cirkulære af 1986 har alene sigtet  

 på den byggetekniske kvalitet, dvs. byggeriets holdbarhed og levetid,  

 og dermed at svigt i byggeriet modvirkes. § 2 drejer sig nu om al kvalitet i  

 byggeriet, dvs. udover byggeteknikken også brugsværdi, arkitektur  

 og andre konkret aktuelle kvaliteter såsom miljøforhold.
 At arkitektur nu er nævnt må ses på  

 baggrund af, at der i disse år anlægges en offentlig  

 arkitekturpolitik, som betoner vigtigheden af, at byggeriet præges af  

 god arkitektur.
Hvad der skal forstås ved "god kvalitet",  

 kan ikke fastlægges generelt, men må afgøres efter de  

 forhåndenværende behov, muligheder og eventuelle konkrete  

 retsregler.
Det samme gælder de hensyn til miljø og andre  

 forhold, der er nævnt i bestemmelsen.
Der peges i bestemmelsen på hensyntagen til "en  

 realistisk anlægs- og driftsøkonomi". Økonomi er som  

 bekendt en afgørende faktor i byggeriet.
Det er den, der afgør,  

 hvor mange af bygherrens og brugernes forventninger, der kan opfyldes, og det  

 er ofte den, der tjener som undskyldning, hvis byggeriet ikke er vellykket.  

 Økonomien betegner grænsen for, hvor meget bygherren   og til  

 syvende og sidst samfundet eller markedet   vil ofre på at  

 tilfredsstille et behov for boliger eller andre bygninger.
Giver  

 økonomien ikke mulighed for god kvalitet, må byggeriet opgives  

 eller udskydes.
 Igennem denne samlede indsats og afvejning  

 vedrørende behov og økonomiske muligheder kan senere problemer  

 og skuffelser modvirkes.
Det fremgår endvidere af bestemmelsen, at bygherrens  

 kvalitetsindsats ikke alene skal gå på byggeriets projektering og  

 udførelse, men også på programoplæg og byggeprogram,  

 dvs. fra de tidligste overvejelser om byggeriet.
Det skal undersøges,  

 om bygherrens intentioner som udtrykt i programoplæg og program rammer  

 det ønskelige, er uden uheldige bivirkninger og er økonomisk  

 forsvarlige, kort sagt, om byggeplanerne virker gennemførlige.
 Denne tidlige kvalitetssikringsindsats må ske ved  

 gennemtænkning og brug af erfaringer, hvorimod der ikke er noget krav  

 om dokumentation af indsatsen.
Bekendtgørelsens øvrige regler, § 3 og  

 følgende, drejer sig som hidtil alene om at sikre den byggetekniske  

 kvalitet og ikke f.eks. brugsværdien.
I praksis er der dog nok glidende  

 overgange mellem byggeteknisk kvalitet og brugsværdi.
 Ad § 2, stk. 2.
Som nævnt under § 2, stk. 1   og som det også  

 fremgår af § 5, stk. 1, nr. 2   er en realistisk økonomi  

 afgørende for en byggesags vellykkede forløb. Økonomien  

 har tre sider byggeudgiften og driftsudgiften, når byggeriet er taget i  

 brug, samt samspillet mellem byggeudgift og driftsudgift.
Dette samspil var  

 tidligere ofte overset, men betragtes nu som stadig vigtigere, fordi  

 byggeriets driftsudgifter, f.eks. udgifter til vedligehold, energi og  

 renhold, samt de bygningsbetingede virksomhedsudgifter over en  

 årrække er afhængige af bygningsudformningen og vil ofte  

 overstige byggeudgiften.
Med bestemmelsen bliver dette samspil mellem anlægs-  

 og driftsudgift   totaløkonomi - nu obligatorisk for bygherren at  

 vurdere.
Formålet er at få det bedst mulige forhold mellem de to  

 arter udgifter frem.
Samspillet består i at vurdere dels byggeudgifterne,  

 dels de deraf afledte driftsudgifter over en årrække og så  

 beregne det optimale forhold mellem udgifterne.
I vurderingen må  

 også indgå risici, f.eks. for byggeskader, (se nærmere § 5,  

 stk. 1, nr. 5).
 Den totaløkonomiske vurdering må dog ikke  

 føre til, at der slækkes på kravet om god kvalitet.  

 Bygherren bør således ikke acceptere byggeri med øget  

 risiko for svigt eller skader med den begrundelse, at f.eks. materialer  

 ganske vist er dårlige, men at de er særlig billige - "gode  

 til prisen". Argumentet om, at dårlig kvalitet kan kompenseres ved  

 forstærket drift, bør ikke anerkendes, bl.a. fordi erfaringerne  

 viser, at bygningsejeren kan være tilbøjelig til at spare  

 på driftsudgifterne.
I bestemmelsen foreskrives ikke noget bestemt omfang eller  

 resultat af totaløkonomiske vurderinger eller nogen bestemt  

 fremgangsmåde.
Indsatsen må afpasses efter byggeriets  

 størrelse og art.
I f.eks. små byfornyelsessager er det  

 begrænset, hvad der kan forlanges.
Det væsentlige er, at  

 bygherren på en eller anden måde gennemfører  

 totaløkonomiske tankegange.
For støttede byggerier efter lov om almene boliger  

 samt støttede private andelsboliger m.v. er der allerede  

 indført krav om totaløkonomiske vurderinger.
Til brug for  

 bygherre og tilsagnsgiver som et muligt grundlag for den  

 totaløkonomiske vurdering er udarbejdet en beregningsmodel for  

 boligbyggeri.
Andre bygherrer kan benytte det i øvrigt foreliggende  

 tekniske stof om emnet og kan i rådgiverfirmaer få bistand til  

 beregninger og vurderinger.
 Ad § 3, stk. 2, andet punktum.
 Projekt- og procesgranskning har vist sig som meget  

 nyttige led i kvalitetssikringen og er derfor gjort obligatoriske i  

 bekendtgørelsen.
I korthed sagt består granskningen i, at hver  

 rådgiver   herunder entreprenører med projekteringsopgaver -  og  

 entreprenør ved egen eller udefra kommende hjælp gennemgår  

 materiale, der ligger til grund for ydelsen med henblik på at opdage og  

 rette fejl, ufuldstændigheder, undladelser, manglende sammenhæng,  

 uhensigtsmæssige valg af løsninger eller at afdække  

 særlige risici.
Projekterende skal således f.eks. gennemgå  

 tegninger samt beskrivelser, og entreprenører skal f.eks.  

 gennemgå udførelses- og arbejdsplaner.
Der findes praksis for, hvorledes granskning kan  

 gennemføres, bl.a.
PAR´s og FRI´s anvisninger, men ingen autoriserede  

 fremgangsmåder.
Granskning er også omtalt i 1986-vejledningen  

 side 18-19.
Granskningen kan ikke erstatte indsatsen med at  

sætte kvaliteten ordentligt.
Man kan ikke kontrollere  

 kvalitet ind i et byggeri.
 Granskningen hører med til de enkelte parters  

 interne kvalitetssikring, og bygherren skal ikke medvirke eller kontrollere.  

 Granskningen nævnes derfor i § 3 og ikke i kap. 4 og 5, der  

 vedrører bygherrens indsats. (Se dog § 3, stk. 5). Men bygherren kan  

 igennem parternes dokumentation af deres færdige ydelser få  

 indtryk af granskningens lødighed, jf. § 12 om kontrolplaner og  

 bemærkningerne til § 10 om dokumentation af projekteringsydelser.
 Ad § 3, stk. 4.
Indsatsen for kvalitetssikring bør især  

 rettes mod risikobehæftede forhold.
Dette er udtrykt som et almindeligt  

 ønske fra byggeriets parter og kan medvirke til at begrænse  

 kontrolarbejdet og dermed papirgangen.
 Ved risikobehæftede forhold forstås, at  

 materialer, konstruktioner, udformninger og sammensætninger af  

 materialer ikke giver den styrke, holdbarhed og levetid, der er det normale,  

 og at der som følge heraf forekommer væsentlige svigt med  

 betydelige følgevirkninger eller konstateres en ikke fjerntliggende  

 fare herfor.
 Hvad der er "normalt", kan udledes af god  

 byggeskik eller offentlige forskrifter, især bygningsreglementerne,  

 DS-normer, SBI-anvisninger, BYG-ERFA blade eller Byggeskadefondenes  

 erfaringer.
 Er der særlige forhold i byggeriet (vindbelastning,  

 jordbundsforhold, særlig brug), skal der tillige tages hensyn  

 hertil.
Også tilsyns- og kontrolindsatsen under byggeriets  

 gennemførelse bør især rettes mod risikobehæftede  

 forhold.
Dette gælder således bygherrens udbudskontrolplan, der  

 bør rettes mod særlige kontrolområder, nemlig de konkrete  

 risikoområder, der er fundet under projekteringen.
Udformninger og udførelser, der på  

 forhånd bedømmes til at indeholde en risiko for svigt, kan blive  

 mindre risikobehæftede ved omhyggelig tilsynsindsats fra fagtilsyn  

 eller entreprenør.
Men en sådan indsats kan selvfølgelig  

 ikke hjælpe på f.eks. materialer, der i sig selv har ringe  

 holdbarhed og kort levetid.
Indkredsning af risikobehæftede forhold er  

 først og fremmest et anliggende for de projekterende parter.
I  

 støttet boligbyggeri skal afgives en særlig erklæring  

 herom, se § 5, stk. 1, nr. 5.
 Ad § 5, stk. 1, nr. 1.
 Bestemmelsen følger op på reglen i § 2, stk.  

 1, hvorefter bygherren skal sætte kraftigt ind allerede fra  

 byggeplanernes tidlige faser.
Der findes vejledende regler for arkitekternes og  

 ingeniørernes ydelser, som kan lægges til grund.
Men det  

 må selvfølgelig konkret beskrives, hvad rådgiverydelserne  

 i det enkelte byggeri går ud på: Art, omfang, afgrænsning  

 til andre ydelser og tidsplan.
 Ad § 5, stk. 1, nr. 2.
Bestemmelsen følger op på reglen i § 2, stk.  

 1, hvorefter anlægs- og driftsøkonomien skal være  

 realistisk.
Bestemmelsen sigter ikke mindst på at modvirke de budget-  

 og bevillingsoverskridelser, der ofte giver problemer i byggesager.
 Ad § 5, stk. 1, nr. 3.
Udbudsgrundlaget i byggesager er i stigende grad  

 mangelfuldt, fordi bygherrens projektmateriale er ufuldkomment.
Dette giver  

 usikkerhed om den kvalitet, der ønskes, og om byggeprocessens gang,  

 ligesom manglerne skaber rum for krav om merbetaling og deraf følgende  

 konfliktmuligheder.
Også grænsefladestyringen mellem  

 entreprenørerne bliver usikker.
Bestemmelsen skal modvirke denne udbredte tendens til for  

 dårligt projektmateriale.
I henhold til bestemmelsen bør der  

 altid foreligge et projektmateriale, før en ydelse går i gang,  

 dvs. også hvis en entreprenør eller leverandør selv er  

 projekterende.
Der er i byggelovgivningen krav om, at ansøgninger  

 om byggetilladelse skal indeholde enhver oplysning af betydning for sagens  

 behandling, hvilket bl.a. kan være statiske beregninger.
Det er  

 indtrykket, at ansøgninger om byggetilladelse ikke altid  

 vedlægges de nødvendige statiske beregninger.
For at understrege  

 vigtigheden af, at statiske beregningerne, især beregninger af  

 stabilitet og forankringer, er meget nødvendige, når svigt og  

 skader i byggeriet skal undgås, gøres der nu opmærksom  

 på de statiske beregninger direkte i bestemmelsen.
Afgrænsningen mellem ydelserne er væsentlig,  

 både i projekterings- og i udførelsesleddet.
Afgrænsningen  

 drejer sig både om, at ydelserne er indbyrdes defineret, og om, at de  

 passer sammen, således at byggeriet som helhed er i orden.
 Bestemmelsen er beslægtet med § 6 i Bygge- og  

 Boligstyrelsens cirkulære af 10. oktober 1991 om pris- og tid på  

 bygge- og anlægsarbejder m.v., der lyder:
"Udbudsmaterialet skal være entydigt og  

 således udformet, at der er klarhed over ydelsens omfang og indhold.  

 Udbydes byggearbejder på grundlag af bygherrens hovedprojekt, må  

 udbudsmaterialet indeholde en fuldstændig beskrivelse af de ydelser,  

 der skal gives tilbud på.
Som vejledning for projektmateriale til et  

 fuldstændigt arbejdsgrundlag henvises til bilag 2".
Det nævnte bilag 2 er en liste over  

 fuldstændigt arbejdsgrundlag, dvs. detaljeret hovedprojekt før  

 byggeriets påbegyndelse.
Denne liste er alene vejledende.
Et detaljeret  

 hovedprojekt er næppe længere det mest anvendte udbudsgrundlag.  

 Udviklingen i byggevareindustrien og i udformningen af funktionskrav  

 gør det muligt at udforme ikke-detaljerede, men tilstrækkelig  

 præcise udbudsgrundlag til brug ved udbud både i fagentreprise og  

 totalentreprise eller i andre former, hvor det ofte er et led i entreprisen  

 at tage sig af detailfastlæggelsen af materialer og udførelser,  

 f.eks. på grundlag af standardløsninger.
§ 5, stk. 1, nr. 3, vedrører i modsætning til  

 § 6 i pris og tidscirkulæret ikke udbudsforholdene.
I bestemmelsen  

 anføres alene, at en ydelse skal være klart fastlagt,  

før den påbegyndes, - hvad enten det er bygherren,  

 rådgiverne eller entreprenørerne, der fastlægger.
 Ad § 5, stk. 1, nr. 4.
Funktionskrav er beskrivelser i udbudsmaterialet, der  

 udtrykker, hvad en ydelse skal kunne, men derimod ikke, hvorledes ydelsen  

 skal udformes eller udføres.
Funktionskrav giver stor frihed til at  

 bestemme, hvorledes kravet til den pågældende brugsværdi i  

 det færdige byggeri skal realiseres, men funktionskravene er i praksis  

 ofte upræcise.
Dette betyder, at de kan give usikkerhed om ydelsernes  

 art og omfang, især for de udførende, og at det kan være  

 vanskeligt at knytte ansvar til de fejl og mangler, der kan bunde i  

 funktionskravene.
 Funktionskrav benyttes i vidt omfang i byggeprocessen, og  

 bestemmelsen har derfor til formål at tilskynde til, at sådanne  

 krav giver fornøden vejledning om ydelsernes udførelse og  

 færdige fremtræden.
Bestemmelsen kan efterleves ved omhu og eftertanke hos  

 dem, der udformer kravene, f.eks. ved at udbygge dem ved henvisninger til god  

 udførelse eller ved anvisninger på, hvorledes de kan omformes  

 til løsninger i det færdige byggeri.
Hvor det ikke er muligt at  

 funktionsbeskrive med tilstrækkelig tydelighed, kan der evt. angives  

 "et bestemt fabrikat eller dermed ligestillet". Man skal være  

 opmærksom på, at sådanne formuleringer ikke må kunne  

 virke konkurrenceforvridende.
 Ad § 5, stk. 1, nr. 5.
 Byggeskadefonden for nybyggeri´s mange erfaringer om  

 byggeskader er med bestemmelsen omformet til et værktøj, der  

 skal hindre, at disse byggeskader optræder i byggeriet i fremtiden.
På grundlag af fondens erfaringer er indkredset et  

 antal byggetekniske forhold, som optræder i byggeri under fonden, og  

 som ofte giver risiko for svigt og skader.
Meningen med bestemmelsen er, at  

 de parter i byggeriet, der projekterer eller står for materialevalg  

 rådgivere eller entreprenører    mere skal rette deres  

 opmærksomhed på risikobehæftede forhold og vurdere, om  

 deres ydelser indebærer "større risiko" for svigt  

 eller skader, samt afgive en erklæring herom.
Formularen til  

 erklæringen og en tilknyttet vejledning giver nærmere besked om  

 erklæringens afgivelse og betydning samt om begreberne  

 "risikobehæftede forhold" og "større  

 risiko".
De projekterende vil formentlig typisk afgive  

 erklæringen på grundlag af deres projektgranskning, men  

 erklæringen gælder uafhængig af granskningen.
I det omfang  

 projektering eller materialevalg hører med til en entreprise, er det  

 entreprenøren, der skal afgive erklæringen.
De projekterende  

 skal som led i god byggeskik også pege på andre mulige  

 risikobehæftede forhold end dem, som erklæringen omfatter.
Erklæringen ændrer ikke på  

 rådgiveransvaret, men kan stille bygherren og Byggeskadefonden  

 bevismæssigt bedre i ansvarsopgør.
Erklæringen afgives til  

 bygherren, og det er bygherrens og Byggeskadefondens sag at anvende  

 erklæringen i mulige ansvarsopgør.
Bygherren skal tillige, som  

 angivet i § 5, stk. 2, lade erklæring og eventuelt tilknyttede  

 redegørelser indgå i udbudsmaterialet.
 Ad § 5, stk. 1, nr. 6.
Bestemmelsen skal modvirke de mange beklagelser over for  

 korte frister i byggeriets faser lige fra planlægning til  

 udførelse.
De korte frister kan føre til forhastet arbejde og  

 dermed til forhøjet risiko for svigt i byggeriet, eller de kan  

 føre til mere eller mindre berettigede krav om fristforlængelser  

 og dermed til tvister herom.
De mindstefrister, der er angivet i pris- og  

 tidscirkulærets § 7 (medtaget som note i bekendtgørelsen),  

 drejer sig om visse af fristerne i byggeprocessen.
Men det er vigtigt, at der  

 er rimelig tid til alle faser i planlægningen og udførelsen.
De for korte frister optræder tit i byggeprocessens  

 senere faser og kan skyldes, at bygherren mere eller mindre selvforskyldt har  

 brugt for megen tid på de tidligere faser, f.eks. fordi de oprindelige  

 byggeplaner har vist sig at være urealistiske.
Bygherren kan også  

 være under pres fra byggeriets kommende brugere for at få  

 byggeriet færdigt.
Bygherren kan modvirke sådanne problemer ved  

 at fastsætte og stå fast på rimelige frister og ved  

 at gennemføre sine opgaver så omhyggeligt, at der ikke bliver  

 tilskyndelser til at sammenpresse fristerne i byggeprocessens senere  

 faser.
 Ad § 5, stk. 2.
 Med bestemmelsen sikres det, at entreprenørerne  

 allerede inden afgivelse af tilbud bliver gjort opmærksomme på  

 eventuelle risikobehæftede forhold.
 Ad § 6, første punktum.
Med "gennemprøvede enkeltdele" sigtes der  

 især på brug af standardløsninger, men bestemmelsen  

 indskrænker ikke den generelle projekteringsfrihed.  

 Standardløsninger vil normalt fremkomme fra byggematerialeindustrien  

 og har i sig selv erfaringsmæssigt kun få svigt.
Dette  

 hænger formentlig sammen med, at standardløsninger i form af  

 leverancer fra byggematerialeindustrien er undergivet den faste industris  

 former for kvalitetssikring  (som falder udenfor kvalitetssikringen af selve  

 byggeriet). Der kan også være tale om gennemprøvede  

 konstruktioner eller samlinger.
 Med hensyn til valg af materialer kan endvidere henvises  

 til 1986-vejledningen s. 30-31, om at benytte produkter, der er undergivet  

 kontrol- og godkendelsesordninger.
 Ad § 6, andet punktum.
 Formålet med bestemmelsen er at sikre, at relevante  

 materialeegenskaber kan genfindes efter materialernes indbygning i byggeriet.  

 Materialerne skal altså kunne fungere som tilsigtet ved udbudet.  

 Egenskaber må ikke gå tabt ved forkert brug af materialer eller  

 ved uhensigtsmæssig sammenbygning.
 Ad § 7.
 I § 6, stk. 1, nr. 2, (1986-cirkulærets § 10b)  

 bestemmes, at byggeriet skal udformes, så det kan drives, herunder  

 holdes vedlige, på en rationel og økonomisk måde.
Med § 7 sikres det, at grundlaget for driften foreligger  

 ved byggeriets aflevering.
Dette hensyn sikres yderligere ved bestemmelsen i  

 § 12, stk. 3, (1986-cirkulærets § 6, stk. 3), hvorefter dokumentationen  

 ifølge kontrolplanen skal have en sådan form, at den i relevant  

 omfang kan indgå i driftsplanen.
 Ad § 8, stk. 2.
Bestemmelsen sigter på de såkaldte  

 sparerunder, dvs. tilfælde hvor projektet må omarbejdes, efter at  

 det ved prisindhentning har vist sig for dyrt.
Erfaringsmæssigt  

 gennemføres sådanne runder ikke altid på en måde,  

 der sikrer den byggetekniske kvalitet i byggeriet som helhed.
F.eks. kan  

 udskiftning af materialer et sted i byggeriet gøre det  

 nødvendigt at vurdere, om dette kan medføre øget risiko  

 for svigt et andet sted.
 Det må også overvejes, om ændringer i  

 projektet nødvendiggør ændringer i tidsplanerne.
 Ad § 10, nr. 1.
1986-cirkulæret har regler om dokumentation af  

entreprenørydelser.
Disse regler videreføres i  

 bekendtgørelsen i § 12 om kontrolplaner.
I § 10, nr. 1, er  

 dokumentationskravet udvidet til også at omfatte  

projekteringsydelser.
Dokumentationen skal give bygherren mulighed for at  

 bedømme, om projekteringen lever op til byggeprogrammet og andre  

 aftaler, og om projekteringen er gennemført i overensstemmelse med god  

 projekteringsskik.
Bygherren, der normalt ikke er byggesagkyndig, vil  

 næppe kunne gå i dybden med disse bedømmelser af  

 projekteringsydelserne, og det er ikke meningen, at bygherren skal få  

 dokumentationen efterprøvet hos andre sagkyndige.
Men hvis der viser  

 sig problemer med fejl eller ufuldstændigheder i projekteringen, kan  

 dokumentationen for såvel bygherre som rådgiver blive et led i  

 afklaringen af problemerne.
Dokumentationskravet kan også tilskynde  

 til, at projekteringen gennemføres med omhu.
 Dokumentationens emner er, generelt sagt, om kravene i  

 bekendtgørelsens kap. 4 om indsatsområder er opfyldt.
 Herudover kan bygherren have særlig interesse i en  

 række detailspørgsmål, såsom:
 Bestemmelsen om dokumentation omfatter som de  

 øvrige hjælpemidler i bekendtgørelsen alene den  

 byggetekniske kvalitet, men vil i praksis også kunne komme ind på  

 de andre kvaliteter, ikke mindst brugsværdien.
Dokumentationen drejer sig om den færdige  

 projekteringsydelse og skal således afgives til bygherren sammen med  

 denne.
Det er altså ikke projektgranskningen (jf. § 3, stk.2), der skal  

 dokumenteres, men rådgiverne vil formentlig benytte granskningen som et  

 af grundlagene for dokumentationen.
Dokumentationen kan også benyttes  

 ved projektgennemgangen, se § 10, nr. 2.
 Projekteringsydelser kan ikke dokumenteres på samme  

 måde som entreprenørydelser, og kontrolplansystemet er derfor  

 ikke brugbart.
Det må nærmere afklares i praksis, hvordan  

 dokumentationen skal foregå, og indtil videre må der  

 indrømmes betydelig frihed på dette felt, både hvad  

 angår indhold, omfang og form.
Skriftlighed må dog være  

 reglen af hensyn til dokumentationens brugbarhed.
 Ad § 10, nr. 2.
Bestemmelsen indebærer, at projektgennemgang bliver  

 obligatorisk.
Det er almindeligt anerkendt, at samarbejde og indbyrdes  

 information mellem parterne i et byggeri skaber tillid og modvirker fejl.  

 Projektgennemgang kan være et middel i denne retning.
Erfaringen viser,  

 at projektgennemgang er et væsentligt led i kvalitetssikringen og kan  

 løse mange problemer.
Bl.a. kan fremtidige tvister om ydelsernes  

 omfang blive afskåret   parterne kan henvise til, at forholdene burde  

 være bragt frem ved projektgennemgangen.
Desuden kan  

 projektgennemgangen fremme en tidlig planlægning og  

 tilrettelæggelse af udførelsen.
Projektgennemgang omfatter også samspillet mellem de  

 forskellige rådgiverydelser i et byggeri.
Men det kan   udenfor  

 totalrådgivning og totalentreprise   ikke kræves, at  

 rådgiverne optræder som én part ved  

 projektgennemgangen.
Der findes praksis og vejledningsstof om  

 projektgennemgang, f.eks.
Byggestyrelsens vejledning i projektgennemgang i  

 byggeriet af 1988. Som grundlag kan også tjene vejledningen om  

 risikobehæftede forhold, se § 5, stk. 1, nr. 5.
 Ad § 12, stk. 1, sidste punktum.
Hensigten med bestemmelsen er, at dokumentationen skal  

 blive mere anvendelig, og at modvirke at dokumentationen blot bliver et  

 sæt formelle papirer, der udformes ved arbejdets  

 færdiggørelse uden forbindelse med de aktiviteter, den skulle  

 dække.
Bestemmelsen medfører, at også bygherren må  

 reagere løbende, hvis dokumentationen giver anledning dertil.
 Ad § 13.
Bestemmelsen fjerner forbudet i det hidtidige  

 cirkulæres § 8 mod at konkurrere på kvalitetssikring, når  

 der gives tilbud.
Tankegangen er, at konkurrencen som en af de  

 stærkeste drivkræfter på udbudssiden også bør  

 være med til at styrke kvalitetssikringen.
I sagens natur kan  

 kvalitetssikring alene anvendes som tildelingskriterium, når der  

 konkurreres på økonomisk mest fordelagtige tilbud og altså  

 ikke ved en ren priskonkurrence.
Ved prækvalifikation bedømmes virksomhedernes  

 hidtidige kvalitetssikringsindsats, som kan dokumenteres.
Bygherren kan  

 eventuelt kræve dokumentation for gennemførte projekter for  

 andre bygherrer, f.eks. i form af afleveringsdokument bilagt mangelliste.
 Hvor kvalitetssikring indgår som et  

 tildelingskriterium for den konkrete opgave, bedømmes virksomhedernes  

 evne til i det konkrete byggeri at præstere kvalitet og  

 kvalitetssikring.
 Ved konkurrence om rådgiverydelser kan ikke blot  

 evnen til at sikre egne ydelser tælle med, men også evnen til at  

 kontrollere entreprenørernes sikring af disses ydelser.
Det må angives i udbudsmaterialet, med hvilken  

 vægt kvalitetssikring tillægges i rækken af  

 tildelingskriterier.
En vanskelighed ved konkurrence på elementer som  

 kvalitetssikring er, at sådanne ydelser ikke uden videre er  

 målbare, ligesom kvalitetssikringens succes i byggeriet som helhed i  

 betydelig grad beror på samspillet med de andre parter i det konkrete  

 byggeri.
 Ad § 14.
 Der henvises til bemærkningerne om  

 ikrafttrædelsestidspunktet under kapitlet "Generelt om  

 bekendtgørelsen".
