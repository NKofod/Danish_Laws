Betænkning afgivet af Udvalget for Forretningsordenen den 1. december 2021 Betænkning over Forslag til lov om ændring af lov om vederlag og pension m.v. for ministre (Forlængelse af perioden for midlertidig nedsættelse af grundvederlag til ministre) [af skatteministeren (Morten Bødskov)]:
1. Ændringsforslag Socialistisk Folkepartis medlemmer af udvalget har stillet 4 ændringsforslag til lovforslaget.
2. Indstillinger Et flertal i udvalget (S, V, DF, KF og NB) indstiller lovforslaget til vedtagelse uændret.
 Et mindretal i udvalget (SF, EL og FG) indstiller lovforslaget til vedtagelse med de stillede ændringsforslag.
Et andet mindretal i udvalget (RV) vil stemme hverken for eller imod lovforslaget ved 3. behandling.
Mindretallet vil stemme imod de stillede ændringsforslag.
Et tredje mindretal i udvalget (Simon Emil Ammitzbøll-Bille (UFG)) indstiller lovforslaget til forkastelse ved 3. behandling.
Mindretallet vil stemme imod de stillede ændringsforslag.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af et mindretal (SF), tiltrådt af et mindretal (EL og FG):
 1) Undertitlen affattes således:
 »(Permanentgørelse af nedsættelse på 5 pct. af ministres grundvederlag)«.
[Konsekvens af ændringsforslag nr. 2] Til § 1 2) Før nr. 1 indsættes som nyt nummer:
»01. I § 1, stk. 1, 1. pkt., ændres »1.248.386 kr.« til: »1.185.966 kr.«, og », jf. dog stk. 2« udgår.« [Permanentgørelse af nedsættelse på 5 pct. af ministres grundvederlag] 3) Nr. 1 affattes således:
 »1. § 1, stk. 2, ophæves.
Stk. 3-11 bliver herefter stk. 2-10.« [Den midlertidige nedsættelse af ministres grundvederlag forlænges ikke og konsekvens af ændringsforslag nr. 2] 4) Efter nr. 1 indsættes som nye numre:
 »02. I § 1, stk. 3, 1. pkt., der bliver stk. 2, 1. pkt., og § 3, stk. 1, 5. pkt., udgår »og 2«.
 03. I § 1, stk. 7, 1. pkt., der bliver stk. 6, 1. pkt., og stk. 8, 1. pkt., der bliver stk. 7, 1. pkt., ændres »stk. 6« til: »stk. 5«.
 04. I § 1, stk. 9, 2. pkt., der bliver stk. 8, 2. pkt., ændres »stk. 6 og 8« til: »stk. 5 og 7«.
 05. I § 1, stk. 10, 1. pkt., der bliver stk. 9, 1. pkt., ændres »stk. 6, 1. pkt., og stk. 9« til: »stk. 5, 1. pkt., og stk. 8«, »stk. 6, 2. pkt., jf. stk. 7« ændres til: »stk. 5, 2. pkt., jf. stk. 6«, og »stk. 8« ændres til: »stk. 7«.
 06. § 1, stk. 11, 1. pkt., der bliver stk. 10, 1. pkt., affattes således:
»Skatteministeren fastsætter nærmere regler om udgifter til hotelovernatning efter stk. 5, 1. pkt., om godtgørelse for boligudgifter efter stk. 5, 2. pkt., om godtgørelse af egentlige boligudgifter efter medlemskabets ophør efter stk. 5, 3. pkt., om krav til dokumentation for egentlige boligudgifter og om beregning af udgifter til ejerbolig og lign. efter stk. 6, om dækning af udgifter til dobbelt husførelse efter stk. 7, om dækning af udgifter til hotelovernatning efter stk. 8 og om hotelovernatning i forbindelse med udtræden af Folketinget.« 07. I § 1, stk. 11, 2. pkt., der bliver stk. 10, 2. pkt., ændres »stk. 6-9« til: »stk. 5-8«.
 08. I § 2, stk. 1, 1. pkt., § 3, stk. 2, og § 5, stk. 4, nr. 4, ændres »stk. 1-3« til: »stk. 1 og 2«.
09. I § 2, stk. 2, ændres »stk. 4« til: »stk. 3«.« [Konsekvens af ændringsforslag nr. 3] Bemærkninger Til nr. 1 Undertitlen i lovforslaget er »(Forlængelse af perioden for midlertidig nedsættelse af grundvederlag til ministre)«.
Det foreslås ved ændringsforslaget ændret til »(Permanentgørelse af nedsættelse på 5 pct. af ministres grundvederlag)«.
Der er tale om en konsekvensændring som følge af ændringsforslag nr. 2.
Til nr. 2 Efter gældende regler er grundvederlaget til ministre midlertidigt nedsat til 1.185.966 kr. i årligt grundbeløb (31. marts 2017-niveau) i perioden 1. april 2012-31. december 2021. Perioden med den midlertidige nedsættelse af ministres grundvederlag udløber den 31. december 2021. Ministres grundvederlag udgør herefter 1.248.386 kr. i årligt grundbeløb (31. marts 2017-niveau). Ved lovforslag nr.
L 72 er det foreslået at forlænge den midlertidige nedsættelse af ministres grundvederlag til og med den 31. december 2023. Det foreslås ved ændringsforslaget at gøre den nuværende midlertidige nedsættelse af ministres grundvederlag permanent, således at ministres grundvederlag fra den 1. januar 2022 fortsat skal udgøre 1.185.966 kr. i årligt grundbeløb (31. marts 2017-niveau). Det bemærkes, at affattelsen af § 1, stk. 11, 1. pkt., i lov om vederlag og pension m.v. for ministre alene sker af lovtekniske årsager og ikke ændrer indholdet af bestemmelsen.
Til nr. 3 Efter § 1, stk. 2, i lov om vederlag og pension m.v. for ministre udgør grundvederlaget efter § 1, stk. 1, i perioden 1. april 2012-31. december 2019 1.185.966 kr. i årligt grundbeløb (31. marts 2017-niveau). Det foreslås ved ændringsforslaget at ophæve § 1, stk. 2, i lov om vederlag og pension m.v. for ministre.
Der er tale om en konsekvensændring som følge af ændringsforslag nr. 2 Til nr. 4 Der er i §§ 1 og 2 i lov om vederlag og pension m.v. for ministre en række henvisninger.
Det foreslås ved ændringsforslaget at ændre en række henvisninger, da § 1, stk. 2, foreslås ophævet.
Der er tale om konsekvensændringer som følge af ændringsforslag nr. 3.
4. Udvalgsarbejdet Lovforslaget blev fremsat den 10. november 2021 og var til 1. behandling den 19. november 2021. Lovforslaget blev efter 1. behandling henvist til behandling i Udvalget for Forretningsordenen.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til skatteministeren til skriftlig besvarelse, som ministeren har besvaret.
Henrik Dam Kristensen (S) fmd.
Karen Ellemann (V) nfmd.
Pia Kjærsgaard (DF) Trine Torp (SF) Rasmus Helveg Petersen (RV) Mogens Jensen (S) Karina Lorentzen Dehnhardt (SF) Jeppe Bruus (S) Leif Lahn Jensen (S) Lennart Damsbo-Andersen (S) Andreas Steenberg (RV) Peder Hvelplund (EL) Susanne Zimmer (FG) Sophie Løhde (V) Karsten Lauritzen (V) Hans Christian Schmidt (V) Peter Skaarup (DF) Mai Mercado (KF) Peter Seier Christensen (NB) Simon Emil Ammitzbøll-Bille (UFG) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
