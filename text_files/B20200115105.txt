Bekendtgørelse om læreplaner for visse fag og forløb i uddannelserne til almen og merkantil studentereksamen, uddannelsen til hf-eksamen og hf-enkeltfag I medfør af § 21, stk. 7, § 24, stk. 3, § 25, stk. 8, § 37, stk. 7, § 41, stk. 5, og § 52 i lov om de gymnasiale uddannelser, jf. lovbekendtgørelse nr. 611 af 28. maj 2019, fastsættes efter bemyndigelse:
 § 1. Bekendtgørelsen gælder for undervisningen i følgende fag og forløb:
 1) Almen sprogforståelse i uddannelsen til almen studentereksamen.
 2) Almen sprogforståelse i uddannelsen til merkantil studentereksamen.
 3) Biologi B i uddannelsen til hf-eksamen og som hf-enkeltfag.
 4) Dansk som andetsprog A som hf-enkeltfag.
 5) Dansk som andetsprog B som hf-enkeltfag.
 6) Dansk som andetsprog C som hf-enkeltfag.
 7) Samfundsfag B i uddannelsen til hf-eksamen og som hf-enkeltfag.
 8) Samfundsfag C i uddannelsen til almen studentereksamen.
 9) Spansk fortsættersprog A i uddannelsen til almen studentereksamen.
 10) Spansk fortsættersprog A i uddannelsen til merkantil studentereksamen.
 11) Spansk fortsættersprog B i uddannelsen til almen studentereksamen.
 12) Spansk fortsættersprog B i uddannelsen til merkantil studentereksamen.
 § 2. Institutionen tilrettelægger undervisningen i fagene og forløbene i overensstemmelse med de læreplaner med blandt andet mål og indhold for fagene og forløbene, som er fastsat og offentliggjort samtidigt med bekendtgørelsen på ministeriets hjemmeside www.uvm.dk med virkning fra bekendtgørelsens ikrafttrædelsestidspunkt.
§ 3. De regler om de gymnasiale uddannelser, som er fastsat i medfør af loven, gælder tilsvarende for institutionens undervisning i fagene og forløbene.
De timetal og muligheder for tilrettelæggelse af dansk som andetsprog som hf-enkeltfag, jf. § 1, nr. 4-6, som er fastsat i bilag 1, gælder dog for undervisningen i de nævnte fag.
 § 4. Ved optagelse af kursister på dansk som andetsprog som hf-enkeltfag, jf. § 1, nr. 4-6, benytter institutionen en  visitationstest, som er udarbejdet af Styrelsen for Undervisning og Kvalitet, og som er tilgængelig for institutionen på Materialeplatformen på www.emu.dk.
 Stk. 2. A-niveauet i faget dansk som andetsprog, jf. § 1, nr. 4, er adgangsgivende til videregående uddannelse på samme måde som A-niveauet i fagene dansk på de gymnasiale fuldtidsuddannelser og i hf-enkeltfag, mens C-niveauet, jf. § 1, nr. 6, ikke er adgangsgivende til videregående uddannelse på samme måde som C-niveauet i faget dansk i hf-enkeltfag.
Ikrafttræden § 5. Bekendtgørelsen træder i kraft den 1. august 2020 og gælder for hold, der fra og med skoleåret 2020-21 påbegynder undervisning i de fag, der er nævnt i § 1, nr. 3-7 og 9-12, og for hold, der fra og med skoleåret 2021-22 påbegynder undervisning i de fag og forløb, der er nævnt i § 1, nr. 1-2 og 8, jf. dog stk. 2.
 Stk. 2. En institution kan beslutte, at læreplanerne efter § 2 anvendes for hold, der i skoleåret 2020-21 påbegynder undervisning i de fag og forløb, der er nævnt i § 1, nr. 1-2 og 8.
