 En virksomhed, herunder goodwill, kunne ikke pr. 1.1.1997 anses for  

 overdraget til en medarbejder i virksomheden, idet virksomhedens aktiver og  

 passiver først skulle overdrages den 1.1.1998.
 Ligningsrådet blev spurgt om følgende:
Spørgsmål 1. Kan A med bestemmelsen i ligningslovens § 16 E, stk. 1, nr. 1,  

 overdrage sin virksomhed til en medarbejder delvis pr. 1. januar 1997 og 1.  

 januar 1998, mod at denne til betaling af goodwill, navn, kundekreds m.v.  

 yder et vederlag til A på ca. 10-15% af den fremtidige omsætning, gældende i  

 ca. 5 år fra overtagelsesdagen den 1. januar 1998? Svar Se sagsfremstilling og begrundelse Sagsfremstilling og begrundelse A havde drevet selvstændig arkitektvirksomhed i 35 år, men forventede, at  

 den fremtidige aktivitet ville falde på grund af generationsskifte i  

 kundekredsen.
A påtænkte derfor at ophøre med sin virksomhed og gå på  

 pension.
 En mangeårig, og på dette tidspunkt den eneste medarbejder hos A, ønskede  

 dog at videreføre virksomheden, idet denne mente at have skabt sig et navn  

 gennem sine mange års ansættelse og på baggrund heraf ville kunne videreføre  

 virksomheden til sin egen pensionsalder inden for de næste 6 - 8 år.
 Medarbejderen skulle indtræde som interessent i virksomheden pr. 1. jan.  

 1997 med en overskudsandel på 30% og overtage tegnestuen 100% pr. 1. jan.  

 1998.
 Motivet til den delvise indtræden i 1997 var, at medarbejderen skulle  

 forsøges introduceret som medarbejder hos nuværende og kommende klienter,  

 samt at A i dete år forventede at afslutte størstedelen af sine sager,  

 således at der pr. 1. januar 1998 ikke forventedes at foreligge væsentlige  

 igangværende arbejder.
 Overdragelse af de til virksomheden tilhørende driftsmidler skulle ske til  

 markedsværdi pr. 1. januar 1998. Herudover forventedes der alene at skulle  

 overdrages forudbetalt husleje, som skulle ske til kontantværdi, ligeledes  

 pr. 1. januar 1998.
Vederlag for goodwill m.v. kunne ikke angives mere nøjagtigt.
Vederlaget  

 skulle udgøre 10-15 % af omsætningen, gældende fra den 1. januar 1998 og ca.  

 5 år frem.
 Medarbejderen skulle indtræde i interessentskabet pr. 1. januar 1997 med  

 en ejerandel på 50%.
 Kommunens skatteforvaltning fik anmodningen forelagt.
 Forvaltningen fandt ikke, at der kunne ske en delvis overdragelse af  

 virksomheden pr. 1. januar 1997.
Forvaltningen anførte til støtte herfor, at ved overdragelse af virksomhed  

 i interessentskabsform skal der ske en overdragelse af en ideel anpart i  

 virksomhedens samlede aktiver og passiver.
Man kan således ikke udskille  

 enkelte aktiver til tidligere eller senere overtagelse.
Hertil kommer, at der slet ikke kan ske en særskilt overdragelse af  

 goodwill eller en del af goodwill med skattemæssig virkning, jf.
TfS 1986.376  

 og TfS 1991.85, idet goodwill er så nøje knyttet til virksomheden, at den  

 ikke kan udskilles fra virksomhedens drift, jf.
LV 1996. E.I.4.1.1.
 Som oplysningerne forelå, skulle medarbejderen pr. 1. januar 1997 overtage  

 en ejerandel på 50% uden at overtage aktiver og passiver og uden at betale  

 vederlag for overdragelsen af ejerandelen.
 På denne baggrund kunne forvaltningen ikke godkende en delvis indtræden i  

 interessentskabet pr. 1. januar 1997, som beskrevet i spørgsmålet til  

 Ligningsrådet, idet der efter de foreliggende oplysninger ikke skete en  

 overdragelse af en andel af samtlige aktiver og passiver i virksomheden.
 Forvaltningen anførte slutteligt, at der efter forvaltningens opfattelse  

 ikke var skattemæssige hindringer for at aflønne medarbejderen på  

 provisionsbasis i 1997 (med nævnte 30% af overskuddet) og en derefter  

 følgende overtagelse af virksomheden pr. 1. januar 1998.
 Ligningsrådet udtalte, at på det foreliggende grundlag, og således  

 som sagen forelå oplyst, var Ligningsrådet enig i skatteforvaltningens  

 opfattelse, hvorefter den påtænkte overdragelse af A's virksomhed ikke  

 opfyldte betingelserne for at være omfattet af ligningslovens § 16 E, stk. 1,  

 nr. 1, pr. 1. januar 1997.
 Ligningsrådet bemærkede desuden, at skete der en virksomhedsoverdragelse  

 pr. 1. januar 1998, dvs. en overdragelse af virksomhedens aktiver og passiver  

 goodwill fastsat som 10-15% af den fremtidige omsætning i ca. 5 år efter  

 overdragelsen, skulle der på overdragelsestidspunktet, til brug for en samlet  

 opgørelse af afståelsessummen, ske en skønsmæssig værdiansættelse af det  

 beløb, der må antages at være ydet som vederlag for goodwill.
 Dette beløb danner grundlag for henholdsvis sælgers afståelsesbeskatning  

 og købers afskrivningsgrundlag.
 Derudover vil omhandle løbende ydelse være fradragsberettiget for køber og  

 skattepligtig for sølger.
 LV 1996 E.I.2.4. og E.I.4.1.1.
