Betænkning afgivet af Det Energipolitiske Udvalg den 10. maj  

 2007 Betænkning over Forslag til lov om et Energiteknologisk  

 Udviklings- og  

  

 Demonstrationsprogram [af  

 transport‑ og energiministeren (Flemming Hansen)] 1. Udvalgsarbejdet Lovforslaget blev fremsat den 14. marts 2007 og var til 1.  

 behandling den 12. april 2007. Lovfor-slaget blev efter 1. behandling henvist  

 til behandling i Det Energipolitiske Udvalg.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 2. februar 2007 dette  

 udkast til udvalget, jf. alm. del  bilag 130. Den 15. marts 2007 sendte  

 transport- og energiministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Højteknologifonden.
 Transport- og energiministeren har over for udvalget kommenteret  

 den skriftlige henvendelse til udvalget.
Spørgsmål Udvalget har stillet 1 spørgsmål til transport- og  

 energiministeren til skriftlig besvarelse, som denne har besvaret.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Udvalget lægger vægt på, at de samlede statslige midler til  

 energiforskning, hvori indgår EUDP, skal dække såvel forskning og  

 udvikling som  

 demonstration samt indpasning af vedvarende energi i elnettet på mellemlang  

 sigt.
 Endvidere lægger udvalget vægt på, at der med EUDP-programmet gives  

 mulighed for støtte til demonstration af sammenhængende energisystemer,  

 herunder i forbindelse med energibyer.
Enhedslistens medlem af udvalget kan støtte regeringens forslag til et  

 energiteknologisk udviklings- og demonstrationsprogram.
Det er positivt, at  

 der nu endelig afsættes midler til udvikling og demonstration, og det må ses  

 som den første spæde erkendelse af, at en satsning på, at markedet selv er i  

 stand til at fremme udviklingen af nye energiteknologier, ikke holder.
 Enhedslisten har under den forrige regering medvirket til at etablere  

 adskillige udviklingsprogrammer for nye energiteknologier  en  

 udvikling, VK-regeringen satte i stå ved sin tiltræden i 2001.
Enhedslisten kan støtte en udvikling på en lang række af de i lovforslaget  

 nævnte indsatsområder, men finder, at det er kritisabelt, at der på forhånd  

 er afsat en meget stor pulje til udvikling af biobrændstoffer.
Der er tale om  

 en strategi, som ikke er bæredygtig, som kun kan anvendes en overgang, og som  

 kan ende med at skabe et nyt kompleks af landbrugsstøtte.
Enhedslisten mener  

 heller ikke, at indvindingsmetoder for olie og gas bør støttes af programmets  

 midler.
Med de ovenud favorable vilkår, olieindustrien har i Danmark, må den  

 kunne finansiere udviklingen selv.
Sidst finder Enhedslisten det uklogt at  

 støtte CO2  

 -deponering.
Det er for dyrt og  

 for usikkert og tjener ikke til at udvikle alternativer til fossile  

 energikilder.
Tidsperspektivet er også for langt.
Enhedslisten har noteret  

 sig,  

 at regeringen i EU-sammenhæng selv har anholdt, at udviklingen af teknologien  

 ikke bør reducere allokeringen af midler til forskning og udvikling af  

 vedvarende energi- og energibesparelsesteknologier.
Enhedslisten kunne ønske sig en mere langsigtet strategi for  

 programmet, således at demonstra-tion for teknologier, der ikke er helt klar  

 til markedsmodning, også kunne støttes, netop med henblik på at undersøge  

 potentialet for anvendelse.
Også en større vægt på videndeling kunne have  

 styrket programmet.
 Siumut, Fólkaflokkurin, Tjóðveldisflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Joan Erlandsen (V)   

 Eyvind Vesselbo (V)  

  

  fmd.  

  

 Jens Kirk (V)   

 Lars Christian Lilleholt (V)   

 Ellen Trane Nørby (V)   

 Tina Petersen (DF)   

 Hans Kristian Skibby (DF)   

 Per Ørum Jørgensen (KF)   

 Christian Wedell‑Neergaard (KF)   

 Jørn Pedersen (S)   

 Jens Christian Lund (S)   

 Kim Mortensen (S)   

 Ole Vagn Christensen (S)   

 Arne Toft (S)   

 Martin Lidegaard (RV)   

 Marie Fugl (SF)  

  

    

  

 Per Clausen (EL) Siumut, Fólkaflokkurin, Tjóðveldisflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UGF) 3 Bilag 1 Oversigt over bilag vedrørende L 184 Bilagsnr.
Titel 1 Høringsnotat og høringssvar, fra transport- og  

 energiministeren 2 Henvendelse af 19/3-07 fra Højteknologifonden 3 Tidsplan for udvalgets behandling af lovforslaget 4 1. udkast til betænkning 5 2. udkast til betænkning Oversigt over spørgsmål og svar vedrørende L 184 Spm.nr.
