Fondsregistret besluttede, at en institution ikke kunne betragtes som  

 en fond omfattet af fondsloven, navnlig fordi institutionens midler skulle  

 opspares og ikke uddeles før to bestemte begivenheder indtraf.
Når dette  

 skete skulle hele den opsparede kapital udbetales. (* 1) Fondsregistret (Civilretsdirektoratet) tilskrev institutionen bl.a.  

 således:
 Vedrørende: X Jubilæumslegat.
Fondsregistret anerkender herved modtagelsen af Deres anmeldelse af ovennævnte jubilæumslegat.
 Efter Fondsregistrets gennemgang af vedtægten er det Fondsregistrets  

 opfattelse, at X Jubilæumslegat ikke er en selvejende institution (fond).
 Man har ved afgørelsen lagt vægt på, at legatets nettoindtægt skal  

 tillægges kapitalen, jf. vedtægtens § 3, stk. 2, og at der ikke skal ske  

 uddeling af legatet forinden loge nr. 46's 75 års stiftelsesdag, hvor der  

 skal uddeles maksimalt 75.000 kr., hvorefter legatet fortsætter på fundatsens  

 vilkår og betingelser indtil logens 100 års stiftelsesdag, hvor legatets til  

 den tid værende kapital uddeles til samme formål, jf. vedtægtens § 4.
 X Jubilæumslegat er efter Fondsregistrets opfattelse en opsparing i  

 X-logen.
 (* 1) Fondsloven er ændret med virkning fra 1. januar 1992.
Fondsregistret er nedlagt.
Spørgsmålet om fondes retsevne afgøres herefter  

 af den kommunale skattemyndighed udfra samme retningslinjer som anvendtes af  

 Fondsregistret.
