Bekendtgørelse om ændring af bekendtgørelse om køretøjers største bredde, længde, højde, vægt og akseltryk1)2) § 1 I bekendtgørelse nr. 1497 af 1. december 2016 om køretøjers største bredde, længde, højde, vægt og akseltryk, som ændret ved bekendtgørelse nr. 1055 af 23. oktober 2019, foretages følgende ændringer:
 1. Indledningen affattes således:
»I medfør af § 51, stk. 8, § 84, stk. 1, § 85, stk. 1, og § 118, stk. 12, 1. pkt., og stk. 13, i færdselsloven, jf. lovbekendtgørelse nr. 1324 af 21. november 2018, som ændret ved lov nr. 1559 af 18. december 2018 og lov nr. 556 af 7. maj 2019, fastsættes efter bemyndigelse i henhold til § 3 stk. 1, i bekendtgørelse nr. 1520 af 13. december 2019 om Færdselsstyrelsens opgaver og beføjelser, klageadgang:« 2. I § 2 indsættes efter nr. 2 som nyt nr.:
»3) Nulemissionskøretøj: Et tungt nulemissionskøretøj som defineret i artikel 3, nr. 11, i Europa-Parlamentets og Rådets forordning (EU) 2019/1242.« Nr. 37 bliver herefter nr. 48.
 3. § 9, stk. 4, affattes således:
»Stk. 4. En ledbus må ikke have en længde, der overstiger 18,75 m, jf. dog stk. 5 og 6.« 4. I § 9 indsættes efter stk. 4 som nye stykker:
 »Stk. 5. En ledbus, der består af tre eller flere stive sektioner, kan have en længde, der overstiger 18,75 m.
Stk. 6. Anvendelse af en ledbus, der består af tre eller flere stive sektioner, med en længde over 18,75 m kræver forudgående tilladelse fra vejmyndigheden.« 5. § 22, stk. 2, nr. 2, affattes således:
»2) For bil med to aksler, som bruger alternative brændstoffer, jf. bilag 1, undtagen bus: 18.000 kg, forhøjes med den ekstra vægt, der kræves til den alternative brændstofteknologi, dog højst 1.000 kg.
For nulemissionskøretøjer med to aksler forhøjes den tilladte vægt med den ekstra vægt af nulemissionsteknologien, dog højst 2.000 kg.« 6. I § 22, stk. 2, indsættes efter nr. 5 som nyt nr.:
»6) For bil efter nr. 4 forhøjes den tilladte totalvægt med den ekstra vægt af nulemissionsteknologien, dog højst 2.000 kg.« Nr. 612 bliver herefter nr. 7-13.
 7. I § 37, stk. 4, indsættes efter »§ 9, stk. 3«: »og stk. 6«.
§ 2 Bekendtgørelsen træder i kraft den 1. januar 2020.
Færdselsstyrelsen, den 16. december 2019 Stefan Søsted / Pia Korff 1) Bekendtgørelsen indeholder bestemmelser, der gennemfører dele af Europa-Parlamentets og Rådets forordning 2019/1242/EU af 20. juni 2019 om ændring af Rådets direktiv 96/53/EF om fastsættelse af de største tilladte dimensioner i national og international trafik og største tilladte vægt i national trafik for visse køretøjer i brug i Fællesskabet, EU-Tidende 2019, nr.
L 198, s. 202.
2) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).
