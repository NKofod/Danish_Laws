 Landsskatteretskendelse vedr. forening, der havde indgivet  

 selvangivelse men nu ville afgive erklæring.
 Klagen  

 vedrører  

 nægtelse af genoptagelse af afgørelse.
 Myndighederne  

 har nægtet at genoptage afgørelse af 20. november 2003.
 Landsskatteretten  

 stadfæster afgørelsen.
Foreningen  

 består af virksomheder, der beskæftiger sig med en gros salg af høreapparater  

 på det danske marked, og foreningens vedtægtsmæssige formål består blandt  

 andet  

 i at virke for at fremme forståelsen  

 og  

 accepten af brugen af høreapparater i Danmark.
Formålet består endvidere i at  

 varetage medlemmernes fælles interesser i nationale brancheanliggender og  

 repræsentere medlemmerne i spørgsmål af fælles samfundsinteresse   

 herunder i  

 relation til lovgivningen, offentlige myndigheder, organisationer og  

 institutioner.
 Foreningens  

 første regnskabsår omfatter perioden 30. marts 2001 til 31. december 2001.  

 Der  

 var kontingentindtægter for 760.000 kr. og finansielle indtægter for 9.380  

 kr.,  

 og årets resultat før skat udgjorde 604.496 kr.
 Foreningen  

 har ved skrivelse af 24. juni 2003 anmodet myndighederne om genoptagelse af  

 skatteansættelsen for indkomståret 2001.
 Myndighederne  

 har nægtet af genoptage skatteansættelsen.
 Dette  

 er begrundet med, at foreningen har valgt at indgive selvangivelse, og at der  

 mangler hjemmel til at beskatte de selvangivne indtægter, jf.  

 fondsbeskatningslovens § 3.
 Ved  

 afgørelsen har myndighederne henvist til, at muligheden for at indgive  

 erklæringsselvangivelse i fondsbeskatningslovens § 15, stk. 2, er en  

 frivillig  

 ordning.
 Repræsentanten  

 havde i anmodningen om genoptagelse henvist til afgørelsen i TfS 1996.12.  

 Myndighederne  

 har  

 i denne forbindelse anført, at  

 foreningen, i den nævnte sag, ikke havde indgivet selvangivelse, og at der  

 derfor ikke var hjemmel for de lignende myndigheder til at foretage  

 skatteansættelse.
 Foreningens  

 repræsentant har fremsat påstand om, at Landsskatteretten pålægger  

 skatteforvaltningen at genoptage foreningens skatteansættelse for 2001.
Til  

 støtte for påstanden har repræsentanten anført, at der ikke er noget formkrav  

 til den erklæring, som foreningen kunne afgive efter fondsbeskatningslovens §  

 15, stk. 2, for indkomståret 2001. Selv om der findes en blanket til  

 erklæringen, er der ikke blankettvang.
En udfyldt selvangivelse, hvoraf  

 fremgår, at brancheforeningens rente- og udbytteindtægter i indkomståret 2001  

 udgjorde 9.380 kr., kan anses som en sådan bekræftelse af/erklæring om, at  

 disse indtægter ikke oversteg 200.000 kr., og at ligning af selvangivelsen i  

 sin helhed derfor ikke burde være foretaget.
Repræsentanten  

 formulerede en løs erklæring i anmodningen om genoptagelse for at undgå at  

 blive mødt med et synspunkt om, at der ikke var fremkommet nyt i sagen.
Det  

 er  

 repræsentantens opfattelse, at der ikke kan stilles krav om en løs erklæring  

 i  

 stedet for en udfyldt selvangivelse, når foreningens selvangivelse  

 fyldestgørende dokumenterer, at foreningens  

 indtægtsforhold er således sammensat, at der ikke kan/skal ske ligning.
Myndighederne  

 har henvist til, at erklæringsordningen i fondsbeskatningslovens § 15, stk.  

 2,  

 er en kan-regel.
Dette skal forstås således, at en forening, hvis  

 indtægtsforhold opfylder betingelserne, kan (men ikke  

 skal) indsende en løs  

 erklæring i stedet for en selvangivelse for at undgå beskatning af sine  

 indtægter.
 Repræsentanten  

 gør endelig gældende, at afgørelsen i TfS 1996.12 støtter synspunktet om, at  

 der ikke er grundlag for at beskatte foreningen, når foreningens  

 indtægtsforhold objektivt og åbenbart opfyldte betingelserne for skattefrihed  

 efter fondsbeskatningslovens § 15, stk. 2, hvilket foreningen havde erklæret  

 sig om med den indsendte selvangivelse for indkomståret 2001.
 Ifølge  

 skattestyrelseslovens § 34, stk. 2, skal en skattepligtig, der ønsker at få  

 ændret sin skatteansættelse, senest 3 år efter udløbet af det pågældende  

 indkomstår fremlægge nye oplysninger, der kan begrunde ændringen.  

 Skattemyndighedens afgørelse om, hvorvidt der skal ske genoptagelse på  

 baggrund  

 af anmodningen, kan påklages til Skatteankenævnet og Landsskatteretten efter  

 reglerne i skattestyrelseslovens kapitel 3. Efter Landsskatterettens  

 forretningsorden,  

 bkg. nr. 563 af 2. juli 1999 til skattestyrelseslovens § 17, stk. 4, kan  

 retten  

 pålægge den myndighed, der sidst har truffet realitetsafgørelse i sagen at  

 genoptage  

 denne.
 På  

 baggrund af de for Landsskatteretten forelagte oplysninger giver det af  

 repræsentanten fremførte ikke tilstrækkeligt grundlag for at genoptage sagen  

 med henblik på en fornyet prøvelse, idet en sådan prøvelse på det  

 foreliggende  

 grundlag ikke kan antages at føre til et ændret resultat.
 Retten  

 har lagt vægt på, at foreningen har indgivet selvangivelse for indkomståret  

 2001, jf. fondsbeskatningslovens § 15, stk. 1, og herved valgt ikke at  

 benytte  

 sig af muligheden for erklæringsafgivelse i henhold til lovens § 15, stk. 2.  

 Foreningens skattepligtige indkomst skal derfor opgøres i henhold til  

 fondsbeskatningslovens § 3, stk. 1, jf. § 15, stk. 1. Skatteansættelsen er  

 med  

 rette foretaget på grundlag af den indgivne selvangivelse, og der er derfor  

 ikke grundlag for at pålægge skattemyndigheden at genoptage ansættelsen.
Da  

 foreningen har indgivet en selvangivelse, forudsætter en ændring af  

 skatteansættelsen en omgørelse, jf. skattestyrelseslovens § 37 C.
I henhold  

 til  

 denne bestemmelse er omgørelseskompetencen henlagt til skatteministeren, der  

 i  

 sagsudlægningsbekendtgørelsens § 14, stk. 1, nr. 1, har delegeret kompetencen  

 til de kommunale skattemyndigheder.
 Den  

 påklagede afgørelse stadfæstes derfor.
