Rigsadvokatmeddelelsen, afsnittet: Færdsel - Cyklister og forsøgsordning med speed pedelecs, motoriseret løbehjul og selvbalancerende køretøj og motoriseret skateboard (færdselslovens §§ 49-50) 1. Overblik og tjekliste 2. Politiets efterforskning og sagsbehandling 3. Forberedelse 4. Jura 4.1. Forsøgsordning med speed pedelecs Bekendtgørelse nr. 878 af 25. juli 2018 om forsøgsordning for speed pedelecs trådte i kraft den 1. juli 2018.
Ved en speed pedelec forstås et to-hjulet motordrevet køretøj med pedaler, som kan drives ved pedal-kraft alene, og som derudover er udstyret med en el-hjælpemotor, som kan drive køretøjet op til en ha-stighed på 20 km/t uden at pedalerne samtidig betjenes.
El-hjælpemotoren må derudover afgive effekt ved hastigheder på op til 45 km/t, når køretøjets pedaler samtidig betjenes (§ 1).
 Se nærmere på Færdselsstyrelsens hjemmeside for beskrivelse af krav til en speed pedelec.
 Efter bestemmelserne i forsøgsordningen skal speed pedelecs efter bekendtgørelsens ikrafttræden ikke længere indregistreres som stor knallert,  og en lovlig speed pedelec må føres på cykelstien, og der skal heller ikke anvedes knallerthjelm under kørslen.
Bekendtgørelsen om forsøgsordning for speed pedelecs er bygget således op, at færdselslovens regler, der finder anvendelse for cykel og cyklister, finder anvendelse for kørsel med speed pedelec (bekendtgørelsens § 3). Det betyder bl.a., at speed pedelec skal føres på cykelsti, hvis en sådan findes, og at de forskellige adfærdsregler for cykler (som f.eks. placering på cykelsti/vej, tegngivning og vigepligt) finder anvendelse.
Om sanktionsniveau for overtrædelser af færdselsloven begået på cykel, se afsnit. 5.1.
 Til dette udgangspunkt er fastsat en række undtagelser, jf. bekendtgørelsens §§ 4-11 og § 13. Det er Rigsadvokatens opfattelse, at sanktionsniveauet for overtrædelse af bekendtgørelsens § 4-11 og § 13 med speed pedelecs bør følge sanktionsniveauet for lille knallert, se Færdsel  Lille knallert (fl § 63 og §§ 129-133).
 Disse undtagelser omfatter blandt andet:
 at der er forbud mod befordring af andre personer end føreren og forbud mod tilkobling af på-hængsvogn og sidevogn, jf. § 4,  at krav om befordring af genstande følger færdselslovens regler for befordring af genstande på knallert, jf. § 5,  at speed pedelecen altid skal have tændte lygter ved kørsel  også uden for lygtetændingstiden, jf. § 6,  at føreren skal være fyldt 15 år, jf. § 7, stk. 1,  at en fører under 18 år skal være i besiddelse af kørekort til lille knallert eller have gyldigt kørekort til kategori B (almindelig bil) i medfør af bekendtgørelse om forsøgsordning for erhvervelse af kø-rekort til 17-årige, jf. § 7, stk. 2,  at der er krav om brug af cykelhjelm ved kørsel på sped pedelec, jf. § 8,  at promillegrænsen for kørsel med alkohol i blodet og bagatelgrænsen for kørsel med euforise-rende stoffer i blodet gælder ved kørsel på speed pedelec, jf. § 9,  at der ved kørsel på speed pedelec er pligt til at tegne ansvarsforsikring, jf. § 11,  at føreren under kørsel med speed pedelec skal medbringe præmiekvittering, der viser, at an-svarsforsikring er tegnet og i kraft, jf. færdselslovens § 105, og præmiekvitteringen skal på forlan-gende kunne forevises politiet, jf. § 13.
For så vidt angår kravet i § 7, stk. 2 om, at en fører af en speed pedelec, der er under 18 år, skal have førerret til enten lille knallert eller kørekort til 17-årige, skal det understreges, at der ikke er tale om et særligt speed pedelec-kørekort.
Man vil ikke kunne få frakendt retten til at føre speed pedelec.
Men såfremt en fører under 18 år får frakendt retten til at føre lille knallert eller får frakendt sit kørekort til 17-årige, må føreren ikke føre speed pedelec.
Kørsel på speed pedelec i frakendelsesperioden for en frakendelse af enten knallert- eller bilkørekort vil alene være at en overtrædelse af bekendtgørelsens § 7, stk. 2, 1. pkt. om kørsel uden kørekort.
Det er Rigsadvokatens opfattelse, at bøden for kørsel på speed pedelec uden kørekort skal straffes efter bøde-taksterne for kørsel uden kørekort til lille knallert.
Der er ikke i bekendtgørelsen indsat særskilt hjemmel til at skærpe straffen for kørsel på speed pedelec uden kørekort i gentagelsestilfælde.
Sager om gentag-ne overtrædelser af bekendtgørelsens § 7, stk. 2, 1. pkt., skal derfor alene behandles efter straffelovens almindelig strafskærpelsesregel i § 81.
 Det er endvidere Rigsadvokatens opfattelse, at kørsel på speed pedelec uden medbringelse af kørekort  skal straffes efter bødetaksten for kørsel uden at medbringe kørekort til lille knallert, se Færdsel  Lille knallert (fl § 63 og §§ 129-133). Dette gælder, uanset om føreren  under 18 år er i besiddelse af kørekort til lille knallert eller bil.
 Overtrædelse af bekendtgørelsens § 9 om spirituskørsel i medfør af færdselslovens § 53 eller kørsel med euforiserende stoffer i blodet i medfør af færdselslovens § 54 skal i medfør af bekendtgørelsens § 14, stk. 2, straffes i henhold sanktionsreglerne for spirituskørsel med lille knallert, jf. færdselslovens § 117 c, stk. 1, nr. 1-3, og stk. 2.
 Overtrædelse af færdselsloven på en speed pedelec vil ikke kunne medføre frakendelse af retten til at føre lille knallert eller have indflydelse på bilkørekortet.
Der er ikke under forsøgsordningen adgang til i medfør af færdselslovens § 133 a at konfiskere en speed pedelec, såfremt den har været anvendt ved en grov færdselslovsovertrædelse eller ved spirituskørsel eller kørsel i narkopåvirket tilstand, idet en speed pedelec ikke er et motorkøretøj, hvortil der selvstæn-digt kræves kørekort.
Der kan derfor alene ske konfiskation i medfør af straffelovens §§ 75-77 a.
4.2. forsøgsordning med motoriseret løbehjul og forsøgsordning med selvbalan-cerende køretøj og motoriseret skateboard Bekendtgørelse nr. 40 af 14. januar 2019 om forsøgsordning for motoriseret løbehjul og bekendtgørelse nr. 41 af 14. januar 2019 om forsøgsordning for selvbalancerende køretøj og motoriseret skateboard tråd-te begge i kraft den 17. januar 2019.
Ved et motoriseret løbehjul forstås et elektrisk drevet to-akslet køretøj med styr, som ikke er udstyret med en siddeplads og pedaler eller lignende.
Køretøjets motor må højst kunne drive køretøjet op til en hastighed på 20 km i timen, jf. § 1 i bekendtgørelse om forsøgsordning med motoriseret løbehjul.
Ved selvbalancerende køretøj forstås et elektrisk drevet en-akslet køretøj uden styr, siddeplads og peda-ler eller lignende.
Køretøjets motor må højst kunne drive køretøjet op til en hastighed på 20 km i timen, jf. § 1 i bekendtgørelse om forsøgsordning med selvbalancerende køretøj og motoriseret skateboard.
Ved motoriseret skateboard forstås et elektrisk drevet to-akslet køretøj uden styr, siddeplads og pedaler eller lignende.
Køretøjets motor må højst kunne drive køretøjet op til en hastighed på 20 km i timen.
Reguleringen af køretøjets hastighed skal være konstrueret på en måde, hvormed køretøjet stopper, hvis påvirkning af den interne eller eksterne betjeningsanordning ophører, jf. § 2 i bekendtgørelse om for-søgsordning med selvbalancerende køretøj og motoriseret skateboard.
 Se nærmere på Færdselsstyrelsens hjemmeside for beskrivelse af krav til et motoriseret løbehjul, selvbalancerende køretøj og motoriseret skateboard.
 Begge bekendtgørelser er bygget således op, at færdselslovens regler, der finder anvendelse for cykel og cyklister, finder anvendelse for kørsel med henholdsvis motoriseret løbehjul, selvbalancerende køretøj og motoriseret skateboard, jf. § 3 i bekendtgørelse om forsøgsordning med motoriseret løbehjul og § 4 i bekendtgørelse om forsøgsordning med selvbalancerende køretøj og motoriseret skateboard.
Det betyder at de forskellige adfærdsregler for cykler (som f.eks. placering på cykelsti/vej, tegngivning og vigepligt) finder anvendelse.
Om sanktionsniveau for overtrædelser af færdselsloven begået på cykel, se afsnit. 5.1.
 Til dette udgangspunkt er fastsat en række undtagelser, jf. bekendtgørelse om forsøgsordning med mo-toriseret løbehjul § 3, jf. §§ 4-14, og § 15, stk 2, og bekendtgørelse om forsøgsordning med selvbalance-rende køretøj og motoriseret skateboard § 4, jf. §§ 5-14, og § 15, stk. 2. Det er Rigsadvokatens opfattelse, at sanktionsniveauet for overtrædelse af disse bestemmelser bør følge sanktionsniveauet for lille knal-lert, hvor minimumsbøden som udgangspunkt er 1000 kr., jf. færdselslovens § 118 a, stk. 1, se i øvrigt Færdsel  Lille knallert (fl § 63 og §§ 129-133),.
Det bemærkes i den forbindelse,  at selvbalancerende køretøj og motoriseret skateboard i medfør af § 11 i bekendtgørelse om forsøgsordning med selvbalancerende køretøj og motoriseret skateboard kun må føres på cykelsti.
Selvbalancerede køretøjer og motoriseret skateboard må dog føres på vejstrækninger, der ligger inden for tættere bebyggede områder, hvor der ikke er anlagt cykelsti, hvis der på den pågæl-dende vejstrækning er fastsat en hastighedsgrænse på højst 50 km i timen.
Motoriseret løbehjul er ikke underlagt samme begrænsning.
 Øvrige undtagelser omfatter blandt andet:
 at et motoriseret løbehjul, et selvbalancerende køretøj og et motoriseret skateboard højest må have en egenvægt på 25 kg, en længde på 2 m og en bredde på 0,70 m målt på det bredeste sted på køretøjet, jf. bekendtgørelse om forsøgsordning med motoriseret løbehjul §§ 4 og 5, og bekendtgørelse om forsøgsordning med selvbalancerende køretøj og motoriseret skateboard §§ 5 og 6,  at der er forbud mod befordring af andre personer end føreren og forbud mod tilkobling eller medføring af påhængsvogn og sidevogn, jf. bekendtgørelse om forsøgsordning med motoriseret løbehjul § 6,  og bekendtgørelse om forsøgsordning med selvbalancerende køretøj og motoriseret skateboard § 7,  at et motoriseret løbehjul, et selvbalancerende køretøj og et motoriseret skateboard skal være forsynet med mindst én forlygte, der afgiver hvidt eller gult lys, og mindst én baglygte, der afgiver rødt lys, og at det motoriseret løbehjul, det selvbalancerende køretøj og det motoriseret skateboard altid skal have tændte lygter ved kørsel, jf. bekendtgørelse om forsøgsordning med moto-riseret løbehjul § 8,  og bekendtgørelse om forsøgsordning med selvbalancerende køretøj og motoriseret skateboard § 9,  at et motoriseret løbehjul, et selvbalancerende køretøjer eller et motoriseret skateboard skal være forsynet med mindst én hvid refleksanordning, der er synlig forfra, mindst én rød refleks-anordning, der er synlig bagfra, og mindst én gul eller hvid refleksanordning, der er synlig fra begge sider, jf. bekendtgørelse om forsøgsordning med motoriseret løbehjul § 9, og bekendtgørelse om forsøgsordning med selvbalancerende køretøj og motoriseret skateboard § 10,  at føreren skal være fyldt 15 år, jf. bekendtgørelse om forsøgsordning med motoriseret løbehjul § 10, stk. 1, og bekendtgørelse om forsøgsordning med selvbalancerende køretøj og motoriseret skateboard § 12, stk. 1,  at et motoriseret løbehjul, et selvbalancerende køretøj og et motoriseret skateboard må føres af en fører under 15 år, hvis kørslen sker under ledsagelse og kotrol af en myndig person, eller på skiltede lege- og/eller opholdsområder, jf. bekendtgørelse om forsøgsordning med motoriseret løbehjul § 10, stk. 2, og bekendtgørelse om forsøgsordning med selvbalancerende køretøj og mo-toriseret skateboard § 12, stk. 2,  at promillegrænsen for kørsel med alkohol i blodet og bagatelgrænsen for kørsel med euforise-rende stoffer i blodet gælder ved kørsel på et motoriseret løbehjul, et selvbalancerende køretøj og motoriseret skateboard, jf. bekendtgørelse om forsøgsordning med motoriseret løbehjul § 11, og bekendtgørelse om forsøgsordning med selvbalancerende køretøj og motoriseret skateboard § 13.
 Spirituskørsel i medfør af færdselslovens § 53 eller kørsel med euforiserende stoffer i blodet i medfør af færdselslovens § 54 på et motoriseret løbehjul, et selvbalancerende køretøj og et motoriseret skate-board skal i medfør af bekendtgørelse om forsøgsordning med motoriseret løbehjul § 15, stk. 2, og bekendtgørelse om forsøgsordning med selvbalancerende køretøj og motoriseret skateboard § 15, stk. 2, straffes i henhold sanktionsreglerne for spirituskørsel med lille knallert, jf. færdselslovens § 117 c, stk. 1, nr. 1-3, og stk. 2.
 Overtrædelse af færdselsloven på et motoriseret løbehjul, et selvbalancerende køretøj og et motoriseret skateboard vil ikke kunne medføre frakendelse af retten til at føre lille knallert eller have indflydelse på bilkørekortet.
Det fremgår af Færdselsstyrelsens hjemmeside, hvilke forpligtelser en myndig ledsager forventes at varetage i forbindelse med ledsagelse af en mindreårig, der kører på motoriseret løbehjul, et selvbalancerende køretøj eller et motoriseret skateboard.
Det fremgår blandt andet, at der ikke er hjemmel til, at en ledsager kan ifalde bødeansvar for en mindreårigs overtrædelser af færdselsloven ved kørsel på motoriseret løbehjul, et selvbalancerende køretøj eller et motoriseret skateboard.
Såfremt en person under 15 år anvender et motoriserede løbehjul, et selvbalancerende køretøj eller et motoriseret skateboard vil vedkommende ikke selv på grund af den kriminelle lavalder kunne ifalde en bøde for eventuelle overtrædelser af færdselsloven ved kørsel på et motoriseret løbehjul, et selvbalancerende køretøj eller et motoriseret skateboard.
Der er ikke under forsøgsordningen adgang til i medfør af færdselslovens § 133 a at konfiskere et motoriseret løbehjul, et selvbalancerende køretøjer eller et motoriseret skateboard, såfremt det har været anvendt ved en grov færdselslovsovertrædelse eller ved spirituskørsel eller kørsel i narkopåvirket tilstand, idet et motoriseret løbehjul, et motoriseret løbehjul, et selvbalancerende køretøjer eller et moto-riseret skateboard ikke er et motorkøretøj, hvortil der selvstændigt kræves kørekort.
Der kan derfor alene ske konfiskation i medfør af straffelovens §§ 75-77 a.
5. Straf og andre retsfølger 5.1. Strafpåstande i sager om overtrædelse af færdselslovens §§ 49-50 Færdselslovens §§ 49-50 indeholder særlige regler for cykler, som suppleres af flere andre bestemmelser i færdselsloven, der specielt henvender sig til cyklister.
Færdselslovens øvrige regler gælder kun for cyklister i den udstrækning, de efter en naturlig forståelse kan finde anvendelse.
 Færdselslovens §§ 49-50 suppleres af reglerne i bekendtgørelse nr. 976 af 28. juni 2016 om cyklers indretning og udstyr m.v.
Bødetaksterne på færdselsområdet blev revideret ved lov nr. 184 af 8. marts 2011, og gælder for overtrædelser begået den 1. januar 2012 eller senere.
Se herom i rigsadvokatmeddelelsen afsnittet om Færdsel  Generelle retningslinjer for sanktionspåstande i færdselssager.
 Overtrædelse af de særlige regler for cykler i §§ 49-50 straffes som udgangspunkt med en bøde på 700 kr., jf. færdselslovens § 118 a, stk. 1, 2. pkt.
 Ved overtrædelser af færdselslovens § 50, stk. 2, om befordring af flere personer på en cykel, end den er beregnet til, udmåles en bøde på 700 kr. til både føreren og passageren.
Minimumsbødetaksten gælder også for overtrædelser af reglerne om cyklers indretning og udstyr mv.
Der udmåles i disse tilfælde alene en bøde til føreren af cyklen, og selv om der foreligger flere mangler, bør bøden som udgangspunkt ikke overstige 700 kr.
Særligt for så vidt angår kørsel på cykel med uvirksom klokke bemærkes, at der efter praksis alene gives en advarsel.
For en række særlige trafikfarlige overtrædelser begået af cyklister skal der udmåles en forhøjet bøde på 1.000 kr.
Det drejer sig om følgende overtrædelser:
For så vidt angår færdselslovens § 55 a bemærkes, at cyklisters anvendelse af håndholdt teleudstyr og håndholdte kommunikationsapparater (f.eks. mobiltelefoner) på samme måde som for førere af motorkøretøjer kan udgøre en risiko for trafiksikkerheden.
Navnlig i tæt trafikerede områder kan der opstå trafikfarlige situationer i forhold til f.eks. andre cyklister og gående, der må undvige, eller som risikerer at blive påkørt af den cyklist, som taler i mobiltelefon eller smser under kørslen.
Der findes derfor generelt at være grundlag for i højere grad at håndhæve forbuddet mod cyklisters anvendelse af håndholdt tele-udstyr og håndholdte kommunikationsapparater (f.eks. mobiltelefoner).
6. Efter dom 7. Love og forarbejder Færdselsloven  Lovbekendtgørelse nr. 1324 af 21. november 2018 Bekendtgørelser:
 Bekendtgørelse nr. 4 af 7. januar 2009 om mærkning af cykelstel  Bekendtgørelse nr. 976 af 28. juni 2016 om cyklers indretning og udstyr m.v.
