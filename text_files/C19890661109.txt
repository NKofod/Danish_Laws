 Det meddeles herved, at Finansministeriet og Lærersammenslutningen ved  

 Specialarbejderskolerne (LvS) har indgået vedlagte overenskomst af 11 sept.  

 1989 med tilhørende protokollat om løn- og ansættelsesforholdene for  

 faglærere ved de selvejende samt statens AMU-centre, samt rammeaftale om  

 pulje til øget fleksibilitet i lønfastsættelsen.
 Overenskomst, protokollat og rammeaftale har virkning fra 1. april 1989 og  

 afløser overenskomst og protokollat af 16. juli 1987.
 Det bemærkes:
 1. Vedrørende anciennitetsfastsættelse, at  

 finansministeriet bemyndiger arbejdsministeriet til at indgå aftale i henhold  

 til overenskomstens § 9, stk. 3.
 2. Vedrørende særlig feriegodtgørelse, at de ændrede  

 regler om særlig feriegodtgørelse har virkning fra ferieåret 1990/91  

 (optjeningsåret 1989). For ferieåret 1989/90 gælder de i overenskomst af 17.  

 7. 87 anførte regler pm særlig feriegodtgørelse.
 3. Vedrørende værnepligt, at det til pverenskomstens §  

 44 bemærkes, at i det omfang lov nr. 148 af 17. april 1985 om  

 værnepligtsorlov stiller den ansatte bedre end pverenskomstens bestemmelser,  

 finder værnepligtsorlovslovens bestemmelser anvendelse.
 København, den 12. sept. 1989.
 P.M.V.
 E.B.
Lone Severinsen OVERENSKOMST FOR FAGLÆRERE VED DE SELVEJENDE SAMT STATENS AMU-CENTRE Indholdsfortegnelse Kapitel 1. Overenskomstens område § 1 Kapitel 2. Ansættelse Ansættelsesbrev § 2 Mobilitet § 3 Tidsbegrænset ansættelse § 4 Kapitel 3. Løn og anciennitet Løn § 5 Undervisningstillæg § 6 Procentregulering § 7 Anciennitet §§ 8 og 9 Udbetaling af løn § 10 Kapitel 4. Tillæg, reduktionsordninger mv.
Ledende faglærere § 11 Undervisning i alment pensum § 12 Undervisning på forsøgskurser § 13 Undervisning på faglærerkurser § 14 Faglig praktikantvejledning § 15 Pædagogisk praktikantvejledning § 16 Udvikling og revision af undervisningsplaner § 17 Undervisning på aftener og weekender § 18 Systemansvarlige ved edb-undervisning inden for EI-området §  

 19 Undervisning af indvandrere i dansk § 20 Undervisning af specialklasseelever § 21 EFG-undervisning i retningsfag ved landtransportskolen § 22 Undervisning efter planer udarbejdet af  

 Undervisningsministeriet § 23 Faglærere ansat på kostskoler § 24 Kapitel 5. Arbejdstid mv.
Arbejdstid § 25 Pligtig undervisning § 26 Forberedelsestid §§ 27 og 28 Opsparingsordning § 29 Pauser § 30 Undervisningsfri perioder § 31 Omregningsfaktor § 32 Overtimer § 33 Afspadsering § 34 Overtimebetaling § 35 Overarbejde udover en normal arbejdsuge § 36 Kapitel 6. Særlige regler ved deltidsansættelse § 37 Kapitel 7. Ferie Ferieret § 38 Særlig feriegodtgørelse § 39 Særlige regler vedr. deltidsansatte § 40 Kapitel 8. Sygdom, tilskadekomst § 41 Kapitel 9. Graviditet, barsel og adoption § 42 Kapitel 10. Militærtjeneste § 43 Kapitel 11. Tjenestefrihed Tjenestefrihed §§ 44 og 45 Barns sygdom § 46 Kapitel 12. Efterløn/efterindtægt § 47 Kapitel 13. Afskedigelse/Opsigelsesvarsel Opsigelse fra AMU-centrets side § 48 Opsigelse fra faglærerens side § 49 Almindelige regler vedrørende opsigelse § 50 Tjenestebolig § 51 Fratrædelsesgodtgørelse § 52 Drøftelse mellem overenskomstparterne ved afskedigelse § 53 Tjenestefrihed i forbindelse med opsigelse § 54 Kapitel 14. Udgiftdækkende ydelser mv.
Befordringsgodtgørelse samt time- og dagpenge § 55 Fortolkningstvivl § 56 Ikrafttræden og opsigelse § 57 OVERENSKOMST FOR FAGLÆRERE VED DE SELVEJENDE SAMT STATENS AMU-CENTRE (TIDLIGERE SPECIALARBEJDERSKOLER) Kapitel 1. Overenskomstens område § 1.  Denne overenskomst gælder for faglærere, der  

 ansættes ved de selvejende samt statens AMU-centre.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er undtaget fra overenskomsten.
Kapitel 2. Ansættelse Ansættelsesbrev § 2.  Ansættelser foretages af vedkommende selvejende  

 AMU-centers bestyrelse.
På statens AMU-centre foretager forstanderen  

 ansættelser efter forudgående forelæggelse for AMU-Direktoratet.
Der  

 udfærdiges for hver faglærer et ansættelsesbrev på en af AMU-Direktoratet  

 godkendt formular.
Mobilitet § 3.  En faglærer ansættes ved et AMU-center med pligt  

 til inden for de i stk. 2 og 3 angivne rammer efter nærmere anvisning af  

 AMU-centrets ledelse at varetage undervisning ved andre AMU-centre.
Der kan  

 ske fritagelse for pligten efter de i stk. 5 angivne retningslinier.
Stk. 2.  Pligten efter stk. 1 indtræder, når - et AMU-center midlertidigt har uudnyttet undervisningskapacitet, - AMU-centret har et undervisningsbehov, som ikke kan dækkes af det  

 pågældende AMU-centers egne lærere, og - en lærer med de krævede kvalifikationer ved et andet AMU-center vil  

 kunne frigøres uden afbrud i egen påbegyndt undervisning.
Stk. 3.  Pligten efter stk. 1 omfatter indtil 8 uger  

 årlig, medmindre der i ansættelsesbrevet er aftalt en videregående  

 mobilitetspligt.
Pligten er endvidere begrænset til varetagelse af  

 undervisning ved AMU-centre i samme region som det ansættende AMU-center  

 eller tilgrænsende AMU-centre.
 Stk. 4.  Ved pålæg om at gøre tjeneste ved et andet  

 AMU-center end det ansættende skal der gives faglæreren et varsel på 2 uger,  

 før det pågældende kursus starter.
Stk. 5.  En faglærer kan fritages for pligten efter stk.  

 1, såfremt - der er planlagt pligtig egenuddannelse i perioden, - der er godkendt afspadsering i perioden, - der er godkendt ferie i perioden, - der er planlagt erhvervspraktik, - lovligt forfald forhindrer det i perioden, eller - særlige familiemæssige forpligtelser på egen bopæl forhindrer det.
Tidsbegrænset ansættelse § 4.  En faglærer kan ansættes tidsbegrænset, hvis  

 AMU-centrets uddannelsesbehov ikke kan sikre den nødvendige beskæftigelse af  

 en helårsansat faglærer.
Tidsbegrænsningen skal have en varighed under 1 år.  

 Lønnen udgør en forholdsmæssig andel af årslønnen i henhold til §§ 5 og 6,  

 jf. § 8, og udbetales månedsvis bagud.
 Stk. 2.  Med hensyn til opsigelse henvises særligt til §  

 48, stk. 6.
 Stk. 3.  De i §§ 25-28 nævnte timetal fastsættes  

 forholdsmæssigt.
 Stk. 4.  I øvrigt gælder overenskomstens almindelige  

 løn- og arbejdsvilkår for tidsbegrænset ansatte faglærere.
Kapitel 3. Løn og anciennitet Løn § 5.  For fuldt beskæftigede faglærere udgør lønnen i  

 forhold til pågældendes anciennitet følgende årlige beløb:
Undervisningstillæg § 6.  Ud over de i § 5 omhandlede årslønninger ydes et  

 undervisningstillæg på 9021,49 kr. i grundbeløb 1. oktober 1984 svarende til  

 10.574,00 kr. pr. 1. april 1989 inkl. procentregulering.
Procentregulering § 7.  Den samlede faste løn i henhold til §§ 5, 6, 11,  

 13, 14, 15, 16, 19 og 22, forhøjes pr. 1. april 1989 med 17,2091 pct. og pr.  

 1. april 1990 med 18,0695 pct.
 Stk. 2.  Pr. 1. april 1990 foretages desuden eventuel  

 ekstraordinær lønregulering af den aktuelle løn i overensstemmelse med de for  

 tjenestemænd gældene regler.
Anciennitet § 9.  Ved ansættelse på deltid med mindre end 20 timer  

 pr. uge optjenes anciennitet i forhold til den nedsatte tjenestetid.
Ved  

 ansættelse på deltid med mindst 20 arbejdstimer pr. uge optjenes fuld  

 anciennitet.
Såfremt en ansat har mere end en deltidsansættelse, kan de  

 ugentlige timetal sammenlægges til brug ved beregning af ancienniteten Stk. 2.  Ved timelønnet undervisning på et AMUcenter  

 medregnes det samlede antal arbejdstimer i ancienniteten i forhold til de  

 antal måneder med fuldtidsbeskæftigelse, som timetallet svarer til.  

 Resultatet afrundes opad til hele måneder.
 Stk. 3.  Der kan herudover mellem overenskomstens parter  

 træffes aftale om anciennitetsfastsættelse efter andre regler.
Udbetaling af løn § 10.  Faglærere ansat før 1. september 1970 får  

 udbetalt lønnen manedsvis forud.
Faglærere ansat den 1. september 1970 og  

 derefter får udbetalt lønnen månedsvis bagud.
 Kapitel 4. Tillæg, reduktionsordninger mv.
Ledende faglærer § 11.  For funktionen som ledende faglærer ydes et  

 årligt tillæg på 8.921,71 kr. i grundbeløb niveau 1. oktober 1984, svarende  

 til 10.457,05 kr. pr. 1. april 1989 inkl. procentregulering.
Stk. 2.  Endvidere ydes en reduktion i det årlige  

 pligtige undervisningstimetal, jf. § 26, på 122 timer.
Denne reduktion  

 nedsættes ikke i forbindelse med arbejdstidsforkortelsen i  

 overenskomstperioden.
 Stk. 3.  Der kan ikke herudover ydes særskilt betaling  

 for funktionen som ledende faglærer.
Stk. 4.  En ledende faglærer bistår ledelsen ved  

 løsningen af en række opgaver inden for den/de brancher, som den pågældende  

 repræsenterer.
Det kan være planlægning, lokale- og faglærerudnyttelse,  

 materialeanskaffelse mv., ligesom den pågældende skal være kontaktperson  

 mellem ledelsen og den pågældende lærergruppe i en række spørgsmål samt bistå  

 ledelsen med kontakt udadtil.
Undervisning i alment pensum § 12.  Til faglærere, der er godkendt til at undervise  

 i det fulde almene pensum inden for arbejdsmarkedsuddannelserne  

 (specialarbejderuddannelsen eller EI-aktiviteterne), ydes et årligt tillæg på  

 4.676,74 i grundbeløb niveau 1. oktober 1984, svarende til 5.481,56 kr. pr.  

 1. april 1989 inkl. procentregulering.
 Undervisning på forsøgskurser.
§ 13.  Til faglærere, der underviser på forsøgskurser,  

 ydes et honorar pr. kursusuge på 733,31 kr. i grundbeløb niveau 1. oktober  

 1984, svarende til 859,51 kr. pr. 1. april 1989 inkl. procentregulering.
I  

 det omfang der ikke undervises en fuld kursusuge ydes forholdsmæssigt  

 honorar.
Undervisning på faglærerkurser § 14.  Til faglærere, der underviser på  

 faglærerkurser, ydes et honorar pr. kursusuge på 1.466,63 kr. i grundbeløb  

 niveau 1. oktober 1984, svarende til 1.719,00 kr. pr. 1. april 1989 inkl.  

 procentregulering.
I det omfang der ikke undervises en fuld kursusuge ydes  

 forholdsmæssigt honorar.
Faglig praktikatvejledning § 15.  For faglig praktikantvejledning modtager  

 praktikantvejlederen et honorar pr. kursusuge på 425 kr. i grundbeløb niveau  

 1. oktober 1984, svarende til 498,15 kr. pr. 1. april 1989. I det omfang der  

 ikke er tale om et fuldt vejledningsforløb, ydes der et forholdsmæssigt  

 fastsat honorar.
 Stk. 2.  Faglig praktikantvejledning kan ikke overstige  

 3 kursusuger for hver faglig praktikant, uanset antallet af vejledere, og  

 uanset om vejledningen finder sted på flere AMU-centre.
Pædagogisk praktikantvejledning § 16.  Til faglærere, der fungerer som pædagogisk  

 praktikantvejleder, ydes for et fuldt vejlederforløb et honorar på 3.993,73  

 kr. i grundbeløb niveau 1. oktober 1984, svarende til 4.681,00 kr. pr 1.  

 april 1989 inkl. procentregulering.
I det omfang der ikke er tale om et fuldt  

 vejlederforløb, ydes der et forholdsmæssigt fastsat honorar.
Udvikling og revision af undervisningsplaner § 17.  Til faglærere, der yder konsulentbistand  

 vedrørende udvikling og revision af undervisningsplaner, der er iværksat af - AMU-Direktoratet, - et brancheudvalg med direktoratets godkendelse eller - et AMU-center, ydes ud over faglærerens sædvanlige løn et tillæg pr. time, der udgør 50  

 pct. af 1/1976 (pr. 1.8. 1990/1924) af faglærerens årsløn i henhold til §§ 5  

 og 6, jf. § 8.
 Stk. 2.  I det omfang arbejdet udføres ud over den  

 overenskomstmæssige fastsatte arbejdstid, ydes der faglæreren et tillæg, der  

 pr. time udgør 1/1976 (pr. 1.8 1990/1924) af vedkommendes årsløn i henhold  

 til §§ 5 og 6 jf. § 8, med tillæg af 50. pct.
 Stk. 3.  Der ydes 12 1/2 pct. i feriegodtgørelse af de i  

 stk. 1 og 2 nævnte tillæg.
Stk. 4.  Tidsforbruget til udviklingsarbejde fastsættes  

 i en kontrakt, der indgås mellem rekvirenten og AMU-centret med faglærerens  

 samtykke.
I forbindelse med udviklingsarbejde for det AMU-center hvor  

 faglæreren er ansat, fastsættes tidsforbruget i en aftale mellem AMU-centrets  

 ledelse og faglæreren.
 Stk. 5.  Udviklingsarbejdet medregnes ikke i  

 undervisningsårsnormen, jr. § 26.
Undervisning på aftener og i weekender § 18.  For undervisning efter kl. 17.00 ydes der et  

 særligt tillæg på 50 pct. af en timebetaling, der beregnes som 1/1976 (pr.  

 1.8. 1990/1924) af årslønnen i henhold til §§ 5 og 6, jf. § 8.
 Stk. 2.  For undervisning i weekender ydes der et  

 særligt tillæg på 100 pct. af en timebetaling, der beregnes som 1/1976 (pr.  

 1.8 1990/1924) af årslønnen i henhold til §§ 5 og 6, jf. § 8.
Stk. 3.  En faglærer kan ikke mod eget ønske pålægges  

 aftenundervisning efter kl. 18.00 i mere end 20 påbegyndte  

 undervisningsaftener.
Endvidere kan en faglærere ikke mod eget ønske pålægges  

 undervisning i mere end 4 weekender om året.
Begrænsningerne gælder inden for  

 et kalenderår.
Aftenundervisning kan tilrettelægges indtil kl. 22.00.
 Stk. 4.  Der gives læreren et varsel på 14 dage i  

 forbindelse med undervisning på aftener og i weekender, jf. stk. 3.
 Stk. 5.  En faglærer skal kunne fritages for pligten til  

 at undervise på aftener og i weekender i de i overenskomstens § 3, stk. 5,  

 nævnte tilfælde.
Systemansvarlige ved edb-undervisning inden for EI-området § 19.  Til faglærere, der er systemansvarlige ved  

 edb-undervisningen inden for EI-området, ydes et tillæg på 4.460,85 kr.  

 (årligt grundbeløb niveau 1. oktober 1984), svarende til 5.228,52 kr. pr. 1.  

 april 1989 inkl. procentregulering.
 Stk. 2.  Endvidere ydes en reduktion i det årlige  

 pligtige undervisningstimetal for faglærere på 61 timer.
 Stk. 3.  Der kan ikke herudover ydes særskilt betaling  

 for funktionen som systemansvarlig.
Stk. 4.  Det forudsættes, at der er to faglærere, der er  

 systemansvarlige pr. edb-værksted.
De systemansvarlige bistår ledelsen ved  

 driften af de etablerede edb-værksteder og værkstedernes faktiske anvendelse  

 i undervisningen inden for EI-området efter de anvisninger, som er  

 foreskrevet fra såvel udstyrsleverandøren som AMU-centret.
Den  

 systemansvarlige yder faglig og praktisk støtte til andre faglærere, i det  

 omfang der opstår problemer ved undervisningen i edbværkstedet.
 Stk. 5.  På baggrund af opgavernes karakter samt  

 tilrettelæggelsen af den systemansvarliges undervisning må en del af  

 opgaverne placeres uden for normal arbejdstid.
Undervisning af indvandrere i dansk § 20.  For danskundervisning på danskkurser for  

 indvandrere medregnes 1 undervisningstime med 1,3 time i faglærerens pligtige  

 årlige undervisningstimetal.
 Stk. 2.  Hvis undervisningen er tilrettelagt således, at  

 det daglige lektionsantal ikke udfylder en hel arbejdsdag, skal de resterende  

 timer anvendes til egen daglig forberedelse på AMU-centret.
Undervisning af specialklasseelever § 21.  På erhvervsmæssig introduktionskurser for  

 specialklasseelever, som gennemføres i ungdomsskolens regi, og hvortil  

 udgifterne afholdes i henhold til fritidslovgivningen, regnes 1  

 undervisningstime lig med 1,4 time i faglærernes pligtige  

 undervisningstimetal.
Efg-undervisning i retningsfag ved landtransportskolen § 22.  Tjenestetiden fastsættes til, hvad der gælder  

 ved efg-uddannelserne ved de tekniske skoler.
 Stk. 2.  Opgørelsen af overtimer og beregningen af  

 overtimebetaling sker efter de gældende regler for lærere ved  

 efg-uddannelserne på de tekniske skoler.
 Stk. 3.  Afregning af overtimer sker på grundlag af  

 årsløn inkl. undervisningstillæg i henhold til §§ 5 og 6, jf. § 8, efter  

 denne overenskomst.
 Stk. 4.  Varetager faglæreren midlertidigt undervisning  

 inden for de øvrige arbejdsmarkedsuddannelser, medregnes de læste  

 undervisningstimer ved specialarbejderuddannelserne i de vedkommende pligtige  

 timetal ved efg-landtransportuddannelsen med faktoren 0,72 (986,7 : 1365).
 Stk. 5.  Såfremt der for retningsfagene ved  

 efg-landtransportuddannelsen etableres en ledende faglærerordning, ydes der  

 til retningsfaglærere, som varetager funktionen som ledende faglærer, et  

 årligt tillæg på 6.675 kr. i grundbeløb niveau 1. oktober 1984 svarende til  

 7.823,70 kr. pr. 1. april 1989 inkl. procentregulering, og en timereduktion i  

 det pligtige undervisningstimetal, svarende til den, der ydes lærere ved  

 tekniske skoler, der varetager hvervet som ledende lærer.
 Stk. 6.  Undervisningstimer på  

 efg-landtransportuddannelsen, der midlertidigt læses af faglærere ansat ved  

 specialarbejderuddannelserne, indgår med faktoren 1,38 (1365 : 986,7) i  

 henhold til § 26.
Undervisning efter planer udarbejdet af undervisningsministeriet § 23.  For faglærere, der varetager - efg-undervisning, der gennemføres på AMU-centre med undervisningsplaner  

 udarbejdet af undervisningsministeriet, eller - undervisning ved udlån til f.eks. tekniske skoler, i det omfang der  

 undervises efter Undervisningsministeriets undervisningsplaner, fastsættes tjenestetiden i den pågældende periode svarende til, hvad der  

 gælder for lærere ved efguddannelserne ved de tekniske skoler.
 Stk. 2.  Undervisningstimer efter stk. 1 indgår med  

 faktoren 1,38 i den i § 26 pligtige undervisningsnorm.
 Stk. 3.  Opgørelsen af overtimer og beregningen af  

 overtimebetaling sker efter de gældende regler for lærere ved  

 efg-uddannelserne på de tekniske skoler.
 Stk. 4.  Afregning af overtimer sker på grundlag af  

 årsløn inkl. undervisningstillæg i henhold til §§ 5 og 6, jf. § 8, efter  

 denne overenskomst.
 Stk. 5.  Reglerne i stk. 2-4 omfatter ikke undervisning,  

 der foregår efter undervisningsplaner inden for specialarbejderuddannelsen,  

 uanset om der måtte være tale om undervisning af efg-elever.
Faglærere ansat på kostskoler § 24.  På kostskoler må faglærerne i nødvendigt omfang  

 deltage i at aktivere kursisterne uden for den i § 25 omhandlede  

 undervisnings- og arbejdstid.
Sådan aftentjeneste varer normalt 3 timer og  

 honoreres pr. time med den gennemsnitlige timeløn (inkl. den enkelte  

 faglærers eventuelle tillæg efter §§ 6, 11 og 13) + 25 pct.
Efter samme  

 regler betales for lørdagstjeneste og søndagstjeneste.
 Stk. 2.  For søndagstjeneste udbetales dog mindst  

 betaling for 4 timer.
Stk. 3.  Disse tjenester fordeles af de enkelte  

 forstandere efter samråd med faglærerne.
De ansatte har ikke krav på at få  

 tildelt tjeneste.
Arbejdstid § 25.  Den årlige arbejdstid udgør 1725,2 timer årlig  

 (ekskl. ferie og søgne/helligdage). Med virkning fra den 1. august 1990 udgør  

 den årlige arbejdstid 1679,8 timer.
Stk. 2.  Den gennemsnitlige ugentlige arbejdstid er 38  

 timer.
Pr. 1. august 1990 nedsættes den til 37 timer.
Pligtig undervisning § 26.  Faglærernes pligtige undervisning udgør 1330  

 lektioner årlig.
Med virkning fra den 1. august 1990 nedsættes den til 1295  

 lektioner årlig.
Forberedelsestid § 27.  Til forberedelse af egen undervisning, herunder  

 ajourføring af eget undervisningsmateriel og materiale, har faglæreren ret  

 til at disponere over 228 timer årlig, heraf 152 timer på AMU-centret og 76  

 timer til egen disposition.
Med virkning fra den 1. august 1990 nedsættes  

 timetallene forholdsmæssigt til 148 timer/74 timer.
§ 28.  Forberedelsen på AMU-centret placeres således,  

 at den udgør mindst 10 hele dage.
Den resterende forberedelsestid skal  

 placeres, så den udgør mindst 1/2 normal arbejdsdag.
 Stk. 2.  Timerne til faglærerens egen disposition kan  

 finde sted uden for AMU-centret og placeres på hele dage.
Opsparingsordning § 29.  Arbejdstidsnedsættelsen fra de 4o timer  

 ugentlig kan opspares til hele fridage til senere afvikling.
Stk. 2.  Afviklingen af opsparede fridage skal ske inden  

 for et kvartal regnet fra 1. januar til 31. marts, 1. april til 3o. juni, 1.  

 juli til 30. september og 1. oktober til 31. december.
Afviklingen af  

 opsparede fridage sker efter aftale mellem ledelsen og den enkelte lærer.
Pauser § 30.  I pauser, der efter denne overenskomst  

 medregnes i arbejdstiden, må faglæreren ikke forlade arbejdsstedet, ligesom  

 faglæreren er til rådighed for arbejdsgiveren.
 Stk. 2.  Der er ikke herved sket ændringer i gældende  

 regler om pausernes omfang.
Undervisningsfri perioder § 31.  Faglærere er i undervisningsfri perioder  

 forpligtet til efter forstanderens anvisning at deltage i løsningen af en  

 række opgaver i forbindelse med undervisningen på AMU-centret.
Omregningsfaktor § 32.  Når faglæreren er fraværende på grund af 1. sygdom 2. graviditet forinden det i henhold til § 42 meddelte  

 tidspunkt for barselsorlovens påbegyndelse eller 3. deltagelse i nødvendige og pædagogiske kurser, medregnes der lektioner i et omfang svarende til 32 timer ugentlig.
Overtimer § 33  Udfører faglærere timer ud over det i § 26,  

 nævnte pligtige undervisningstimetal på 1330 årlig (pr. 1. august 1990 på  

 1295), reguleret med eventuel timereduktion for varetagelse af særlige  

 funktioner, betragtes de overskydende timer som overtimer.
Afspadsering § 34.  Overtimer skal så vidt muligt søges godtgjort  

 med fritid.
Afspadseringen afvikles i det følgende finansår.
 Stk. 2.  For timer, der afspadseres, sker afspadsering  

 med antallet af præsterede overtimer multipliceret med 1,17 med tillæg af 5o  

 pct.
Overtimebetaling § 35.  Hvor arbejdet på AMU-centret ikke tillader  

 afspadsering efter stk. 2, ydes for hver overtime en betaling, der beregnes  

 som 1/1976 (pr. 1.8. 1990/1924) af årslønnen i henhold til §§ 5 og 6 jf. § 8,  

 multipliceret med 1,17 med tillæg af 50 pct.
 Stk. 2.  Udbetaling finder sted i det følgende finansår.  

 Udbetaling af overtidsbetaling sker med de på udbetalingstidspunktet gældende  

 satser.
Overarbejde ud over en normal arbejdsuge § 36.  Varigheden af en normal arbejdsuge fastsættes  

 ved centrale retningslinier af AMU-Direktoratet.
En faglærer kan dog  

 undtagelsesvis pålægges at udføre arbejde ud over en normal arbejdsuge.
Stk. 2.  For overarbejde efter stk. 1, der ikke vedrører  

 undervisning, ydes en timebetaling, der beregnes som 1/1976 (pr 1.8.  

 1990/1924) af årslønnen i henhold til §§ 5 og 6, jf. § 8 med tillæg af 50  

 pct.
Timerne kan afspadseres med tillæg af 50 pct.
Ved udbetaling efter stk.  

 2 og 3 opgøres timerne månedsvis, og betaling sker ved den følgende  

 lønanvisning.
 Stk. 3.  I de undtagelsestilfælde, hvor overarbejdet  

 efter stk. 1 vedrører undervisning, afregnes efter §§ 34 og 35. Herudover er  

 faglæreren berettiget til at afholde frihed time for time i forhold til  

 overarbejdets længde.
 Stk. 4.  Det er en forudsætning i stk. 2 og 3, at  

 overarbejdet er beordret og kontrollabelt.
Kapitel 6. Særlige regler vedr. deltidsansættelse § 37.  Der kan bevilges en faglærer nedsat arbejdstid,  

 når tjenesten tillader det.
 Stk. 2.  Ved opslag kan ansættelse ske på deltid,  

 såfremt den nedsatte arbejdstid faktisk indgår i fastlæggelsen af den  

 ugentlige arbejdstid.
 Stk. 3.  Ved ansættelse på deltid ydes løn i forhold til  

 den nedsatte arbejdstid.
Stk. 4.  Deltidsansattes arbejdstid kan nedsættes  

 forholdsmæssigt i forbindelse med arbejdstidsforkortelsen med et varsel  

 svarende til opsigelsesvarslet.
Nedsættelsen skal være sagligt begrundet i  

 bevillingsmæssige, arbejdstilrettelæggelsesmæssige eller andre forhold.  

 Nedsættelse efter denne regel kan ikke ske til mindre end 15 timer om ugen.
I  

 øvrigt kan arbejdstiden ændres efter aftale mellem arbejdsgiveren og den  

 ansatte.
Stk. 5.  Faglærere, der er ansat på nedsat arbejdstid,  

 vederlægges for de timer, der læses ud over det forholdsmæssigt fastsatte  

 undervisningstimetal, inkl. eventuelle timereduktioner for varetagelse af  

 særlige funktioner, efter Finansministeriets cirkulære om vederlæggelse af  

 timelønnet undervisning.
Undervisningstimer, der overstiger det i § 26 nævnte  

 pligtige undervisningstimetal, vederlægges efter §§ 34 og 35.
Kapitel 7. Ferie § 38  Faglærere er omfattet af ferieloven.
 § 39  Faglærere, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 2.  Beregningsgrundlaget for den særlige  

 feriegodtgørelse er den ansattes skattepligtige indkomst for tjensteligt  

 arbejde i optjeningsåret med tillæg af Stk. 3.  I det beløb, der er beregnet efter stk. 2  

 fradrages udbetalt særlig feriegodtgørelse.
 Stk. 4.  Den særlige feriegodtgørelse udgør 1/2 pct. af  

 beregningsgrundlaget efter stk. 2 og 3.
 § 40  Til deltidsansatte, der i optjeningsåret har  

 udført tjeneste ud over den faste nedsatte ugentlige arbejdstid, men inden  

 for den normale arbejdsuge, jf. § 36, ydes for sådan tjeneste  

 feriegodtgørelse med 12 1/2 pct.
Kapitel 8. Sygdom, tilskadekomst § 41  Bliver en faglærer på grund af sygdom ude af  

 stand til at udføre sit arbejde, betragtes den heraf følgende  

 tjenesteforsømmelse som lovligt forfald medmindre faglæreren - under tjenesteforholdets beståen har pådraget sig sygdommen ved forsæt elle grov uagtsomhed, eller - ved stillingens overtagelse svigagtigt har fortiet, at lide af den pågældende sygdom.
Stk. 2.  Det kan dog ved skriftlig kontrakt i det  

 enkelte tjenesteforhold bestemmes, at faglæreren kan opsiges med 1 måneds  

 varsel til fratræden ved en måneds udgang, når faglæreren inden for et  

 tidsrum af 12 på hinanden følgende måneder har oppebåret løn under sygdom i i  

 alt 120 dage.
Opsigelsens gyldighed er betinget af, at den sker i umiddelbar  

 tilknytning til udløbet af de 120 dage, og medens faglæreren endnu er syg,  

 hvorimod gyldigheden ikke berøres af, at faglæreren er vendt tilbage til  

 arbejdet, efter at opsigelse er sket.
Stk. 3.  Under sygdom af mere end 14 dages varighed har  

 AMU-centret ret til - uden udgift for faglæreren at kræve nærmere oplysninger  

 om varigheden af sygdommen gennem faglærerens læge eller en af faglæreren  

 valgt specialist.
Opfylder faglæreren ikke denne pligt, uden at der  

 foreligger fyldestgørende begrundelse herfor, er AMU-centret berettiget til  

 at hæve tjenesteforholdet uden varsel.
Kapitel 9. Graviditet, barsel og adoption § 42  Aftalen mellem Finansministeriet og  

 centralorganisationerne under Centralorganisationernes Fællesudvalg om fravær  

 fra arbejdet i forbindelse med graviditet, barsel og adoption finder  

 tilsvarende anvendelse for ansatte efter denne overenskomst.
Kapitel 10. Militærtjeneste § 43.  En faglærers indkaldelse til aftjening af  

 værnepligt - såvel civil som militær - berettiger ikke AMU-centret til at  

 afskedige faglæreren, men forholdet kan kun afvikles gennem opsigelse i  

 henhold til § 48. Ved opsigelse i forbindelse med værnepligt har faglæreren  

 ret til løn i overensstemmelse med nærværende paragrafs stk. 2. Faglæreren er  

 dog pligtig at underrette AMU-centret, så snart han modtager meddelelse om  

 tidspunktet for indkaldelsen.
AMU-centret kan tidligst kræve underretning på  

 det tidspunkt faglæreren efter reglerne i § 49, kunne have opsagt  

 tjenesteforholdet til ophør ved udgangen af den forud for  

 indkaldelsestidspunktet liggende måned.
Undladelse af rettidig underretning  

 berettiger AMU-centret til ved første indkaldelse at hæve tjenesteforholdet  

 uden varsel fra indkaldelsesdagen og ved senere indkaldelse at kræve  

 erstatning for det tab, der er forvoldt ved undladelsen af at give  

 underretning.
 Stk. 2.  Medens en faglærer ikke har krav på løn under  

 den første indkaldelse, er AMU-centret under senere indkaldelser pligtig at  

 betale løn for den måned, i hvilken indkaldelsen finder sted, og den derpå  

 følgende måned.
 Stk. 3.  Efter genindkaldelse til militærtjeneste har  

 faglæreren ret til at genindtræde i sin stilling med uændret anciennitet.  

 Hvis faglæreren vil benytte sig af denne ret, påhviler det ham samtidig med ,  

 at han giver underretning om indkaldelsen, jf. stk. 1, at meddele AMU-centret  

 dette, og han er i så tilfælde forpligtet til ved hjemsendelse at genindtræde  

 i stillingen.
Kapitel 11. Tjenestefrihed § 44.  Der kan gives faglærere adgang til  

 ekstraordinær tjenestefrihed uden løn i tilfælde, hvor det findes, at tjene  

 uddannelsessystemets interesser.
Tjenestefriheden gives af vedkommende  

 AMU-center efter forudgående godkendelse af AMU-Direktoratet.
Stk. 2.  Tjenestefrihed kan gives i indtil 1 år ad  

 gangen, dog længst i 3 år.
Det er vedkommende AMU-centret ansvar, at der er  

 en stilling ledig til den pågældende ved tjenestefrihedens ophør.
 § 45.  Faglæreren har ret til tjenestefriheden uden  

 løn til de formål og af den varighed, der er nævnt i Finansministeriet  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Barns sygdom § 46.  AMU-centret kan give en faglærer hel eller  

 delvis tjenestefrihed uden lønafkortning til pasning af et sygt barn, når 1. Det er barnets første sygedag 2. Hensynet til barnets forhold gør dette nødvendigt 3. Forholdene på centret tillader det 4. Barnet er under 18 år 5. Barnet er hjemmeværende Stk. 2.  Sygelisten suppleres med oplysning om fravær på  

 grund af barns sygedag.
 Stk. 3.  Ordningen kan for den enkelte inddrages ved  

 misbrug.
Kapitel 12. Efterløn/Efterindtægt § 47.  Dør en faglærer i ansættelsestiden, tilkommer  

 der faglærerens ægtefælle eller børn under 18 år, over for hvem faglæreren  

 har forsørgerpligt, 1, 2 eller 3 måneders løn, afhængig af om faglæreren ved  

 dødsfaldet har haft ansættelse i henholdsvis 1, 2 eller 3 år.
Kapitel 13. Afskedigelse/Opsigelsesvarsel Opsigelse fra AMU-centrets side § 48.  Afskedigelser foretages af vedkommende  

 selvejende AMU-centers bestyrelse.
På statens AMU-centre foretager  

 forstanderen afskedigelser efter forudgående forelæggelse for  

 AMU-Direktoratet.
Stk. 2.  Opsigelse fra AMU-centrets side skal ske med  

 mindst udgang i de første 6 måneder efter ansættelsen udgang efter 6 måneders ansættelse Stk. 3.  Opsigelsesvarslet i stk. 2, 2), forøges med 1  

 måned for hvert 3. ansættelsesår, dog højst til 6 måneder.
 Stk. 4.  Såfremt der er truffet aftale om, at arbejdet  

 er af midlertidig karakter, og arbejdsforholdet ikke vedvarer ud over 3  

 måneder, finder reglen i stk. 2, 1), ikke anvendelse.
 Stk. 5.  Såfremt ansættelsen er sket på prøve, og  

 arbejdsforholdet ikke varer ud over 3 måneder, skal opsigelse ske med mindst  

 14 dages varsel.
Stk. 6.  Opsigelse af faglærere, som er tidsbegrænset  

 ansat, til det fastsatte fratrædelsestidspunkt er ikke fornøden.
Opsigelse  

 til fratræden inden dette tidspunkt måske med sædvanligt varsel i henhold til  

 stk. 2.
Opsigelse fra faglærerens side § 49.  Opsigelse fra faglærerens side skal ske med 1  

 måneds varsel til ophør ved en måneds udgang, medmindre der er truffet aftale  

 om, at arbejdet er af midlertidig karakter eller på prøve, og  

 arbejdsforholdet ikke vedvarer over 3 måneder.
Almindelige regler vedrørende opsigelse § 50.  Opsigelse må ske så betids, at fratræden med  

 det for en ansættelsesperiode givne varsel kan ske inden periodens udløb.  

 Opsigelse i henhold til § 48, stk. 2, og 3, og § 49, skal være meddelt  

 skriftligt senest den sidste i en måned, efter hvis udløb opsigelsesvarslet  

 begynder at løbe.
Tjenestebolig § 51.  Såfremt der som led i arbejdsaftalen stilles  

 tjenestebolig eller lejebolig til rådighed for faglæreren og dennes familie,  

 skal opsigelsesvarslet fra AMU-centrets side være mindst 3 måneder.  

 Faglæreren er med sin familie berettiget til mod det aftalte vederlag -  

 respektive vederlagsfrit - at bebo tjenesteboligen i indtil 1 måned efter  

 tidspunktet for sin fratræden: samme ret tilkommer familien i tilfælde af  

 faglærerens død.
Fratrædelsesgodtgørelse § 52  Såfremt en faglærer, der har været uafbrudt  

 beskæftiget som faglærer ved et AMU-center i 12, 15 eller 18 år, opsiges,  

 skal AMU-centret ved faglærerens fratræden udrede et beløb svarende til  

 henholdsvis 1, 2 eller 3 måneders løn.
 Stk. 2.  Bestemmelsen i stk. 1 finder ikke anvendelse,  

 såfremt faglæreren ved fratrædelse vil oppebære folkepension.
 Stk. 3.  Bestemmelsen i stk. 1 finder tilsvarende  

 anvendelse i tilfælde af uberettiget bortvisning.
Drøftelse mellem overenskomstparterne ved afskedigelse § 53.  Såfremt afskedigelse af en faglærer efter  

 lærersammenslutningens og den afskedigede faglærers opfattelse er ubegrundet,  

 kan lærersammenslutningen forlange, at sagen drøftes mellem overenskomstens  

 parter.
Tjenestefrihed i forbindelse med opsigelse § 54.  Efter at faglæreren har afgivet eller modtaget  

 opsigelse fra tjenesten, skal AMU-centretuden afkortning i lønnen - give den  

 nødvendige fritagelse fra arbejdet til at søge anden beskæftigelse.
 Kapitel 14. Udgiftsdækkende ydelser mv.
Befordringsgodtgørelse samt time- og dagpenge § 55.  Befordringsgodtgørelse samt time- og dagpenge  

 ved tjenesteydelser ydes efter de for statens tjenestemænd gældende regler.
 Stk. 2.  Rejsetid under tjenesterejser medregnes i  

 arbejdstiden efter de for statens tjenestemænd gældende regler.
Fortolkningstvivl § 56.  Uoverensstemmelser vedrørende fortolkningen af  

 nærværende overenskomst afgøres i henhold til § 7 a-c i hovedaftale af 12.  

 februar 1987 mellem Finansministeriet og Lærersammenslutningen ved  

 specialarbejderskolerne, eller hvad der måtte træde i stedet for denne  

 aftale.
Ikrafttræden og opsigelse § 57.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1991.
Stk. 2.  Samtidig med at denne overenskomst træder i  

 kraft ophæves - protokollat af 8. maj 1987, og - protokollat af 16. juli 1987.
PROTOKOLLAT Der er under forhandlingerne om overenskomsten mellem Finansministeriet og  

 Lærersammenslutningen ved Specialarbejderskolerne vedrørende  

 ansættelsesforholdene for faglærere ved de selvejende samt statens AMU-centre  

 aftalt følgende:
 § 1  Der er ikke ved redigeringen i teksten fra den  

 tidligere overenskomst tilsigtet nogen ændringer i det tidligere aftalte.
§ 2  AMU-Direktoratet godkender ydelsen af tillæg til  

 faglærere, der underviser i alment pensum indenfor EI-aktiviteterne på  

 baggrund af indstilling fra skolerne.
Direktoratets retningslinier for  

 opnåelse af tillæg forelægges Lærersammenslutningen til udtalelse.
 § 3  Uanset bestemmelsen i overenskomstens § 12, ses  

 der i indeværende overenskomstperiode bort fra, at faglærere ikke er godkendt  

 til at varetage undervisning i ergonomi.
 § 4  Med virkning fra overenskomstens udsendelse  

 gælder de for tjenestemænd fastsatte regler om lønfradrag/lønberegning for  

 tjenestemænd (LP nr. 029/85 og LP nr. 015/87).
 § 5  Lærersammenslutningen har givet tilsagn om, at  

 lærerne vil:
- lade sig udlåne til andre skoler i samme omfang som hidtil på frivillig  

 basis, - være skolerne behjælpelig med som hidtil at løse akutte problemer, der  

 medfører rejseaktivitet, - være skolerne behjælpelig med at løse akutte problemer i forbindelse med  

 undervisning på aftener og weekender.
 § 6  Faglærere ansat før 1. april 1987, der oppebærer  

 egenpension fra en pensionsordning, hvortil det offentlige har ydet bidrag,  

 jf. overenskomstens § 1, stk. 2, er fortsat omfattet af denne overenskomst.
 § 7  Der er iøvrigt fra Finansministeriets side taget  

 følgende forbehold i forbindelse med indgåelse af overenskomsten:
a.
Der er i overenskomstperioden adgang til forhandling af gældende regler  

 om udbetaling af visse særlige ydelser under sygdom m.v. og ferie, såfremt  

 der sker ændringer i funktionærloven og ferieloven på dette område.
 Opnås der ikke enighed om nye regler m.v., gælder de hidtidige med de af  

 funktionærloven eller ferieloven nødvendiggjorte ændringer.
b.
Der er i overenskomstperioden adgang til forhandling af mulige krav i  

 konsekvens af eventuel ændring af arbejdsmiljølovgivningen m.v.
 Opnås der ikke enighed om nye regler m.v., gælder de hidtidige med de af  

 arbejdsmiljølovgivningen nødvendiggjorte ændringer.
København, den 11. sept. 1989 LÆRERSAMMENSLUTNINGEN VED  

 FINANSMINISTERIET SPECIALARBEJDERSKOLERNE P.
M.
V.
Lars Pedersen E.
B.
Lone Severinsen RAMMEAFTALE MELLEM FINANSMINISTERIET OG LÆRERSAMMENSLUTNINGEN VED SPECIALÆREEJDERSKOLERNE OM PULJE TIL ØGET FLEKSIBILITET I LØNFASTSÆTTELSEN Indledning § 1.  Mellem Arbejdsministeriet og  

 Lærersammenslutningen kan der i henhold til rammeaftalen som led i en  

 fleksibel lønfastsættelse indgås aftale om retningslinier for honorering af  

 særlig indsats indenfor den i §3 anførte pulje.
Formål og personkreds § 2.  Med henblik på, at honorere faglærere, der ud  

 fra objektive kriterier har ydet en særlig indsats i forbindelse med  

 udvikling af undervisning m.v., fastholdelsesproblemer og forsøg i  

 forbindelse med omlægning af tjenestetidsreglerne, er der afsat en pulje til  

 ydelse af beløb til enkeltpersoner.
 Stk. 2.  Rammeaftalen omfatter faglærere ansat ved  

 statens AMU-centre og de selvejende AMU-centre.
Puljens størrelse § 3.  I perioden 1.apri1 1989 til 31.marts 1990  

 disponerer Arbejdsministeriet over en pulje på 527.000 kr.
 Stk. 2.  I perioden 1.apri1 1990 til 31.marts 1991  

 disponerer Arbejdsministeriet yderligere over en pulje på 362.300 kr.
Formen for honorering af særlig indsats § 4.  Honorering efter § 2 kan ske i form af  

 engangsvederlag eller tidsbegrænset vederlag for indtil et år.
 Stk. 2.  Tidsbegrænsede vederlag reguleres i  

 overensstemmelse med overenskomstens § 7.
Procedure § 5.  Vederlagene fordeles af de enkelte AMU-centre  

 efter retningslinier fastsat af Arbejdsministeriet jf. § 1.
Opgørelse af forbruget § 6.  Arbejdsministeriet foretager pr. 31.12.90 en  

 opgørelse over puljeforbruget.
 Stk. 2  Meddelelse om puljeforbruget tilsendes  

 Lærersammenslutningen.
Ikrafttræden § 7.  Rammeaftalen har virkning fra 1.4.89.
København den 11. sept. 1989 Lærersammenslutningen Finansministeriet ved Specialarbejderskolerne P.M.V.
