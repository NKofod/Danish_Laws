 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en skibstømreruddannelse.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for industriens træ- og  

 plastfag.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og om eksamensordning for  

 erhvervsuddannelser (eksamensbekendtgørelsen), bekendtgørelse om 1.  

 skoleperiode samt de regler, som Undervisnings- og Forskningsministeriet i  

 øvrigt fastsætter i medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence i  

 skibstømreruddannelsen inden for det valgte speciale.
 Uddannelsens varighed og struktur m.v.
 § 4.  For specialerne træskibstømrer og bådebygger  

 varer uddannelsen 4 år og afsluttes efter 6. skoleperiode.
 Stk. 2.  For specialet plast- og apteringsbådebygger  

 varer uddannelsen 3 år og 6 måneder og afsluttes efter 4. skoleperiode.
Stk. 3.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse dog  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 4.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  For specialerne træskibstømrer og bådebygger  

 varer skoleundervisningen 65 uger inklusive 1. skoleperiode.
For specialet  

 plast- og apteringsbådebygger varer skoleundervisningen 55 uger inklusive 1.  

 skoleperiode.
Skoleundervisningen veksler med praktikuddannelse som vist i  

 figuren og som anført nedenfor:
 Stk. 2.  Specialerne afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 6.  Gennemførelse af 2. skoleperiode i  

 modelsnedkeruddannelsen giver fritagelse for 2. skoleperiode i  

 skibstømreruddannelsen.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
 Uddannelsens mål m.v.
 § 7.  Den uddannede inden for skibstømreruddannelsen  

 kan udføre alle arbejdsprocesser, der forekommer inden for uddannelsen, som  

 specialet retter sig imod, under iagttagelse af gældende miljø og  

 sikkerhedsbestemmelser.
 Stk. 2.  Den uddannede med specialet træskibstømrer skal  

 kunne:
 Stk. 3.  Den uddannede med specialet bådebygger skal  

 kunne:
 Stk. 4.  Den uddannede med specialet plast- og  

 apteringsbådebygger skal kunne:
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder at give forudsætninger for at varetage de  

 funktioner, uddannelsen tager sigte på.
Undervisningen skal samtidig give  

 forudsætninger for, at den uddannede ved efter- og videreuddannelse kan  

 udbygge sine kvalifikationer.
Undervisningen skal endvidere bidrage til  

 elevens personlige udvikling og forståelse af samfundet og dets udvikling.
 § 9.  Skoleundervisningen omfatter grundfag,  

 områdefag, specialefag og valgfag med følgende fordeling på skoleperioder og  

 vejledende uddannelsestid i uger, idet angivelserne for grundfag i 4. og 5.  

 skoleperiode kun gælder for træskibstømrer og bådebygger.
-------------------------------------------------------------------- -------------------------------------------------------------------- Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
 Stk. 3.  Skolen fastsætter inden for rammerne i §§ 10-14  

 og i overensstemmelse med § 15 i hovedbekendtgørelsen det nærmere indhold af  

 undervisningen.
2. skoleperiode § 10.  Undervisningen i 2. skoleperiode har til  

 formål:
 Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Eleven skal kunne tildanne enkle emner og udføre skibsmodelsamlinger og  

 vedligeholde skærende værktøjer.
Følgende arbejdsdiscipliner og niveaukrav  

 skal være opfyldt:
 Eleven skal kunne save, høvle, bore, tilstikke, raspe og slibe, således at  

 de bearbejdede emner og samlinger opfylder tegningernes og  

 arbejdsinstruktionernes krav.
 Eleven skal kunne opsætte skærende værktøjer på træbearbejdningsmaskiner.
Eleven skal kunne fremstille enkle emner på spåntagende  

 træbearbejdningsmaskiner ved savning, afretning, høvling, drejning og  

 pudsning og foretage relevant valg af materialer.
De fremstillede emner skal  

 modsvare tegningens målangivelser og krav til overfladebeskaffenhed.
 Eleven skal kunne vælge egnede materialer og udføre træsamlinger såsom  

 sinkning, slidsning, tapning, gratning og samling med skruer, søm og bolte.  

 De fremstillede træsamlinger skal overholde gældende normer for styrke,  

 holdbarhed og udseende.
 Eleven skal kunne overfladebehandle ved oliering, lakering og afpudsning.  

 De overfladebehandlede emner opfylder kravet om udseende og holdbarhed.
3. skoleperiode § 11.  Undervisningen i 3. skoleperiode har til  

 formål:
 Stk. 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
Eleven skal kunne opmærke, nedlægge, sammenpasse og sammenføje  

 skibselementer såsom dæksbjælker, kraveller, stikbjælker, bovbånd, skandæk,  

 vatterbord, fisk, hagplanker og dæksplanker.
Det færdige dæksunderlag og dæk  

 skal nedlægges efter tegningernes angivelser.
Dæksunderlaget og dækkets  

 oversider skal afrettes efter springkurve.
 Stk. 3.  Undervisningen i specialefag (deljob) i  

 3. skoleperiode for specialerne træskibstømrer, bådebygger samt  

plast- og apteringsbådebygger har følgende mål og øvrige rammer for  

 indholdet:
Eleven skal fremstille emner i kompositte armerede materialer.
Eleven skal  

 dokumentere grundlæggende kendskab til armerede kompositte materialers  

 opbygning, bearbejdning og behandling, samt armerede materialers anvendelse.  

 Eleven skal efterleve de krav, der stilles til personer, der arbejder med  

 fremstilling af armerede kompositte materialer.
Eleven skal konstruere, formgive og tilpasse skibselementer og  

 sektionsdele, herunder dæksbjælker, kraveller, stikbjælker, bovbånd, skandæk,  

 vatterbord, fisk og dæksplanker ved brug af håndværktøj og stationære  

 maskiner.
De formgivne og tilpassede skibselementer er udført efter  

 skibstilsynets styrkekrav.
4. skoleperiode § 12.  Undervisningen i 4. skoleperiode for  

 specialerne træskibstømrer og bådebygger har til formål, at  

 eleven kan sammenføje stål- og aluminiumsemner ved svejsning samt tildanne  

 stålemner ved flammeskæring og klipning.
 Stk. 2.  Undervisningen i 4. skoleperiode for specialet  

plast- og apteringsbådebygger har følgende formål:
 Stk. 3.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
Fremstilling af emner, maskinelt Eleven skal kunne fremstille enkle emner på spåntagende  

 træbearbejdningsmaskiner ved savning, afretning, høvling, drejning og  

 pudsning.
Eleven skal kunne foretage relevant valg af materialer.
De  

 fremstillede emner modsvarer tegningens målangivelser og  

 overfladebeskaffenhed.
 Stk. 4.  Undervisningen i specialefag (deljob) i  

 4. skoleperiode for specialerne træskibstømrer og bådebygger  

 har følgende mål og øvrige rammer for indholdet:
Svejsning og flammeskæring Eleven skal kunne foretage svejsning af kant- og stumpsømme på stål og  

 aluminium, ovenned stående kantsømme med 1 og 3 strenge, lodret faldende  

 kantsøm med 1 streng, lodret stigende kantsøm med 2 strenge.
Plade: Pos. 1p,  

 2p og 3p med opfugning fra rodsiden.
Følgende arbejdsdiscipliner og  

 niveaukrav skal være opfyldt:
 De udførte svejsninger skal ved visuel kontrol minimum opnå karakter 3  

 efter DS 325.
 Eleven flammeskærer lige, skrå og faconsnit i plader og profiler.  

 Tolerance DS. 2075 grov.
 Stk. 5.  Undervisningen i specialefag (deljob) i  

 4. skoleperiode for specialet plast- og apteringsbådebygger har  

 følgende mål og øvrige rammer for indholdet:
Eleven skal, på plan, kunne foretage afslagning og opmærkning til  

 opbygning af mastermodel.
Den sammenpassede og monterede kistebænk skal  

 udføres efter de angivne mål og materialelister med den fornødne pasning og  

 overfladebeskaffenhed.
Eleven skal ud fra design, konstruktion og vejledning fremstille  

 apteringselement færdigmonteret og beslået.
Eleven skal kunne opridse og  

 målsætte en kistebænk og udvælge egnede materialer.
Eleven skal kunne  

 maskinbearbejde, sammenlime, opmærke samlinger, fremstille, montere og  

 overfladebehandle en kistebænk.
Følgende arbejdsdiscipliner og niveaukrav  

 skal være opfyldt:
 Det fremstillede apteringselement modsvarer tegningens angivelser og har  

 en styrke og udseende, der opfylder uddannelsens krav.
 Det opmærkede spanterids og de fremstillede skabeloner udgør et sikkert  

 grundlag for opbygning af mastermodel.
5. skoleperiode § 13.  Undervisningen for specialerne  

træskibstømrer og bådebygger i 5. skoleperiode har følgende  

 formål:
 Stk. 2.  Undervisningen i områdefag (deljob) for  

 specialerne træskibstømrer og bådebygger i 5. skoleperiode har  

 følgende mål og øvrige rammer for indholdet:
Eleven skal kunne konstruere, formgive, sammenføje og tilpasse  

 skibselementer og sektionsdele, herunder køl, stævn, bjørn, spanter og  

 klædning ved brug af håndværktøj og stationære maskiner.
De formgivne og  

 tilpassede skibselementer skal udføres efter skibstilsynets styrkekrav.
 Stk. 3.  Undervisningen i specialefag (deljob)  

 for specialerne træskibstømrer og bådebygger i 5. skoleperiode  

 har følgende mål og øvrige rammer for indholdet:
Eleven skal kunne udføre hæftning, opsnøring, formgivning og sammenføjning  

 af udenbords klædning.
Følgende arbejdsdiscipliner og niveaukrav skal være  

 opfyldt:
 Hæftningen og opmærkningen udgør et sikkert grundlag for fremstilling af  

 klædning.
 Den sammenføjede klædning er udført i overensstemmelse med skibstilsynets  

 regler.
6. skoleperiode § 14.  Undervisningen for specialerne  

træskibstømrer og bådebygger i 6. skoleperiode har følgende  

 formål:
 Stk. 2.  Undervisningen i områdefag (deljob) for  

 specialerne træskibstømrer og bådebygger i 6. skoleperiode har  

 følgende mål og øvrige rammer for indholdet:
Eleven skal selvstændigt kunne opridse og målsætte en kistebænk samt  

 udvælge egnede materialer.
Eleven skal selvstændigt kunne maskinbearbejde,  

 sammenlime, opmærke samlinger, fremstille, montere og overfladebehandle en  

 kistebænk.
Følgende arbejdsdiscipliner og niveaukrav skal være opfyldt:
Fremstilling og montering Den sammenpassede og monterede kistebænk er udført efter angivne mål og  

 materialeliste med en pasning og en overfladebeskaffenhed, der opfylder  

 kravet til tæthed og udseende.
 Stk. 3.  Undervisningen i specialefag (deljob)  

 for specialerne træskibstømrer og bådebygger i 6. skoleperiode  

 har følgende mål og øvrige rammer for indholdet:
Afslagning og opmærkning Eleven skal kunne fremstille en halvmodel efter egen afslagning og  

 opmærkning.
Følgende arbejdsdiscipliner og niveaukrav skal være opfyldt:
 Opmærkningen udgør et sikkert grundlag for fremstilling af halvmodellen.
 Den sammenlimede og tilpassede halvmodel modsvarer den foretagne  

 afslagning og har en overfladebeskaffenhed, der opfylder gældende normer.
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen, og det  

 valgte speciale og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2.  

 skoleperiode, skal uddannelsen i virksomheden endvidere tilrettelægges  

 således, at skoleundervisning og praktikuddannelse supplerer hinanden, og  

 således at eleven videreudvikler de færdigheder og rutiner, der er gennemført  

 i den forudgående skoleperiode, samt lærer de discipliner, som alene  

 forekommer i den enkelte praktikvirksomhed.
I praktikperioden gives endvidere  

 introduktion til discipliner, som forekommer i den følgende skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad, og således at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 relevante arbejdsopgaver inden for uddannelsen og det pågældende speciale.
I  

 øvrigt kan eleven på virksomheden beskæftiges med arbejdsopgaver og  

 discipliner, som er relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed med hensyn til udstyr, værktøj og maskiner,  

 efterleves.
 Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver inden for det pågældende speciale.  

 Eleven udøver alle former for arbejdsdiscipliner og metoder og udfører  

 arbejdet ud fra sit kendskab til det gældende kvalitetsniveau.
 Stk. 8.  Praktikuddannelsen i 2.-5. praktikperiode  

 følger i øvrigt reglerne i §§ 16-19.
2. praktikperiode § 16.  I praktikuddannelsen i 2. praktikperiode i  

 uddannelsen til skibstømrer skal eleven orienteres om de i virksomheden  

 forekommende job og under instruktion beskæftiges med enkle  

 arbejdsdiscipliner.
I forbindelse hermed indskærpes nødvendigheden af, at de  

 sikkerhedsregler, som gælder i virksomheden, omhandlende personlig sikkerhed,  

 samt sikkerhed med hensyn til udstyr, værktøj og produkter, efterleves.  

 Eleven opøves i:
3. praktikperiode § 17.  Praktikuddannelsen i 3. praktikperiode i  

 specialerne træskibstømrer og bådebygger skal give eleven færdigheder i:
 Stk. 2.  Praktikuddannelsen i 3. praktikperiode i  

 specialet plast og apteringsbådebygger skal give eleven færdigheder i:
4. praktikperiode § 18.  Praktikuddannelsen i 4. praktikperiode i  

 specialerne træskibstømrer og bådebygger skal give eleven færdigheder i:
 Stk. 2.  I praktikuddannelsen i 4. praktikperiode i  

 specialet plast og apteringsbådebygger skal eleven udføre relevante opgaver  

 med henblik på en styrkelse af elevens niveau.
5. praktikperiode § 19.  Praktikuddannelsen i 5. praktikperiode i  

 specialerne træskibstømrer og bådebygger omfatter følgende deljob og  

 arbejdsdiscipliner med de angivne mål:
Øvrige bestemmelser vedrørende praktikuddannelsen § 20.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 21.  Virksomheden meddeler ved afslutningen af en  

 praktikperiode, undtagen den sidste, i en erklæring til skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med § 24 i  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Praktikvirksomheden kan rekvirere blanketterne på skolen.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3, når den eksamen, som er beskrevet i §§ 29 og 30 (svendeprøven), er  

 bestået.
 Stk. 2.  Uddannelsesbeviset udstedes, når skolebevis er  

 udstedt, jf. § 23, og afsluttende praktikerklæring er udstedt, jf. § 21, stk.  

 2.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter fastsat i henhold til § 31, stk. 3.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 23.  Når samtlige skoleperioder i uddannelsen med  

 det valgte speciale er gennemført, og betingelserne i stk. 2 er opfyldt,  

 udsteder skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for, at  

 skolen kan udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 26,  

 stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
 Eksamensbeviser m.v.
§ 24.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen, giver skolen ved uddannelsens afslutning eleven bevis  

 for den gennemførte undervisning med angivelse af den opnåede karakter, hvis  

 karakteren ikke fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning  

 bevis for den gennemgåede undervisning, hvis eleven anmoder om det.
Skolens bedømmelse § 25.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 23, stk. 2, nr. 1.
Skolevejledning § 26.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 23, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 27.  Ved karaktergivning i grundfag anvendes  

 13-skalaen, jf. § 17 i eksamensbekendtgørelsen.
 Stk. 2.  Ved karaktergivning i områdefag og specialefag  

 anvendes følgende karakterskala, idet alene en af de anførte betegnelser uden  

 tal anføres:
 4 = »Særdeles tilfredsstillende udført«.
 3 = »Meget tilfredsstillende udført«.
 2 = »Tilfredsstillende udført«.
 1 = »Nogenlunde tilfredsstillende udført«.
 0 = »Ikke tilfredsstillende udført«.
 Stk. 3.  Grundlaget for de karakterer, som er nævnt i  

 stk. 2, er:
Afsluttende bedømmelse § 28.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 29-32.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 29.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamenen består af en skriftlig  

 og en praktisk prøve, jf. § 30.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegelsen.
Stk. 5.  Elevernes løsning af opgaverne bedømmes efter  

 reglerne i § 31 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 30.  Den skriftlige prøve (teoriopgave) afholdes i  

 sidste skoleperiode og består af et antal skriftlige spørgsmål inden for  

 grundfag, områdefag og specialefag.
Prøven har en varighed af 2 klokketimer.  

 Opgaverne løses selvstændigt, og der må anvendes alle former for  

 hjælpemidler.
Stk. 2.  Den praktiske prøve afholdes i sidste  

 skoleperiode og består af fremstilling af en kistebænk.
Prøven har en  

 varighed af 48 klokketimer.
 Stk. 3.  Tegninger og instruktioner samt andet  

 skriftligt materiale skal være til rådighed for eleverne under opgaven.  

 Prøven anses for færdigudført, når eleven melder klar, det fremstillede udgør  

 en brugbar enhed, som overholder tegningens mål og angivelser, og værktøj  

 m.v. er rengjort og på plads.
Stk. 4.  Læreren skal være til stede under udførelsen af  

 den praktiske prøve.
Censorerne skal være til stede på prøvens 2 sidste dage.
 § 31.  Ved bedømmelsen af opgavebesvarelserne ved den  

 skriftlige prøve, jf. § 30, stk. 1, giver læreren og de to censorer en samlet  

 karakter under anvendelse af talværdierne i karakterskalaen, jf. § 27, stk.  

 2.
 Stk. 2.  Ved bedømmelsen af opgaveløsningerne ved den  

 praktiske prøve giver læreren og de to censorer en samlet karakter under  

 anvendelse af talværdierne i karakterskalaen, jf.§ 27, stk. 2, for  

 henholdsvis:
Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve og den praktiske prøve, idet hver af de 2 karakterer i den  

 praktiske prøve i beregningen tæller med vægten 3 gange vægten af den  

 skriftlige prøve.
Karakteren udtrykkes ved en af de betegnelser uden tal, som  

 er angivet i § 27, stk. 2. For at bestå eksamen kræves, at gennemsnittet af  

 de afgivne karakterer er mindst »nogenlunde tilfredsstillende  

 udført« svarende til talværdien 1.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 3 foretages afrunding  

 af det endelige resultat til et helt tal efter almindelige regneregler, idet  

 karakterværdien 1 dog ikke kan fremkomme ved forhøjelse.
Stk. 5.  Beregningen af eksamenskarakteren  

 (svendeprøvekarakteren) foretages af det faglige udvalg.
Skolen indsender  

 oplysning om de enkelte karakterer, som er givet efter stk. 1 og 2 til det  

 faglige udvalg.
Det faglige udvalg kan udarbejde et skema til dette formål.
§ 32.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange, idet skolen efter samråd med det faglige udvalg dog kan tillade, at  

 eleven deltager i eksamen på ny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger  

 eksamensbekendtgørelsen.
Ikrafttræden § 33.  Bekendtgørelsen træder i kraft den 1. januar  

 1991.
