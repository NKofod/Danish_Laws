Fremsat den 9. februar 2007 af Johs.
Poulsen (RV),  

 Ole Glahn (RV),  

 Marianne Jelved (RV) og Elsebeth Gerner Nielsen (RV) Forslag til folketingsbeslutning om  

 en national handlingsplan til håndtering af jordforureningssager Folketinget  

 opfordrer regeringen til at udarbejde en national handlingsplan til  

 håndtering  

 af de store jordforureningssager.
Bemærkninger til forslaget Baggrunden for beslutningsforslaget Fortidens uvidenhed, manglende omtanke og uansvarlige omgang  

 med kemikalier m.v. truer mange områder med helt uoverskuelige  

 miljøkatastrofer.
Udledning og dumpning af bl.a. plante- og insektgifte,  

 klorerede  

 opløsningsmidler eller ikkenedbrydelige stoffer som f.eks. sulfonamider fra  

 industri og andre erhverv har medført alvorlig forurening af jorden i visse  

 områder.
Et af de mest kendte eksempler er Kærgård Plantage i Vestjylland,  

 hvor  

 Grindstedværket gennem en længere årrække pumpede kemiske stoffer ind i  

 gruber  

 i klitterne med statens tilladelse.
Miljøministeriet har i januar 2007  

 indledt  

 et politisk samarbejde med Region Syddanmark om en indsats i området, men  

 mange  

 andre forurenede jordområder venter stadig på politisk handling.
Miljøstyrelsen bad i 2004 amterne om at indberette  

 informationer om jordforureningssager, hvor afværgeforanstaltningerne blev  

 vurderet  

 til at overstige 10 mio. kr., og hvor forureningen udgjorde en væsentlig  

 risiko  

 for sundhed og miljø. I 2006 blev disse informationer opdateret, og der er nu  

 indberettet 87 sager, heriblandt 12 sager, hvor det blev skønnet, at  

 udgifterne  

 til oprydning ville overstige 30 mio. kr.
De største sager er  

 Cheminovaforureningen ved Harboøre, Kærgård Plantage,  

 Grindstedværkets deponeringer, Collstropgrunden ved Esrum Sø og  

 Stålvalseværket  

 i Frederiksværk (  

 Miljøstyrelsen (2007): Store forureningssager).
En undersøgelse af forureningen i  

 Kærgård Plantage viste for nylig, at afhængigt af, hvilket scenario der  

 vælges,  

 vil det koste mellem 171 og 365 mio. kr. at afværge forureningen.
Denne  

 økonomiske byrde har regionen ingen mulighed for at bære. (  

 Cowi (2006):  

 Samlerapport  undersøgelser 2005-2006).
Lignende problemstillinger gør sig  

 gældende i alle de største sager.
Det fremgår bl.a. af en udredning om større  

 forureningssager, der blev omdelt på Miljø- og Planlægningsudvalgets møde den  

 31. januar 2007, jf.
MPU alm. del  bilag 235. Alligevel er de store  

 forureningssager aldrig blevet set i en sammenhæng, og der har ikke været  

 foretaget en prioritering af oprydningsindsatsen.
De nye regioner kan bl.a. på grund af deres manglende  

 finansieringsmuligheder ikke påtage sig det fulde finansieringsansvar i  

 forbindelse med de store jordforureningssager.
Det ville efter  

 forslagsstillernes opfattelse i øvrigt heller ikke være fair, da hver enkelt  

 af  

 de største sager har sin egen historiske kontekst, der ikke nødvendigvis er  

 regionalt betinget.
Derfor har staten ikke kun et ansvar for, at problemerne  

 bliver løst, men også et ansvar for at se sagerne i en samlet helhed og  

 prioritere, hvor der skal handles først  et ansvar, som man heller ikke  

 kan  

 pålægge regionerne.
Beslutningsforslagets indhold Derfor ønsker forslagsstillerne, at der udarbejdes en  

 handlingsplan for alle de store jordforureninger, hvori der indgår en  

 prioritering af indsatsrækkefølge, tidsplan og økonomi.
 Handlingsplanen skal bygge på en målsætning om endelig  

 oprydning.
 Med hensyn til finansiering af forslaget henvises til Det  

 Radikale Venstres finanslovforslag 2007 samt til ændringsforslag nr. 616 til  

 forslaget  

 til finanslov for finansåret 2007.
Skriftlig fremsættelse Johs.  

 Poulsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en national handlingsplan til håndtering af  

 jordforureningssager.
(Beslutningsforslag nr.
B 95).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
