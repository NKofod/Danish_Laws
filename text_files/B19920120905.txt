 I medfør af § 12, stk. 2, i merværdiafgiftsloven (momsloven), jf.
 lovbekendtgørelse nr. 773 af 16. september 1992, fastsættes:
 § 1.  Varer, som momsregistrerede virksomheder sælger  

 til privatpersoner bosat uden for EF, kan fritages for merværdiafgift efter  

 bestemmelserne i denne bekendtgørelse.
Salg til købere med bopæl i Finland, Norge eller Sverige § 2.  Fritagelse er betinget af, at salgsprisen for  

 den enkelte vare overstiger 1.200 kr., inkl. afgift.
En gruppe af ting, der  

 normalt udgør en helhed, anses som een vare.
§ 3.  Varerne skal i en faktura angives til udførsel  

 til et af ovennævnte lande.
Fakturaen skal være forsynet med udstedelsesdato  

 og indeholde oplysning om sælgerens navn og adresse, køberens navn og bopæl  

 samt varernes antal, art og værdi (salgspris, inkl. afgift, samt  

 afgiftsbeløbet).
Stk. 2.  Fakturaen skal forsynes med påtegning om  

 indførslen fra det endelige indførselslands toldmyndighed eller anden på  

 omsætningsafgiftsområdet kompetent myndighed, hvorved det godtgøres, at  

 omsætningsafgiften pålægges ved indførslen.
Den attesterede faktura vedlægges  

 virksomhedens regnskab som dokumentation for afgiftsfritagelsen.
Salg til købere med bopæl andre steder uden for EF § 4.  Fritagelse er betinget af, at købet er foretaget  

 i samme forretning og omfatter varer til en værdi over 600 kr., inkl. afgift.
§ 5.  Varerne skal i en udførselsangivelse eller  

 faktura angives til udførsel.
Udførselsangivelsen eller fakturaen skal  

 indeholde oplysning om varernes antal, art og værdi (salgspris, inkl. afgift,  

 samt afgiftsbeløbet). En faktura skal desuden indeholde oplysning om  

 udstedelsesdato, sælgerens navn og adresse samt køberens navn og bopæl.
Stk. 2.  Varerne skal frembydes til toldbehandling i  

 forbindelse med køberens udrejse fra EF.
Udførelsesangivelsen eller fakturaen  

 skal være påtegnet af et EF-udgangstoldsted.
Angivelsen eller fakturaen  

 vedlægges virksomhedens regnskab som dokumentation for afgiftsfritagelsen.
Andre bestemmelser § 6.  Køberen skal over for virksomheden dokumentere  

 sin bopæl uden for EF ved forevisning af pas, identitetskort eller anden  

 tilsvarende legitimation.
 § 7.  Bestemmelserne i §§ 4 og 5 finder tilsvarende  

 anvendelse ved salg af varer til købere med bopæl på Færøerne eller i  

 Grønland.
 § 8.  Salget fradrages i den afgiftspligtige omsætning  

 for den afgiftsperiode, i hvilken dokumentation kan fremlægges.
 § 9.  Bekendtgørelsen træder i kraft den 1. januar  

 1993. Samtidig ophæves bekendtgørelse nr. 476 af 21. juni 1991 om fritagelse  

 for merværdiafgift (moms) af varer, der udføres som rejsegods.
