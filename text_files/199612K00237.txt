Nr LSF 237 Forslag til Lov om ændring af lov om  

 arbejdsmarkedsuddannelser(Merkonomers, teknonomers og datanomers adgang til  

 AMU) Fremsat af arbejdsministeren (Jytte Andersen) den 16. april 1997 Vedtaget ved tredjebehandling den 23. maj 1997 Lov nr. 378 af 10/06/1997 § 1 I lov om arbejdsmarkedsuddannelser, jf. lovbekendtgørelse nr. 53 af 23.  

 januar 1997, foretages følgende ændring:
 1. I § 3 a, stk. 3, indsættes som 2. pkt.:
»Adgang har endvidere merkonomer, teknonomer og datanomer.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven tages op til revision senest med udgangen af  

 folketingsåret 1998-99.
Oprindeligt fremsat forslag § 1 I lov om arbejdsmarkedsuddannelser jf. lovbekendtgørelse nr. 53 af 23. januar 1997, foretages følgende ændringer:
 1. I § 3 a, stk. 3, indsættes som 2. pkt.:
 »Adgang har endvidere merkonomer og teknonomer«.
§ 2 Loven træder i kraft dagen efter offentliggørelse i Lovtidende.
 Stk. 2. Loven tages op til revision senest med udgangen af  

 folketingsåret 1998/99.
Bemærkninger til lovforslaget Almindelige bemærkninger I.
Uddannelsesmæssige konsekvenser Lov nr. 430 af 30. juni 1993 om arbejdsmarkedsuddannelser  

 (Folketingstidende 1992-93, FF sp. 5464, 10302 og 10531; tillæg A, sp. 6339;  

 tillæg B, sp. 1487; tillæg C, sp. 1239) er bekendtgjort ved lovbekendtgørelse  

 nr. 53 af 23. januar 1997.
 Lovforslaget indebærer, at merkonomer og teknonomer får adgang til  

 arbejdsmarkedsuddannelserne.
 Fra den 1. januar 1997 har alene arbejdsmarkedsuddannelsernes målgruppe  

 adgang til uddannelserne.
Merkonom og teknonomuddannelserne er videregående uddannelser og personer  

 med disse uddannelser er ikke målgruppe for arbejdsmarkedsuddannelserne og  

 har ikke adgang hertil.
Den tidligere gældende regel om adgang for andre  

 grupper til at deltage uden godtgørelse er ophørt i forbindelse med  

 indførelse af det frie optag og taxameterbetaling.
En ændring af loven skal  

 derfor sikre merkonomernes og teknonomernes efteruddannelsesbehov.
Merkonom og teknonom uddannelserne er af kort varighed og fører ofte til  

 efterfølgende jobfunktioner, der udføres i samarbejde og på en linie med  

 ansatte med erhvervsuddannelser.
Merkonomerne og teknonomerne vil derfor ofte  

 have behov for efteruddannelse på linie med erhvervsuddannede.
Arbejdsmarkedsuddannelserne udvikles til målgrupper efter loven og  

 merkonomerne/teknonomerne vil efter forslaget have adgang til disse  

 uddannelser, mens ændringen ikke indebærer, at der kan udvikles uddannelser  

 specielt for denne gruppe.
Merkonomerne og teknonomerne vil med forslaget som  

 den eneste gruppe have en ekstraordinær adgang til  

 arbejdsmarkedsuddannelserne.
Der uddannes ca. 10.000 merkonomer om året.
I 1995, hvor gruppen havde  

 adgang til arbejdsmarkedsuddannelserne uden godtgørelse påbegyndte 275  

 merkonomer/teknonomer en uddannelse.
 Under hensyn til at forslaget indebærer, at en begrænset gruppe med  

 vidergående uddannelse ekstraordinært får adgang til  

 arbejdsmarkedsuddannelserne, er det foreslået, at ordningen skal tages op til  

 revision senest med udgangen af folketingsåret 1998/99. Arbejds- og  

 Undervisningsministeriet overvejer i denne forbindelse den relevante  

 afgrænsning af AMU-uddannelsernes målgrupper i forhold til udvikling, adgang  

 og godtgørelse.
II. Økonomiske og administrative konsekvenser Forslaget indebærer ikke særlige økonomiske og administrative  

 konsekvenser.
III.
Kommunaløkonomiske konsekvenser Forslaget indebærer ikke kommunaløkonomiske konsekvenser.
IV.
Erhvervsøkonomiske konsekvenser Forslaget indebærer ikke erhvervsøkonomiske konsekvenser.
V.
Ligestillingsmæssige konsekvenser Forslaget indebærer ikke ligestillingsmæssige konsekvenser.
VI.
Forholdet til EU-retten Forslaget har ikke EU-retlige konsekvenser.
Skriftlig fremsættelse Arbejdsministeren (Jytte Andersen):
 Jeg tillader mig herved at fremsætte:
 Forslag til lov om ændring af lov om arbejdsmarkedsuddannelse.  

 (Merkonomers/teknonomers adgang til AMU).
(Lovforslag nr.
L 237).
 Lovforslaget indebærer adgang for merkonomer og teknonomer til AMU på lige  

 fod med arbejdsmarkedsuddannelsernes målgrupper.
Merkonom og teknonomuddannelserne er videregående uddannnelser.
Personer  

 med videregående uddannelse er ikke omfattet af AMU's målgruppe og har efter  

 indførelsen af det frie optag og taxameter på uddannelserne pr. 1. januar  

 1997 ikke adgang til uddannelserne.
Merkonom og teknonomuddannelserne er  

 imidlertid af kort varighed og fører ofte til jobfunktioner, der nødvendiggør  

 efteruddannelse på lige fod med personer med en erhvervsuddannelse.
 Det findes derfor nødvendigt at sikre merkonomerne og teknonomerne adgang  

 til uddannelserne udviklet til AMU's målgruppe, mens der ikke findes at være  

 behov for, at gruppen bliver ny selvstændig målgruppe i forhold til  

 udviklingen inden for uddannelserne.
 Loven tages op til revision senest med udgangen af folketingsåret 1998/99.  

 Arbejds- og Undervisningsministeriet vil i den mellemliggende periode  

 overveje afgrænsningen af AMUs målgruppe i forhold til udvikling, adgang og  

 godtgørelse.
