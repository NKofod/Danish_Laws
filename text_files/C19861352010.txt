 Til samtlige eksportautoriserede slagterier, private og offentlige  

 slagtehuse samt dyrlægerne ved disse.
 Undersøgelse for antibiotika og kemoterapeutika i slagtedyr.
 Som meddelt ved cirkulæreskrivelse af 17. november 1986 (K.K. 462- 1986)  

 har landbrugsministeriet besluttet, at slagtedyr, der underkastes  

 stikprøvevis undersøgelse for indhold af antibiotika og kemoterapeutika, fra  

 den 1. december 1986 skal tilbageholdes, indtil resultatet af undersøgelsen  

 foreligger.
 Landbrugsministeriet har endvidere anmodet veterinærdirektoratet om fra 1.  

 januar 1987 at forøge stikprøveantallet fra de nuværende ca. 10.000 til ca.  

 22.000 prøver årligt og herunder udarbejde en prøveudtagningsplan for både  

 eksportautoriserede slagterier og godkendte slagtehuse, jf. § 29, stk. 2, i  

 lov af 4. juni 1986 om kød m.m., hvoraf også fremgår, at slagterierne skal  

 afholde udgifterne ved undersøgelsen.
 Undersøgelserne er hidtil blevet foretaget på Veterinærdirektoratets  

 Laboratorium, 4100 Ringsted, men i forbindelse med udvidelse af  

 stikprøveantallet er det besluttet, at undersøgelserne i størst muligt omfang  

 bør udlægges til slagteriernes egne laboratorier under vedkommende  

 overdyrlæges ledelse.
 For slagterier, som ikke selv har laboratorium, og som ikke kan etablere  

 et samarbejde med et slagteri med laboratorium, foretages undersøgelserne som  

 hidtil af Veterinærdirektoratets Laboratorium, der fortsat også skal foretage  

 verifikationsundersøgelserne.
 Laboratorier.
 For slagterier, som ikke selv har laboratorium og som ikke på nuværende  

 tidspunkt har tilladelse til at lade antibiotikaundersøgelsen foretage på et  

 andet slagteris laboratorium, kan ansøgning herom indsendes til  

 veterinærdirektoratet, idet følgende kan meddeles:
 For slagterier med fusionslaboratorium kan der umiddelbart forventes  

 meddelt tilladelse til at undersøge prøver fra fusionens egne slagterier  

 under forudsætning af, at laboratoriet er indrettet og bemandet til at  

 foretage undersøgelserne.
 For andre slagterier med veterinærlaboratorium kan under tilsvarende  

 forudsætninger forventes meddelt tilladelse, såfremt der mellem de  

 involverede slagterier og overdyrlæger er enighed herom.
 For alle ikke-eksportautoriserede slagterier (private og offentlige  

 slagtehuse) foretages undersøgelserne på Veterinærdirektoratets Laboratorium,  

 Kongensgade 16, Postbox 93, 4100 Ringsted, der også foretager indkaldelsen af  

 prøverne.
 Prøveudtagningsplan.
 ./. Hoslagt fremsendes prøveudtagningsplan for 1987 (oversigt 1, 2 og 3),  

 idet følgende forudsætninger forsøges opfyldt:
 1. Alle slagterier deltager med prøver i forhold til  

 slagtetallet.
2. Der udtages af 3. Prøverne fordeles på flest mulige leverandører og  

 udtages af normale slagtedyr.
Prøver fra slagtedyr, der underkastes  

 bakteriologisk undersøgelse, indgår ikke i stikprøveplanen.
 4. Prøverne fordeles jævnt over kalenderåret, over  

 ugedagene og arbejdsdagen.
 Indberetning.
 De laboratorier, der foretager undersøgelserne, skal i forbindelse med de  

 månedlige indberetninger udfylde og indsende indberetning over  

 stikprøveundersøgelser for antibiotika og kemoterapeutika på vedlagte  

 formular (K.K. 462-1986).
 Udtagning og mærkning af prøverne.
 I forbindelse med retssager om antibiotikafund i slagtedyr er det meget  

 væsentligt, at der ikke kan rejses berettiget tvivl om identifikation af  

 slagtedyret, hvorfor der herved fastsættes følgende regler for udtagning og  

 mærkning af prøver til undersøgelse for antibiotika og kemoterapeutika i  

 slagtedyr.
 Svin.
 Ved udtagning af prøver skal leverandørnummer og slagtenummer aflæses og  

 noteres på ovennævnte formular sammen med laboratorieløbenummer, slagtedato  

 og dyreart (svin/so/orne/polt). Den enkelte nyre mærkes med disse numre.
 Kreaturer.
 Ved udtagning af prøver skal udover slagteløbenummer også CKR-nummer,  

 ørenummer, klipnummer, clr-nummer eller andet, der sikrer identifikation af  

 dyret, aflæses og noteres på ovennævnte formular sammen med  

 laboratorieløbenummer, slagtedato og dyreart (ko/kvie/tyr/fedekalv). Den  

 udtagne nyre mærkes med disse numre.
 For både svin og kreaturer skal den nyre, der ikke anvendes til  

 undersøgelsen, tilsvarende mærkes og nedfryses på slagtedagen.
 Tilbageholdelse.
 Virksomhederne anmodes om i samarbejde med embedsdyrlægen/den  

 kontrollerende dyrlæge at træffe foranstaltninger til at sikre, at de  

 pågældende slagtekroppe og organer holdes under veterinært beslag på en sådan  

 måde, dels at identiteten af den enkelte slagtekrop med tilhørende organer er  

 sikret, dels at delene ikke kan fjernes, før dyrlægens tilladelse foreligger  

 på grundlag af et negativt undersøgelsesresultat.
 Tilbageholdte slagtekroppe og organer skal opbevares i særskilt  

 kølerum/aflukke eller de skal, forsynet med tilbageholdtmærkeseddel,  

 opbevares på særskilt plads i kølerum.
 Verifikation.
 Ved positive og tvivlsomme fund skal den anden nyre indsendes til  

 verifikation på Veterinærdirektoratets Laboratorium med oplysning om  

 slagtested og leverandørens navn og adresse.
 Takster for undersøgelsen.
 Ved undersøgelse på Veterinærdirektoratets Laboratorium er taksten herfor  

 p.t. 103,68 kr.
 For verifikationsanalyser med negativt resultat, er undersøgelsen gratis,  

 medens der ved positivt resultat p.t. betales 259,20 kr.
 Tilbagekaldelse.
 Veterinærdirektoratets cirkulæreskrivelse af 14. juli 1982 med tillæg af  

 15. september 1982 og af 17. november 1986 om antibiotikaundersøgelser  

 tilbagekaldes herved.
 P.V.V.
