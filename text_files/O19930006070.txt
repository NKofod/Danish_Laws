Resumé A klagede over en afgørelse fra Arbejdsmarkedsstyrelsen (AMS),  

 hvorved AMS havde tilkendegivet, at A burde gives et nyt arbejdstilbud og  

 samtidig bemærket, at A ikke kunne kræve erstatning for tab af dagpengeret.
A  

 havde den 1. november 1986 tiltrådt et arbejdstilbud af syv måneders  

 varighed.  

 Efter 27 dage blev A afskediget, uden at arbejdsophøret kunne tilregnes ham.  

 A's dagpengeret ophørte den 13. januar 1987. Den 9. februar 1987 tiltrådte A  

 et  

 supplerende arbejdstilbud, som han på grund af sygdom kun var beskæftiget med  

 i  

 8 dage.
Den 11. januar 1988 tiltrådte A et nyt supplerende arbejdstilbud.
Genstanden for ombudsmandens undersøgelse i sagen var alene  

 spørgsmålet om, hvorvidt bestemmelsen i den dagældende lov om arbejdstilbud  

 til  

 ledige, § 3, stk. 5, skulle fortolkes således, at den finder anvendelse såvel  

 ved venteperioder i forbindelse med for sent fremsat arbejdstilbud som ved  

 venteperioder i forbindelse med for sent fremsat supplerende arbejdstilbud og  

 ved manglende forlængelse af allerede givet arbejdstilbud.
Ombudsmanden enig  

 med AMS og Arbejdsministeriet (AM) i, at spørgsmålet burde søges afklaret ved  

 en lovgivningsmæssig stillingtagen.
Ombudsmanden bemærkede i den forbindelse,  

 at der efter den gældende formulering af lovens § 3, stk. 5, var betydelig  

 tvivl om bestemmelsens rette forståelse.
Endvidere bemærkede ombudsmanden, at  

 besvarelsen af det rejste lovfortolkningsspørgsmål var behæftet med betydelig  

 usikkerhed, og at en sådan retsusikkerhed på et område, der for mange ledige  

 er  

 af væsentlig betydning, efter hans opfattelse i sig selv var  

 utilfredsstillende.  

 Ombudsmanden henstillede til arbejdsministeren, at der blev tilvejebragt en  

 lovmæssig stillingtagen til det rejste spørgsmål.
Ombudsmanden fandt  

 endvidere  

 under henvisning til det grundlæggende hensyn bag lovens § 3, stk. 5, at en  

 række forhold talte imod, at A ikke var berettiget til godtgørelse i  

 forbindelse med tab af dagpengeret.
Da der imidlertid herskede en ikke  

 ubetydelig tvivl om den rette forståelse af bestemmelsen, fandt ombudsmanden  

 ikke fuldt tilstrækkelig anledning til at henstille til AMS at tage sagen op  

 til fornyet overvejelse, idet den endelige afklaring af spørgsmålet i givet  

 fald burde ske ved domstolene. (J. nr. 1991-2024-022).
 Godtgørelse i forbindelse med for sent fremsat supplerende  

 arbejdstilbud.
A klagede over Arbejdsmarkedsstyrelsens afgørelse i skrivelse af  

 30. april 1991. Ved afgørelsen tilkendegav styrelsen, at A burde gives et nyt  

 arbejdstilbud.
Styrelsen bemærkede endvidere, at A ikke kunne kræve  

 erstatning  

 for tab af dagpengeret.
Af sagens akter fremgik bl.a., at A den 1. november 1986  

 tiltrådte et arbejdstilbud af syv måneders varighed ved retten i X by.
Den  

 10.  

 december 1986 blev A afskediget med virkning fra den 15. december 1986 og med  

 tjenestefrihed fra den 28. november 1986. A var således alene i arbejde i 27  

 dage.
 Den 9. januar 1987 meddelte A's arbejdsløshedskasse  

 arbejdsformidlingen, at kassen fandt, at A havde krav på et supplerende  

 arbejdstilbud, idet arbejdsophøret ikke kunne tilregnes A.
 A's dagpengeret ophørte den 13. januar 1987.
Den 9. februar 1987 tiltrådte A et supplerende arbejdstilbud ved  

 Y Forberedelseskursus.
Arbejdstilbudet var gældende til og med den 3. juli  

 1987.
På vej hjem fra arbejde den 16. februar 1987 var A udsat for en  

 trafikulykke, hvorved A brækkede et ben.
A var sygemeldt indtil den 30.  

 november 1987, hvorfor A alene var beskæftiget otte dage i det supplerende  

 arbejdstilbud.
Den 11. januar 1988 tiltrådte A et nyt supplerende arbejdstilbud  

 ved Y Forberedelseskursus.
Arbejdstilbudet var gældende til og med den 19.  

 maj  

 1988.
Ved arbejdstilbudets afslutning udfyldte A den 2. juni 1988  

 ledighedserklæring og fremsendte denne til A's arbejdsløshedskasse.
I et brev  

 af 5. juli 1988 meddelte arbejdsløshedskassen, at A ikke var berettiget til  

 at  

 oppebære dagpenge, idet arbejdskravet i arbejdsløshedsforsikringslovens § 55  

 ikke var opfyldt.
I skrivelse af 1. august 1988 indbragte A arbejdsløshedskassens  

 afgørelse for Direktoratet for Arbejdsløshedsforsikringen.
I skrivelsen  

 anførte  

 A, at han tillige ønskede at klage over det forhold, at han ikke havde fået  

 yderligere et arbejdstilbud.
Den 13. juni 1989 stadfæstede Direktoratet for  

 Arbejdsløshedsforsikringen arbejdsløshedskassens afgørelse.
Samtidig  

 oversendte  

 direktoratet A's klage vedrørende berettigelse til et yderligere  

 arbejdstilbud  

 til Arbejdsdirektoratet (nu Arbejdsmarkedsstyrelsen).
 I skrivelse af 29. august 1989 indbragte A direktoratets  

 afgørelse for Ankenævnet for Arbejdsløshedsforsikringen (nu Arbejdsmarkedets  

 Ankenævn). Under henvisning til at klagefristen på 4 uger var overskredet,  

 afviste ankenævnet den 26. september 1989 at behandle klagen.
Den 30. april 1991 traf Arbejdsmarkedsstyrelsen afgørelse i  

 sagen.
Ved afgørelsen tilkendegav styrelsen, at A burde gives et nyt  

 arbejdstilbud.
Styrelsen bemærkede endvidere følgende:
"Styrelsen skal samtidig gøre Dem opmærksom på, at De efter  

 de da gældende regler jf.
Arbejdsministeriets bekendtgørelse nr. 373 af 6.  

 juli  

 1984, §§ 36, stk. 2 og 17, stk. 1, (nu § 111, stk. 2, i Arbejdsministeriets  

 bekendtgørelse nr. 403 af 30. maj 1989 om arbejdstilbud m.v.) ikke vil kunne  

 kræve erstatning for tab af dagpengeret." I anledning af A's klage til mig af 28. oktober 1991 anmodede  

 jeg den 20. december 1991 Arbejdsmarkedsstyrelsen om en udtalelse og om udlån  

 af sagens akter.
Efter en foreløbig gennemgang af sagen anmodede jeg den 6. juli  

 1992 Arbejdsmarkedsstyrelsen om en supplerende udtalelse.
I skrivelsen  

 anførte  

 jeg bl.a. følgende:
 "...
 Arbejdsmarkedsstyrelsens udtalelse i skrivelsen af 30. april  

 1990 vedrørende erstatning giver mig anledning til følgende bemærkninger:
Den bekendtgørelse nr. 373 af 6. juli 1984, som styrelsen  

 henviste til i skrivelsen af 30. april 1991, indeholdt i kapitel 8 nærmere  

 regler om godtgørelse for tab af dagpengeret.
Hovedreglen fandtes i § 33,  

 stk.  

 1, som indeholdt følgende:
"§ 33. Langtidsledige, som har krav på arbejdstilbud, og  

 som ikke er påbegyndt et rimeligt arbejdstilbud, inden de pågældendes ret til  

 arbejdsløshedsdagpenge ophører, har krav på udbetaling af en godtgørelse fra  

 amtskommunen efter ansøgning." En undtagelse herfra var bl.a. indeholdt i § 36, stk. 2:
"Stk. 2. Der kan ikke udbetales godtgørelse til en ledig,  

 som har ret til et supplerende arbejdstilbud efter § 17, stk. 1." § 17, stk. 1, der fandtes i bekendtgørelsens kapitel 4 - om  

 "afbrydelser i arbejdstilbudsperioden", indeholdt følgende:
"  

  

 § 17  

  

 . Hvis  

 arbejdsforholdet ophører inden genoptræningsperiodens afslutning, skal  

 arbejdsgiveren angive årsagen hertil over for arbejdsformidlingen.
Kan  

 arbejdsforholdets ophør ikke tilregnes arbejdstageren, har denne krav på et  

 nyt  

 tilbud for den resterende del af perioden.
Spørgsmålet, om arbejdsforholdets  

 ophør kan tilregnes arbejdstageren, afgøres af arbejdsløshedskassen, hvis  

 afgørelse meddeles arbejdsformidlingen, arbejdstageren og arbejdsgiveren.  

 Afgørelsen kan inden 4 uger indbringes for arbejdsdirektøren.
Dennes  

 afgørelse  

 kan inden 4 uger indbringes for ankenævnet for  

 arbejdsløshedsforsikring." Endelig indeholdt § 18, stk. 1, følgende bestemmelse:
 "  

  

 § 18  

                                                                         .  

                                                                            Lan  

 Langtidsledige, der har fået et arbejdstilbud, har krav på at få forlænget  

 deres arbejdstilbud, hvis perioden har været afbrudt af:
a. vejrligsledighed, b. midlertidige afskedigelser, c. søgne-helligdage, der ikke tæller som arbejde, d. overenskomstmæssige arbejdsstandsninger, e. sygdom og fravær på barns første sygedag, hvor der er  

 overenskomstmæssig ret hertil, f. lægedokumenteret sammenhængende sygdom i 4 uger eller mere, g. barselsorlov, h. tvungen ferie, i. afbrydelse uden løn, der er aftalt mellem den ansatte og  

 arbejdsgiveren og godkendt af arbejdsformidlingen.
Forlængelse af grundene a-e sker med det antal dage, som  

 afbrydelserne tilsammen overstiger 4 uger, dog kan der højst forlænges med 4  

 uger.
Forlængelse efter pkt. f sker fuldt ud svarende til hele  

 sygdomsfraværet.  

 Forlængelsen fratrækkes dog 4 uger, i det omfang disse ikke allerede er  

 fratrukket efter pkt. a-e.
Afbrydelser på grund af de under g-i nævnte grunde  

 forlænger altid fuldt ud." I "Vejledning til arbejdsministeriets bekendtgørelse nr.  

 373 af 6. juli 1984 om arbejdstilbud til ledige, jf. lovbekendtgørelse nr.  

 347  

 af 22. juli 1984" (Ministerialtidende nr. 93 af 6. juli 1984), var bl.a.  

 fastsat følgende:
 "  

  

 ad § 36, stk. 2.
Ifølge § 17, stk. 1, afgør arbejdsløshedskassen, om  

 arbejdsforholdets ophør kan tilregnes arbejdstager eller ej.
Kun hvis ophøret  

 ikke kan tilregnes arbejdstager, har pågældende krav på et supplerende  

 arbejdstilbud, men altså ikke på godtgørelse, uanset at tab af dagpengeret  

 ligger før påbegyndelsen af det supplerende arbejdstilbud." Så vidt jeg forstår, er det Arbejdsmarkedsstyrelsens opfattelse,  

 at godtgørelse kun kan udbetales forud for påbegyndelsen af det (første)  

 egentlige arbejdstilbud, ikke forud for påbegyndelsen af supplerende  

 arbejdstilbud.
 Efter min opfattelse kan der rejses tvivl om, hvorvidt denne  

 forståelse af retstilstanden er korrekt.
 Bekendtgørelse nr. 373 af 6. juli 1984 blev udfærdiget i henhold  

 til § 2, stk. 1, § 6, stk. 1, og § 7a, stk. 6, i lovbekendtgørelse nr. 347 af  

 22. juni 1984.
 Lovens § 3, stk. 5, indeholder følgende:
"  

  

 Stk. 5  

  

 . Hvis den  

 langtidsledige ikke har fået et rimeligt tilbud om arbejde, inden den  

 pågældendes ret til arbejdsløshedsdagpenge ophører, betaler amtskommunen  

 efter  

 anmodning fra den ledige pr. dag til den pågældende et beløb, der svarer til  

 de  

 arbejdsløshedsdagpenge, den ledige oppebar umiddelbart inden dagpengerettens  

 ophør.
Amtskommunens forpligtelse vedvarer, indtil den langtidsledige har  

 påbegyndt eller afslået et rimeligt arbejdstilbud." § 3, stk. 5, blev indsat ved lov nr. 244 af 8. juni 1983.  

 Lovforslaget (nr.
L 182) blev fremsat på baggrund af, at et større antal  

 langtidsledige i Vestsjællands Amt ikke fik arbejdstilbud inden tab af  

 dagpengeret.
Det oprindelige lovforslag foreskrev, at den langtidsledige i så  

 fald var berettiget til dagpenge efter lov om arbejdsformidling m.v.
Af  

 bemærkningerne til lovforslaget (Folketingstidende 1982/1983, tillæg A,  

 spalte  

 3749/3750) fremgår, at forslagsstillerne fandt det urimeligt, at  

 langtidsledige  

 skulle bøde for, at arbejdstilbudsloven ikke blev overholdt.
Efter første behandling af lovforslaget overgik dette til  

 udvalgsbehandling i arbejdsmarkedsudvalget.
Den 26. maj 1983 blev der afgivet  

 betænkning (Folketingstidende 1982/1983, tillæg B, spalte 1867-1870).  

 Arbejdsministeren havde under udvalgsbehandlingen stillet ændringsforslag,  

 således at § 3, stk. 5, fik sin nuværende udformning.
Af bemærkningerne til  

 ændringsforslaget fremgik, at de ledige skulle sikres økonomisk i den  

 periode,  

 der i enkelte tilfælde kunne opstå mellem dagpengerettens ophør og  

 påbegyndelse  

 af et arbejdstilbud.
 Under andenbehandlingen af lovforslaget kommenterede  

 arbejdsministeren ændringsforslaget således:
 "Vi var interesseret i at få arbejdstilbud, men også i,  

 hvis de ikke kom til tiden, at det ikke måtte gå ud over de mennesker, der  

 kom  

 i klemme i den pågældende situation" (Folketingstidende 1982/1983,  

 spalte  

 12247).
 Forslaget blev vedtaget efter tredje behandling.
Af de ovenfor citerede bestemmelser i bekendtgørelse nr. 373 af  

 6. juli 1984, §§ 17 og 18, fremgik, at en ledig havde krav på et nyt  

 arbejdstilbud eller forlængelse af et allerede afgivet tilbud i tilfælde,  

 hvor  

 ansættelsesforholdet ophørte uden skyld fra den ledige eller blev afbrudt som  

 følge af sygdom.
Spørgsmålet er herefter, om lov om arbejdstilbud, § 3, stk.  

 5,  

 skal fortolkes således, at godtgørelse skal ydes både ved for sent fremsat  

 arbejdstilbud og i tilfælde, hvor den ledige ikke straks får et nyt  

 arbejdstilbud efter bekendtgørelsens § 17 eller forlænget et allerede givet  

 arbejdstilbud efter bekendtgørelsens § 18.
Ifølge lovens ordlyd pålægges myndighederne at betale  

 godtgørelse i tilfælde, hvor den ledige ikke har fået et rimeligt tilbud om  

 arbejde.
Rent sprogligt vil denne formulering kunne dække både oprindelige  

 arbejdstilbud, forlængelse af allerede givet arbejdstilbud og nyt supplerende  

 arbejdstilbud.
Lovens forarbejder kan ligeledes anføres til støtte for denne  

 fortolkning af bestemmelsen.
Af bemærkningerne til lovforslaget og  

 Folketingets  

 forhandlinger fremgår det, at formålet med bestemmelsen er at sikre, at  

 enkelte  

 ledige ikke falder ud af systemet med den virkning, at de må gå over på  

 kontanthjælp.
Ligheds- og konsekvensbetragtninger taler ligeledes for dette  

 resultat.
Det forekommer urimeligt og inkonsekvent, at ledige - der har krav  

 på  

 forlængelse af et eksisterende arbejdstilbud eller krav på et supplerende  

 arbejdstilbud - i perioder, hvor forlængelse af arbejdstilbuddet eller  

 supplerende arbejdstilbud ikke tilbydes, skal overgå på kontanthjælp, fordi  

 dagpengeretten er ophørt.
På den måde stilles den ledige, der bliver syg,  

 eller  

 som uretmæssigt opsiges fra et arbejdstilbud, dårligere end den ledige, der  

 overhovedet ikke får noget arbejdstilbud.
 Endvidere har jeg ved min behandling af sagen lagt til grund, at  

 der ikke administrativt kan fastsættes bestemmelser, som ikke stemmer overens  

 med en korrekt forståelse af lovens § 3, stk. 5. En nærmere fortolkning af  

 bestemmelserne i bekendtgørelse nr. 373 af 6. juli 1984 eller i den  

 tilhørende  

 vejledning (nr. 93 af 6. juli 1984) er således efter min mening ikke  

 afgørende  

 for en bedømmelse af retstilstanden.
 Under henvisning til det anførte skal jeg anmode  

 Arbejdsmarkedsstyrelsen om - efter forud indhentet erklæring fra  

 Arbejdsministeriet - at tilkendegive, om det ikke ville være bedst stemmende  

 med lovens intentioner, at bestemmelsen i lovens § 3, stk. 5, 2. punkt,  

 fortolkes således, at denne finder anvendelse både i venteperioder i  

 forbindelse med for sent fremsat arbejdstilbud og for sent fremsat  

 supplerende  

 arbejdstilbud samt ved venteperioder i forbindelse med manglende forlængelse  

 af  

 allerede givet arbejdstilbud.
..." I erklæring af 14. december 1992 anførte Arbejdsministeriet  

 følgende:
 "  

  

 Resumé.
 Arbejdsministeriet mener ikke, modsat ombudsmanden, at ledige  

 efter ATB-loven har ret til godtgørelse for tab af dagpengeret ved for sent  

 fremsat supplerende arbejdstilbud, samt ved venteperioder i forbindelse med  

 manglende forlængelse af allerede givet arbejdstilbud.
 Problem.
 Efter ordlyden i ATB-loven har den ledige kun ret til  

 godtgørelse indtil et arbejdstilbud er påbegyndt eller afslået.
 Ombudsmanden mener derimod, at lovens intensioner (hensynet til  

 den lediges forsørgelse) fører til, at der også er ret til godtgørelse i  

 perioder ved for sent fremsat supplerende arbejdstilbud, samt ved  

 venteperioder  

 i forbindelse med manglende forlængelse af allerede givet arbejdstilbud.
 Spørgsmålet er derfor, om Arbejdsministeriet bør foretage en  

 praksisændring gennem en udvidet fortolkning af ATB-loven.
 Baggrund.
 a. lovforslaget.
Af ATB-lovens § 3, stk. 5 fremgår det, at hvis langtidsledige  

 ikke har fået et rimeligt tilbud om arbejde, inden den pågældendes ret til  

 dagpenge ophører, betaler amtskommunen efter anmodning fra den ledige pr. dag  

 til den pågældende et beløb, der svarer til de arbejdsløshedsdagpenge, den  

 ledige oppebar umiddelbart inden dagpengerettens ophør.
Amtskommunens  

 forpligtelse vedvarer, indtil den langtidsledige har påbegyndt eller afslået  

 et  

 rimeligt arbejdstilbud.
 Denne bestemmelse uddybes i ATB-bekendtgørelsens § 109, stk. 1,  

 hvoraf det fremgår, at en ledig, som har krav på et arbejdstilbud, og som  

 ikke  

 er påbegyndt et rimeligt arbejdstilbud, inden den pågældendes ret til  

 dagpenge  

 er ophørt, har krav på udbetaling af en godtgørelse fra amtskommunen efter  

 ansøgning.
 En undtagelse herfra er nævnt i bekendtgørelsens § 111, stk. 2,  

 som fastslår, at en ledig, som har ret til et supplerende arbejdstilbud efter  

 bekendtgørelsens § 21, stk. 1, ikke har krav på godtgørelse.
 b. forarbejderne.
I det oprindelige lovforslag L 182 blev det foreslået, at  

 "såfremt tilbud ikke gives, før retten til dagpenge ophører, er  

 medlemmet  

 fortsat berettiget til dagpenge efter lov om arbejdsformidling og  

 arbejdsløshedsforsikring m.v., indtil den pågældende har fået et rimeligt  

 arbejdstilbud." Arbejdsministeren stillede mellem 1. og 2. behandlingen af  

 lovforslaget ændringsforslag, således at § 3, stk. 5 fik sin nuværende  

 udformning.
 Af bemærkningerne til dette ændringsforslag fremgår, at de  

 ledige skulle sikres økonomisk i den periode, der i enkelte tilfælde kunne  

 opstå mellem dagpengeperiodens ophør og påbegyndelse af et arbejdstilbud.
 Det fremgår endvidere af bemærkningerne, at da det efter  

 ATB-loven er amtskommunerne, der er forpligtet til at tilbyde arbejde til de  

 langtidsledige, der ikke får arbejdstilbud hos private, kommunerne eller  

 staten, er det naturligt, at det også bliver amtskommunen, der får pligt til  

 at  

 betale ydelsen til de ledige.
c.
Supplerende regler og  

 praksis.
Som før nævnt fremgår det af ATB-bekendtgørelsen § 111, stk. 2,  

 at ledige, som har opnået et supplerende arbejdstilbud, ikke har krav på  

 godtgørelse for tab af dagpengeret.
De supplerende regler og administrativ  

 praksis de forløbne 10 år har derfor været, at ledige, som venter på et  

 supplerende arbejdstilbud, ikke har ret til godtgørelse for tab af  

 dagpengeret.
 Synspunkter for og imod en  

 praksisændring.
 For  

  

 en praksisændring  

 taler følgende:
Umiddelbart forekommer det urimeligt og inkonsekvent, at ledige  

 - der har krav på forlængelse af et eksisterende arbejdstilbud eller krav på  

 et  

 supplerende arbejdstilbud - i perioder, hvor forlængelse af arbejdstilbudet  

 eller supplerende arbejdstilbud ikke tilbydes, skal overgå på kontanthjælp,  

 fordi dagpengeretten er ophørt.
På den måde stilles den ledige, der bliver  

 syg,  

 eller som uretmæssigt opsiges fra et arbejdstilbud, dårligere end den ledige,  

 der overhovedet ikke får noget arbejdstilbud.
 Ligheds- og konsekvensbetragtninger kunne således tale for en  

 ændring af den hidtidige praksis på området.
 Imod  

  

 en praksisændring  

 taler følgende:
I ATB-lovens § 3, stk. 5, er der anført "... indtil den  

 langtidsledige har påbegyndt eller afslået et rimeligt arbejdstilbud." Arbejdsministeriet finder, at denne bestemmelse efter sin ordlyd  

 alene vedrører det oprindelige arbejdstilbud, der påbegyndes efter  

 dagpengefald, og at retten bortfalder, når et arbejdstilbud er enten  

 påbegyndt  

 eller afslået.
 Denne forståelse af lovens ordlyd støttes desuden af lovens  

 forarbejder.
 Arbejdsministeren stillede mellem 1. og 2. behandlingen af  

 lovforslag L 182 ændringsforslag, således at § 3, stk. 5 fik sin nuværende  

 udformning.
Som det fremgår af bemærkningerne til ændringsforslaget var det  

 amtskommunerne, der fik pligt til at betale ydelsen til de ledige.
Baggrunden  

 for dette var at undgå den uheldige virkning, at de institutioner, der skulle  

 fremskaffe et arbejdstilbud, ville miste noget af tilskyndelsen hertil; jf.  

 amtskommunernes "bagstopperfunktion" på ATB-området, hvorefter  

 amtskommunerne er forpligtet til at tilbyde arbejde til de langtidsledige,  

 der  

 ikke får arbejdstilbud hos private, kommunerne eller staten.
Den nuværende udformning af arbejdstilbudslovens § 3, stk. 5 er  

 således tæt knyttet sammen med amtskommunernes forpligtelse til som sidste  

 instans at fremskaffe arbejdstilbud.
Det er netop amtskommunernes  

 forpligtelse,  

 som har betydet, at den ledige, som ikke får et arbejdstilbud, før retten til  

 dagpenge ophører, skal have en amtskommunal godtgørelse i stedet for  

 dagpenge.
Hvis en ledig ophører fra et arbejdstilbud, uden at dette ophør  

 kan tilregnes den ledige, har den pågældende ret til et supplerende  

 arbejdstilbud.
Forpligtelsen til at fremskaffe dette supplerende  

 arbejdstilbud  

 hviler som hovedregel på AF.
Amtskommunerne er således ikke i første omgang  

 forpligtet til at fremskaffe supplerende arbejdstilbud.
 Det vil derfor ikke være i overensstemmelse med intentionerne  

 bag den nuværende udformning af § 3, stk. 5, hvis amtskommunernes  

 forpligtelse  

 til at udbetale godtgørelse udvides til også at omfatte situationer, hvor den  

 ledige venter på et supplerende arbejdstilbud.
 Konklusion.
Det er Arbejdsministeriets opfattelse, at der med formuleringen  

 "påbegyndelse af et arbejdstilbud" alene sigtes til det oprindelige  

 arbejdstilbud, der påbegyndes efter dagpengefald.
Samtidig vil det ikke være  

 i  

 overensstemmelse med intentionerne bag § 3, stk. 5-bestemmelsen at yde  

 godtgørelse for tab af dagpengeret til de ledige, som venter på et  

 supplerende  

 arbejdstilbud, eller som mangler at få forlænget et allerede givet  

 arbejdstilbud.
 Der er således hverken i bestemmelsens ordlyd eller i  

 intentionerne bag denne bestemmelse holdepunkter for at anlægge en  

 fortolkning,  

 hvorefter disse ledige har ret til godtgørelse.
På denne baggrund finder Arbejdsministeriet ikke, at der i  

 ATB-lovens § 3, stk. 5 er hjemmel til at ændre praksis på området.
En  

 retstilstand, som den der foreslås af Ombudsmanden, vil derfor kræve en  

 lovændring." I udtalelse af 5. februar 1993 anførte Arbejdsmarkedsstyrelsen  

 bl.a. følgende:
 "...
 I denne anledning skal man indledningsvis udtale, at styrelsen  

 er enig med Ombudsmanden i, at de anførte ligheds- og konsekvensbetragtninger  

 taler for en udvidelse af området for lovens § 3, stk. 5, 2. punktum.
 Styrelsen finder dog samtidig, at sagen giver anledning til en  

 vurdering af, om der iøvrigt kan angives forskelle mellem  

  

 oprindelige  

  

 arbejdstilbud og  

  

 supplerende  

  

 arbejdstilbud, der kan begrunde en forskelsbehandling af ledige  

  

 i relation til den amtskommunale godtgørelse  

  

 i forhold til de to typer af arbejdstilbud.
 Styrelsen vil i det følgende skitsere de dele af  

 arbejdstilbudsordningen, der vedrører  

  

 fremskaffelse  

  

 og  

  

 afgivelse  

  

 af arbejdstilbud og  

 supplerende arbejdstilbud, idet der iøvrigt henvises til Ombudsmandens  

 skrivelse (..) vedrørende  

  

 afbrydelser i  

 og forlængelse af  

  

 arbejdstilbudsperioden.
 Hovedsigtet med arbejdstilbudsordningen er, at Arbejdsmarkedsnævnet  

 i samarbejde med Arbejdsformidlingen og arbejdsløshedskasserne skal søge at  

 fremskaffe arbejdstilbud til ledige hos private arbejdsgivere, jfr.  

 bekendtgørelsens § 13.
 I det omfang tilstrækkelige arbejdstilbud ikke kan fremskaffes  

 hos private arbejdsgivere, påhviler det i første række bopælskommunen og i  

 anden række amtskommunen at fremskaffe arbejdstilbud inden for egne  

 forvaltningsområder eller i anden offentlig eller offentligt støttet  

 virksomhed  

 eller institution, jfr. § 14, stk. 1, og § 15, stk. 1, i bekendtgørelsen.
Af bekendtgørelsens § 14, stk. 5, fremgår bl.a., at kan  

 Arbejdsformidlingen ikke foretage placering i private, kommunale eller  

 statslige arbejdstilbud inden for bestemte frister, skal  

  

 amtskommunen  

  

 underrettes herom.
Placering i amtskommunen skal  

 herefter ske i løbet af en måned.
Hovedreglen om afgivelse af arbejdstilbud findes i  

 bekendtgørelsens § 17, stk. 1, hvorefter ledige så vidt muligt skal gives et  

 arbejdstilbud, når den ledige har haft 12 måneders sammenlagt ledighed inden  

 for de seneste 15 måneder.
Et arbejdstilbud  

  

 skal  

  

 imidlertid gives, når den ledige har haft 21 måneders sammenlagt ledighed  

 inden  

 for de seneste 27 måneder.
 Ifølge bekendtgørelsens § 10, stk. 1, skal  

 arbejdsløshedskasserne til Arbejdsformidlingen give meddelelse om de  

 medlemmer,  

 der fortsat står til rådighed for arbejdsmarkedet, og som har  

  

 ret  

  

 til arbejdstilbud.  

 Arbejdsløshedskassernes rådighedsvurdering finder sted før indberetningen, og  

 den har derfor ikke indflydelse på de tidsterminer, der er fastsat for  

 placering i arbejdstilbud.
 I de situationer, der er omfattet af § 21, stk. 1, (ophør), skal  

 arbejdsgiveren i tilfælde af, at arbejdsforholdet ophører i  

 genoptræningsperioden, give arbejdsformidlingen besked om årsagen til  

 ophøret,  

 og spørgsmålet, om ophøret kan tilregnes arbejdstageren, skal da vurderes af  

 pågældendes arbejdsløshedskasse med mulighed for, at pågældende kan påklage  

 kassens rådighedsvurdering til Direktoratet for Arbejds(løsheds)forsikringen  

 (min rettelse), og eventuelt til Arbejdsmarkedets Ankenævn.
Denne rådighedsvurdering er principielt forskellig fra den  

 vurdering, der ligger forud for indberetningen, idet den forudsætter en  

 egentlig sagsbehandling fra A-kassens side.
Rådighedsvurderingen vil normalt  

 forsinke placering i supplerende arbejdstilbud væsentligt.
 Endvidere bør den i § 21, stk. 1 omhandlende erklæring fra  

 arbejdsgiveren om ophør i arbejdstilbud, der er en forudsætning for AF's  

 indberetning til A-kassen, nævnes som en faktor, der i praksis forsinker  

 placering i supplerende arbejdstilbud.
 Mens det således ved det "oprindelige" arbejdstilbud  

 alene er de offentlige instanser - AF, kommuner og amtskommuner - der har  

 indflydelse på, at placering i arbejdstilbud sker inden dagpengerettens  

 ophør,  

 er placering i supplerende arbejdstilbud - som anført - afhængig af andre  

 faktorer.
 Styrelsen er opmærksom på, at det anførte ikke kan tages til  

 indtægt for den opfattelse, at ledige der venter på placering i supplerende  

 arbejdstilbud stilles økonomisk dårligere end de, der venter på placering i  

 et  

 "oprindeligt" arbejdstilbud.
 Styrelsen finder dog samtidig, at problemet - i stedet for at  

 udvide adgangen til godtgørelse - bør søges løst ved at skabe lovhjemmel i  

 a-loven til at udbetale ventedagpenge i de situationer, der efter gældende  

 praksis ikke er omfattet af de amtskommunale godtgørelsesregler.
For så vidt angår spørgsmålet, om det ikke ville være bedst  

 stemmende med arbejdstilbudslovens intentioner at bestemmelsen i lovens § 3,  

 stk. 5, 2. punktum om amtskommunal godtgørelse for tab af dagpengeret,  

 fortolkes således, at denne finder anvendelse både i venteperioder i  

 forbindelse med for sent fremsat arbejdstilbud og for sent fremsat  

 supplerende  

 arbejdstilbud samt ved venteperioder i forbindelse med manglende forlængelse  

 af  

 allerede givet arbejdstilbud, finder styrelsen at kunne henholde sig til det  

 i  

 vedlagte erklæring af 14. december 1992 fra Arbejdsministeriet anførte." I en skrivelse til A udtalte jeg herefter følgende:
"Indledningsvis bemærker jeg, at klage over en afgørelse,  

 der kan ændres af en højere administrativ myndighed, ikke kan indgives til  

 ombudsmanden, før den højere myndighed har truffet afgørelse i sagen.  

 Afgørelsen skal rent faktisk have været indbragt for vedkommende højere  

 administrative myndighed.
Har klageren f.eks. undladt at benytte en  

 eksisterende klageadgang eller indgivet klagen for sent, således at den er  

 blevet afvist af klageinstansen, kan der heller ikke klages til ombudsmanden.
Idet Direktoratet for Arbejdsløshedsforsikringens afgørelse af  

 13. juni 1989 først blev indbragt for Ankenævnet for  

 Arbejdsløshedsforsikringen  

 efter klagefristens udløb - med den virkning, at ankenævnet afviste at  

 behandle  

 klagen - er jeg ikke i stand til at tage stilling til Direktoratet for  

 Arbejdsløshedsforsikringens afgørelse.
Min undersøgelse omfatter derfor alene  

 Arbejdsmarkedsstyrelsens afgørelse af 30. april 1991, hvorved De fandtes  

 berettiget til et nyt arbejdstilbud, men ikke fandtes berettiget til  

 erstatning  

 som følge af tab af dagpengeret.
 Det kan ikke give mig anledning til bemærkninger, at styrelsen  

 fandt Dem berettiget til et nyt arbejdstilbud.
 Genstanden for min udtalelse i sagen er således alene  

 spørgsmålet om, hvorvidt bestemmelsen i lov om arbejdstilbud til ledige, § 3,  

 stk. 5, skal fortolkes således, at den finder anvendelse både i venteperioder  

 i  

 forbindelse med for sent fremsat arbejdstilbud og for sent fremsat  

 supplerende  

 arbejdstilbud og ved venteperioder i forbindelse med manglende forlængelse af  

 allerede givet arbejdstilbud.
Det fremgår af Arbejdsmarkedsstyrelsens og Arbejdsministeriets  

 udtalelser af henholdsvis 14. december 1992 og 5. februar 1993, at  

 myndighederne er enige i, at det umiddelbart forekommer urimeligt og  

 inkonsekvent, at ledige - der har krav på forlængelse af et eksisterende  

 arbejdstilbud eller krav på et supplerende arbejdstilbud - i perioder, hvor  

 forlængelse af arbejdstilbudet eller supplerende arbejdstilbud ikke tilbydes,  

 skal overgå til kontanthjælp, fordi dagpengeretten er ophørt.
Det er  

 styrelsens  

 opfattelse, at problemet bør søges løst "ved at skabe lovhjemmel i  

 a-loven  

 til at udbetale ventepenge i de situationer, der efter gældende praksis ikke  

 er  

 omfattet af amtskommunale godtgørelsesregler". Så vidt jeg forstår, går  

 også Arbejdsministeriet ind for, at problemet søges løst ved en lovændring.
Hertil skal jeg bemærke, at jeg er enig med myndighederne i, at  

 spørgsmålet bør søges afklaret ved en lovgivningsmæssig stillingtagen.
Udover  

 de allerede nævnte forhold kan også anføres det forhold, at der efter den  

 gældende formulering af lovens § 3, stk. 5, er betydelig tvivl om  

 bestemmelsens  

 rette forståelse, jf. nedenfor.
Så vidt jeg forstår, er myndighederne som  

 udgangspunkt enig med mig i, at besvarelsen af det rejste  

 lovfortolkningsspørgsmål er behæftet med betydelig usikkerhed.
En sådan  

 retsusikkerhed på et område, der for mange ledige er af væsentlig betydning,  

 er  

 efter min opfattelse i sig selv utilfredsstillende.
På denne baggrund har jeg samtidig hermed henstillet til  

 arbejdsministeren, at der - eventuelt i forbindelse med gennemførelse af  

 andre  

 ændringer i arbejdstilbudsloven - tilvejebringes en lovmæssig stillingtagen  

 til  

 det rejste spørgsmål.
Jeg har samtidig gjort Folketingets Retsudvalg bekendt  

 med min henstilling.
Om myndighedernes retsopfattelse skal jeg i øvrigt bemærke, at  

 jeg har noteret mig, at myndighederne er enige i, at det grundlæggende hensyn  

 bag bestemmelsen - de lediges forsørgelse - sammen med ligheds- og  

 konsekvensbetragtninger, støtter en fortolkning, hvorefter bestemmelsen  

 finder  

 anvendelse både i venteperioder i forbindelse med for sent fremsat  

 arbejdstilbud og for sent fremsat supplerende arbejdstilbud og ved  

 venteperioder i forbindelse med manglende forlængelse af allerede givet  

 arbejdstilbud.
En sådan fortolkning ligger også inden for bestemmelsens  

 ordlyd,  

 hvorefter den ledige har krav på godtgørelse, hvis han "ikke har fået et  

 rimeligt tilbud om arbejde, inden den pågældendes ret til  

 arbejdsløshedsdagpenge ophører...".
 Imod en sådan fortolkning taler efter myndighedernes opfattelse,  

 at amtskommunerne ikke i første omgang er forpligtet til at skaffe  

 supplerende  

 arbejdstilbud i tilfælde, hvor arbejdstilbudet ophører, uden at dette ophør  

 kan  

 tilregnes den ledige, sammenholdt med, at forpligtelsen til at betale  

 godtgørelse efter lovens § 3, stk. 5, påhviler amtskommunerne.
Såvidt jeg forstår, er denne opfattelse, hvorefter  

 amtskommunerne i første omgang er fritaget for at fremskaffe supplerende  

 arbejdstilbud ved ophør, baseret på bestemmelserne i bekendtgørelse om  

 arbejdstilbud (nr. 403 af 30. maj 1989 med senere ændringer) § 21 og § 111.  

 Som  

 jeg tidligere har anført, er en nærmere fortolkning af bestemmelserne i  

 bekendtgørelserne ikke afgørende for en bedømmelse af retstilstanden, jf. min  

 skrivelse af 6. juli 1992 til Arbejdsmarkedsstyrelsen.
Bekendtgørelser skal  

 efter den almindelige retlige rangfølge holde sig inden for rammerne af de  

 pågældende lovbestemmelser.
Som ovenfor anført kan lovens § 3, stk. 5, lige  

 så  

 godt forstås således, at amtskommunerne ikke fritages for forpligtelsen til  

 at  

 yde godtgørelse i forbindelse med for sent fremsat supplerende arbejdstilbud  

 og  

 ved venteperioder i forbindelse med manglende forlængelse af allerede givet  

 arbejdstilbud.
I øvrigt fritager bestemmelserne i bekendtgørelsen ikke  

 amtskommunerne for i sidste instans at fremskaffe arbejdstilbud ved ophør.
På denne baggrund mener jeg, at en række forhold taler imod  

 myndighedernes retsopfattelse, hvorefter De ikke var berettiget til  

 godtgørelse  

 i forbindelse med tab af dagpengeret.
Da der imidlertid hersker en ikke  

 ubetydelig tvivl om den rette forståelse af bestemmelsen i lovens § 3, stk.  

 5,  

 har jeg ikke fundet fuldt tilstrækkelig anledning til at henstille til  

 Arbejdsmarkedsstyrelsen at tage skridt til, at der udbetales Dem godtgørelse.  

 Den endelige afklaring af spørgsmålet bør derfor i givet fald ske ved  

 domstolene.
Hvis De ønsker at anlægge sag ved domstolene om Deres adgang til  

 at modtage godtgørelse, og De i den forbindelse ansøger om fri proces,  

 foreslår  

 jeg, at De retter henvendelse til mig med en genpart af ansøgningen.
Jeg vil  

 da  

 henstille, at Deres ansøgning imødekommes, jf. instruks for Folketingets  

 Ombudsmand, § 6, stk. 2." Arbejdsministeren orienterede mig senere i skrivelse af 1. juli  

 1993 om, at loven om arbejdstilbud var blevet ophævet i forbindelse med  

 gennemførelsen af arbejdsmarkedsreformen pr. 1. januar 1994, og at der ikke  

 efter bestemmelserne i den nye lovgivning kunne opstå tilsvarende spørgsmål.
 Jeg meddelte arbejdsministeren, at jeg havde underrettet  

 Folketingets Retsudvalg om ministerens skrivelse af 1. juli 1993, og at jeg  

 herefter ikke foretog videre i sagen.
