Nr BTB 32 Betænkning over Forslag til folketingsbeslutning om ordningen for De  

 Europæiske Fællesskabers egne indtægter   

 Nr B 32 1994-95, 1. samling Afgivet af Europaudvalget Afgivet: 19941209 Udvalget har behandlet beslutningsforslaget i et møde.
 Herefter indstiller et flertal (udvalget med undtagelse af  

 Fremskridtspartiets og Enhedslistens medlemmer) beslutningsforslaget til  

vedtagelse uændret.
Et mindretal (Fremskridtspartiets medlem af udvalget) indstiller  

 beslutningsforslaget til forkastelse.
Fremskridtspartiet kan ikke  

 støtte det foreliggende forslag om ordningen for De Europæiske Fællesskabers  

 egne indtægter, da vi finder, det trækker EU i den gale retning.
Forslaget danner rammerne for EU's økonomi for femårsperioden 1993-1999  

 efter de finansielle aftaler, som blev indgået i Edinburgh.
Denne aftale  

 medfører, at EU's strukturforanstaltninger når et hidtil uset højt niveau,  

 hvilket Fremskridtspartiet ikke kan støtte.
 I perioden fra 1993 til 1999 kommer strukturforanstaltningerne således op  

 på 176 mia. ecu eller gennemsnitlig 25 mia. ecu om året mod 13 mia. ecu i  

 gennemsnit i perioden 1988 til 1992. Samtidig blev det i Edinburgh besluttet  

 at oprette en samhørighedsfond med et budget på over 15 mia. ecu.  

 Fremskridtspartiet er imod disse øgede midler til strukturforanstaltninger og  

 kan bl.a. på denne baggrund ikke tilslutte sig forslaget.
 Et andet mindretal (Enhedslistens medlem af udvalget) indstiller  

 beslutningsforslaget til forkastelse.
