Rønne Revisionskontor ctr.
Gas- og  

 Varmeprisudvalget År 1998, den 10. marts afsagde  

 Konkurrenceankenævnet i sagen j.nr. 97-57.650, Rønne  

 Revisionskontor ctr.
Gas- og Varmeprisudvalget, sålydende:
K E N D E L S E 1. Ved skrivelser af 14. april 1997 og 1. maj 1997 har  

 Rønne Revisionskontor v/Edgar Lund på vegne Hotel Griffen, Hotel  

 Fredensborg og Hotel Hoffmann i Rønne, som i dag alle ejes af Birthe  

 Jensen, klaget over Gas- og Varmeprisudvalgets afgørelse af 21. marts  

 1997. Udvalget fandt, at den af Rønne Byråd vedtagne  

 tarifstruktur for Rønne Varmeforsynings erhvervskunder ikke var  

 urimelig efter varmeforsyningslovens bestemmelser.
 Klageren har principalt påstået Udvalgets  

 afgørelse ophævet, således at takstregulering for 1996/97  

 bortfalder.
 Klageren har subsidiært påstået den af  

 Gas- og Varmeprisudvalget anviste metode for ændret struktur ved  

 beregning af fast afgift ændret, således at der tages  

 udgangspunkt i, at det er middeltallet af forbruget inden for de enkelte  

 afgiftsgrupper, der danner grundlag for fastsættelse af faste afgifter,  

 og at dette spørgsmål hjemvises til fornyet behandling i Gas- og  

 Varmeprisudvalget.
 Gas- og Varmeprisudvalget har påstået  

 stadfæstelse.
 Rønne Kommune er indtrådt i sagen til  

 støtte for Gas- og Varmeprisudvalget.
 Sagen har været mundtligt forhandlet.
 2. Gas- og Varmeprisudvalgets afgørelse af 21.  

 marts 1997 er sålydende:
 "Ved brev af 8. maj 1996 oversendte Bornholms  

 Statsamt, Tilsynsrådet til Udvalget en klage fra Dem over Rønne  

 Byråds sagsbehandling ved den kommunale varmeforsynings takster for  

 1996/97. Udover klagen over selve sagsbehandlingen rummede Deres klage  

 også en klage over selve takstfastsættelsen.
Deres klage tager udgangspunkt i, at Rønne  

 Byråd på et møde skulle tage stilling til den kommunale  

 varmeforsynings takstfastsættelse for 1996/97. Byrådet fik  

 forelagt beregninger, der viste at tarifforslaget i gennemsnit ville betyde  

 forhøjelser på 4,5 % i den samlede varmebetaling.
På den  

 baggrund blev det foreliggende tarifforslag vedtaget.
 På grund af bestemmelserne om aftrapning af  

 virksomhedernes energiafgiftsfritagelse for så vidt angår  

 rumopvarmning, jf. bestemmelserne i Lov 418 af 14. juni 1996 [rettelig 1995]  

 om virksomheders betaling af afgift på rumopvarmning, kunne den reelle  

 udgiftsstigning for virksomhederne i stedet beregnes til gennemsnitligt at  

 andrage 33,6 %.
 Kommunen havde dog, for at lette byrden, der derved opstod  

 for varmeforsyningens erhvervskunder, valgt at kompensere for dette forhold  

 ved at justere erhvervstariffen således, at  

 afgiftsrefusionsaftrapningerne i stedet blev foretaget over 7 år frem  

 til år 2002/2003.
 I Deres klage indgik også en klage over de meget  

 store stigninger i de faste afgifter som Byrådets tarifvedtagelse  

 samtidig har medført.
 Der er i sagen indhentet en udtalelse fra Rønne  

 Kommune, der forinden fremsendelsen til Udvalget har været behandlet af  

 Byrådet.
Kommunen har i sagen ikke fremsendt en redegørelse  

 i enighed.
Der foreligger således en mindretalsudtalelse fra Venstres  

 byrådsgruppe.
 Gas- og Varmeprisudvalget har på sit møde den  

 17. marts 1997 behandlet klagen.
Grundlaget for Udvalgets behandling var bl.a. en  

 udarbejdet faktuel sagsfremstilling.
Denne er tidligere ved Udvalgets brev af  

 28. februar 1997 blevet fremsendt til orientering, hvorfor den ikke  

 vedlægges her.
 Udvalget vedtog i medfør af bestemmelserne i  

 varmeforsyningslovens § 21, stk. 5, at meddele Revisor Edgar Lund og  

 Rønne Kommune, at den af kommunalbestyrelsen vedtagne tarifstruktur  

 for Rønne Varmeforsynings erhvervskunder ikke findes urimelig efter  

 varmeforsyningslovens bestemmelser.
 Udvalget lagde ved denne afgørelse vægt  

 på, at de store prisstigninger, som erhvervsvirksomhederne oplevede,  

 væsentligst var forårsaget af aftrapningen af  

 energiafgiftsrefusionen og som sådan Udvalget uvedkommende.
Det forekom på den baggrund vanskeligt, at finde at  

 kommunen havde behandlet de tilsluttede erhvervsvirksomheder urimeligt ud fra  

 varmeforsyningslovens bestemmelser.
Hovedproblemet var, at  

 erhvervsvirksomhederne lovgivningsmæssigt, over en meget kort periode  

 på 2 år havde mistet retten til at få energiafgiftsrefusion  

 for rumopvarmning.
 Det var oplyst, at for virksomheder, der stadig anvendte  

 olie til rumopvarmning, ville afgifts-refusionsbortfaldet til sammenligning  

 betyde en stigning i opvarmningsomkostningerne på over 43 % i  

 løbet af de to år aftrapningen varer.
 Udvalget lagde angående de stigende faste afgifter  

 vægt på, at efter Udvalgets cirkulæreskrivelse af 21. juli  

 1992 skulle fjernvarmeforsyningsvirksomhederne fra 1994 som udgangspunkt som  

 minimum dække 20 % af værkets samlede omkostninger med  

 indtægter fra faste afgifter.
Rønne Kommune havde tidligere anmodet om en  

 udsættelse af denne tidsfrist, og Udvalgets sekretariat havde  

 accepteret en udsættelse i to år.
I løbet af disse to  

 år skulle den faste afgift gradvist øges således, at  

 grænsen på de 20 % blev nået.
 Rønne Kommune havde vedtaget, at alle  

 forbrugerkategorier stort set skulle belastes ens med faste afgifter, og  

 Udvalget fandt ikke, at dette var i strid med varmeforsyningslovens  

 bestemmelser, når der blev henset til, at virksomhederne i en lang  

 periode havde betalt meget små faste afgifter.
 Til gengæld fandt Udvalget, at der kunne  

 sættes berettigede spørgsmålstegn ved  

 hensigtsmæssigheden af stigningstaksten i den faste afgift.  

 Varmeforsyningen anvender et gruppetarif-system med meget skarpe  

 grænser.
 En mere glidende overgang i tarifberegningen de  

 forskellige kundegrupper imellem ville være formålstjenlig og  

 dermed imødekomme lidt af den kritik, der fra flere sider er rejst  

 imod det vedtagne fastafgifttarifsystem.
 Gas- og Varmeprisudvalget vil snarest muligt rette en  

 henvendelse til Rønne Kommune herom.
" 3. Sagens baggrund Rønne Byråd vedtog på et møde i  

 april 1996, at de faste afgifter for erhvervskunder skulle udgøre  

 følgende beløb for varmeåret 1996/1997:
 0-2000 GJ:	1.940,- kr.
 201-500 GJ:	7.113,- kr.
 501-1000 GJ:	14.384,- kr.
 1001-3000 GJ:	33.911,- kr.
 Over 3000 GJ:	74.367,- kr.
Ifølge Rønne Varmeforsynings seneste  

 prisanmeldelse til Gas- og Varmeprisudvalgets register for varmeåret 1.  

 maj 1997 til 30. april 1998 fremgår det, at den faste afgift for  

 forbrug under 200 GJ pr. år er efterfølgende fastsat til  

 2.047,00 kr.
For forbrug over 200 GJ pr. år beregnes den faste afgift  

 efter det gennemsnitlige forbrug i de seneste 3 varmeår.
Af dette  

 gennemsnitsforbrug betales 2.047,00 kr. for de første 200 GJ, og  

 gennemsnitsforbruget herudover betales med 23,50 kr. pr GJ.
Alle  

 beløbene er ekskl. moms.
 Det er under sagens behandling for Ankenævnet  

 endvidere oplyst, at to af de tre hoteller er omfattet af Gas- og  

 Varmeprisudvalgets cirkulæreskrivelse af 6. juli 1993 om  

 indslusningspriser til generelt tvangstilsluttede blokvarmecentraler.
4. Klagerens argumentation 4.1 Klageren har til støtte for den principale  

 påstand anført, at der ifølge § 8 i "Aftale om  

 fjernvarmeleverance til erhvervskunder" indgået den 26. november  

 1991 mellem Birthe Jensen og Rønne Varmeforsyning vedrørende  

 Hotel Fredensborg ikke skal betales fast årlig afgift.
Det  

 fremgår ligeledes af § 7 i "Almindelige bestemmelser for levering  

 af fjernvarme" fra august 1990, at der ud over betaling for det variable  

 forbrug kun opkræves en fast årlig afgift for leje af  

 energimåler.
Rønne Byråd vedtog tarifforslaget for  

 1996/1997 på baggrund af beregninger, der viste, at tarifforslaget  

 ville medføre en udgiftsstigning på 4,5 %. For varmeforsyningens  

 erhvervskunder udgjorde den gennemsnitlige stigning imidlertid 36,5 %. Dette  

 skyldes blandt andet bestemmelserne om aftrapning af virksomhedernes  

 energiafgiftsfritagelse for rumopvarmning, jf. bestemmelserne i lov nr. 418  

 af 14. juni 1995 om ændring af lov om energiafgift af  

 mineral-olieprodukter m.v.
For hotellers vedkommende betragtes hele  

 energiforbruget som rumopvarmning.
Byrådets beslutning blev således truffet  

 på et fejlagtigt grundlag og er derfor ugyldig.
Gas- og  

 Varmeprisudvalget burde have taget stilling til dette  

 spørgsmål.
 Endelig fremgår det af Gas- og Varmeprisudvalgets  

 skrivelse af 13. juni 1997 til Konkurrenceankenævnet, at Rønne  

 Varmeforsynings takstregulativ ikke blev anmeldt til Gas- og  

 Varmeprisudvalget.
4.2 Klageren har til støtte for den  

 subsidiære påstand anført, at varmeforsyningens  

 erhvervskunder behandles urimeligt, idet de meget store stigninger i de faste  

 afgifter som Rønne Byråds tarifvedtagelse har medført,  

 ensidigt rammer erhvervskunderne, mens privatforbrugerne stort set går  

 fri.
Klageren har illustreret dette med forskellige regneeksempler.
 Hertil kommer, at Rønne Varmeforsynings priser er  

 39 % højere end landsgennemsnittet, og at erhvervskundernes udgifter  

 samtidig er steget som følge af den manglende fradragsret for  

 energiafgifter.
 Rønne Byråds beslutning vedrørende  

 tarifferne for 1996/1997 indebærer desuden, at erhvervskundernes  

 variable takster - ud over den almindelige prisstigning for de øvrige  

 forbrugere - skal stige med yderligere i alt 20 % frem til år 2001.
For hoteller gælder endvidere det særlige  

 forhold, at disse har et større varmeforbrug i sommermånederne,  

 der er varmeforsyningens lavsæson, end de øvrige forbrugere  

 samtidig med at hotellerne bruger forholdsvis mindre varme eller holder helt  

 lukket i vintermånederne.
Dette giver fjernvarmeforsyningen mulighed  

 for en bedre kapacitetsudnyttelse, og burde derfor udløse rabatter til  

 hotellerne.
F.eks. betaler Hotel Griffen svarende til 80 husstande, mens det  

 rette forbrug blot svarer til 15 husstande.
Beregningen af den faste afgift burde tage udgangspunkt i,  

 hvor meget den enkelte kunde forbruger og belaster fjernvarmenettet.
En  

 beregning af den faste afgift, hvor der tages udgangspunkt i middeltallet  

 inden for de enkelte afgiftsgrupper er blot ét eksempel på en  

 sådan kostægte tarifering.
Det findes i øvrigt urimeligt, at den faste afgift  

 for den del af forbruget, der overstiger 200 GJ, beregnes som et rullende  

 gennemsnit af de seneste 3 års forbrug.
De faste afgifter er herved  

 blevet variable, og det er urimeligt, at eventuelle  

 besparelsesforanstaltninger først får indvirkning på den  

 faste afgift 3 år senere.
Endelig blev der ved etableringen af fjernvarmeforsyningen  

 i Rønne stillet erhvervskunderne i udsigt, at der ved overgang fra  

 olieopvarmning til fjernvarme ville blive tale om en besparelse på op  

 til ca. 20 %, afhængig af, om der var tale om et ældre eller et  

 nyt oliefyr.
Gas- og Varmeprisudvalget har i den forbindelse fastsat, at  

 beregningen af indslusningsprisen skal foretages på basis af et  

 ældre oliefyr, hvor virkningsgraden er 70 %. Et nyt oliefyr har  

 imidlertid ofte en virkningsgrad på mellem 80 og 90 %. Det er derfor  

 urimeligt at tage udgangspunkt i en virkningsgrad på 70 %, idet dette  

 giver et fejlagtigt billede af forskellen mellem priserne på  

 henholdsvis olie- og fjernvarmeopvarmning.
Prisstigningerne for 1996/97 burde have været  

 pålagt mindre forbrugere, mens erhvervskunderne burde have været  

 friholdt.
Når privatforbrugerne alligevel favoriseres skyldes det, at  

 Rønne Kommune og Rønne Varmeforsyning ikke fastsætter  

 tarifferne ud fra kommercielle principper, men derimod tager politiske  

 hensyn, som ikke bør tages i denne sammenhæng.
5. Gas- og Varmeprisudvalgets argumentation 5.1 Gas- og Varmeprisudvalget har anført, at det  

 ikke henhører under Udvalgets kompetenceområde at vurdere, om  

 Rønne Byråd er blevet fejlinformeret.
 Hvad angår takststigningen bemærkes, at  

 Rønne Varmeforsyning stadig kører med  

 underskudsfremføring, og der var således fuld økonomisk  

 begrundelse for, at lade taksterne stige med gennemsnitligt 4,5 %.
 5.2 For så vidt angår de store prisstigninger  

 for Rønne Varmeforsynings erhvervskunder henvises til det i Udvalgets  

 afgørelse af 21. marts 1997 anførte.
Herudover bemærkes, at det er det enkelte  

 varmeværks egne omkostningsforhold, der er afgørende for de  

 deraf følgende priser.
At denne pris ligger over landsgennemsnittet,  

 kan derfor ikke umiddelbart inddrages ved en vurdering af, om det enkelte  

 varmeværks priser er urimelige eller ej.
I Gas- og Varmeprisudvalgets cirkulæreskrivelse af  

 21. juli 1992 angives ikke en nærmere formel for, hvordan grænsen  

 på 20 % s dækning af varmeforsyningens samlede omkostninger  

 gennem faste afgifter skal nås, og dette må derfor være op  

 til varmeforsyningen selv.
Gas- og Varmeprisudvalget har dog mulighed for at  

 foretage en konkret rimelighedsbedømmelse.
 Rønne Kommune har valgt, at alle forbrugskategorier  

 stort set skal belastes ens med faste afgifter, og det forekommer Udvalget  

 vanskeligt at finde, at dette skulle være i strid med  

 varme-forsyningslovens bestemmelser.
 Rønne Kommune har ved beregningen af de faste  

 afgifter endvidere valgt at tage udgangspunkt i tidligere års forbrug,  

 hvilket Gas- og Varmeprisudvalget ikke har fundet grundlag for at finde  

 urimeligt, jf. herved også Konkurrenceankenævnets kendelse af 7.  

 november 1996 om Gauerslund Fjernvarme (j.nr.: 96-85.508).
For så vidt angår det oplyste om, at to af  

 hotellerne er omfattet af indslusningsprisordningen bemærkes, at  

 Rønne Revisionskontor ikke ved sagens behandling på Udvalgets  

 møde den 17. marts 1997 særskilt henviste til Udvalgets  

 cirkulæreskrivelse af 6. juli 1993 om indslusningspriser til generelt  

 tvangstilsluttede blokvarmecentraler.
Dette forhold indgik dog i den på  

 samme udvalgsmøde behandlede klagesag fra en erhvervsvirksomhed i  

 Rønne, men denne afgørelse er ikke indbragt for  

 Ankenævnet.
 Ifølge cirkulæreskrivelsen, der er en  

 opfølgning på Ankenævnets kendelser i  

 blokvarme-centralsagerne, skal disse blokvarmecentraler/erhvervsvirksomheder  

 i en 5-årig periode maksimalt betale en pris svarende til disse kunders  

 skønnede gennemsnitlige alternative egen-produktionspris ved  

 tvangstilslutningen til kollektiv energiforsyning.
 Indslusningspriserne må afspejle de faktiske forhold  

 og må således ændre sig i takt med, at forholdene f.eks.  

 omkring CO2 afgifter og øvrige energiafgifter ændrer sig.  

 Indslusningsprisen må således påvirkes af bortfaldet af  

 energiafgiftsfritagelsen.
Hvad angår klagerens bemærkninger om det  

 urealistiske i, at der ved beregningen af indslusningsprisen tages  

 udgangspunkt i en gennemsnitlig årsnyttevirkningsgrad på 70 %  

 henvises til Ankenævnets kendelse af 30 november 1995, Vejle Amt ctr.  

 Gas- og Varmeprisudvalget (j.nr.: 95-46.304), hvor Ankenævnet ikke  

 fandt grundlag for at tilsidesætte dette udgangspunkt.
Gas- og  

 Varmeprisudvalget finder heller ikke i den foreliggende sag grundlag for at  

 tilsidesætte dette udgangspunkt.
6. Rønne Kommunes argumentation Rønne Kommune har anført, at det  

 fremgår af Rønne Vand- og Varmeforsynings beregninger af  

 indslusningspriserne for varmeåret 1996/97, at Hotel Griffen og Hotel  

 Fredensborg har sparet følgende beløb ved at anvende fjernvarme  

 frem for fyringsolie i det pågældende varmeår:
 Besparelse i kr.
Besparelse i % Hotel Griffen 95.656 20,6 Hotel Fredensborg, stik 2 12.181 8,7 Hotel Fredensborg, stik 3 8.433 19,7 Samlet/vægtet 116.270 18,0 Det bemærkes, at Hotel Fredensborgs stik 1 ikke er  

 omfattet af indslusningsprisordningen og derfor ikke er medtaget.
7.  Ankenævnets bemærkninger I Gas- og Varmeprisudvalgets cirkulæreskrivelse  

 af 21. juli 1992 vedrørende størrelsen af den faste afgift, er  

 det nærmere angivet, at en del af afregningen skal være i form af  

 faste afgifter.
 Det forhold, at der ved leveringsaftalen fra 1991 og i  

 Almindelige bestemmelser for levering af fjernvarme fra 1990 er fastsat, at  

 der ikke skal betales fast årlig afgift, kan ikke føre til, at  

 indregning i 1996 af en fast afgift kan tilsidesættes som urimelig.
 For så vidt angår klagerens anbringende om, at  

 Rønne Byråds afgørelse er ugyldig på grund af  

 misinformation, tiltrædes det af Gas- og Varmeprisudvalget  

 anførte, hvorefter dette forhold ikke kan føre til  

 ophævelse af Udvalgets afgørelse.
 Ankenævnet kan heller ikke tiltræde det, der i  

 øvrigt er anført af klageren til støtte for, at Gas- og  

 Varmeprisudvalgets afgørelse ophæves.
 Gas- og Varmeprisudvalget har fundet, at de principper som  

 Rønne Varmeforsyning har lagt til grund for beregningen af den faste  

 afgift i forhold til privatkunder og erhvervskunder ikke er urimelig, jf.  

 varmeforsyningslovens § 21, stk. 5.
Ankenævnet finder ikke grundlag for at ændre  

 denne afgørelse.
Nævnet finder heller ikke grundlag for at  

 tilsidesætte, at Udvalget ved fastsættelse af indslusningsprisen  

 er gået ud fra en årsnyttevirkningsgrad på 70%.
 Herefter bestemmes:
 Gas- og Varmeprisudvalgets afgørelse af 21. marts  

 1997 stadfæstes.
