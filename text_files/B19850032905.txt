 I henhold til § 43, stk. 2 og § 47 i lov nr. 310 af 6. juni 1973 om  

 levnedsmidler m.m. fastsættes følgende:
 § 1.  Følgende beføjelser i henhold til lov om  

 levnedsmidler m.m. udøves af statens levnedsmiddelinstitut:
 Stk. 2.  Følgende beføjelser i henhold til lov om  

 levnedsmidler m.m. udøves af veterinærdirektoratet:
 § 2.  Afgørelser truffet af kommunalbestyrelsen med  

 hjemmel i følgende bestemmelser i lov om levnedsmidler m.m. kan påklages til  

 statens levnedsmiddelinstitut:
 Stk. 2.  Afgørelser truffet af kommunalbestyrelsen med  

 hjemmel i følgende bestemmelser i lov om levnedsmidler m.m. kan påklages til  

 veterinærdirektoratet:
 § 3.  De beføjelser, der ifølge nedennævnte  

 bekendtgørelser, jfr. levnedsmiddellovens § 68, stk. 1 tilkommer  

 miljøministeren, udøves af statens levnedsmiddelinstitut:
Stk. 2.  Afgørelser, der er truffet af  

 kommunalbestyrelsen efter bestemmelser i de i stk. 1 nævnte bekendtgørelser,  

 kan påklages til statens levnedsmiddelinstitut.
Det samme gælder afgørelser,  

 der er truffet af kommunalbestyrelsen efter bestemmelser i bekendtgørelser,  

 udstedt i henhold til lov nr. 310 af 6. juni 1973 om levnedsmidler m.m. med  

 senere ændringer, medmindre det i den enkelte bekendtgørelse er fastsat, at  

 veterinærdirektoratet eller en anden myndighed er klagemyndighed.
 Stk. 3.  De beføjelser, der ifølge nedennævnte  

 bekendtgørelser, jfr. levnedsmiddellovens § 68, stk. 1, tilkommer  

 miljøministeren eller statens levnedsmiddelinstitut, udøves af  

 veterinærdirektoratet:
 Stk. 4.  Afgørelser, der er truffet af  

 kommunalbestyrelsen efter bestemmelser i de i stk. 3 nævnte bekendtgørelser,  

 kan påklages til veterinærdirektoratet.
 § 4.  De oplysninger vedrørende tilsyns- og  

 kontrolvirksomheden, som kommunalbestyrelserne og  

 levnedsmiddelkontrolenhederne har pligt til at videregive efter  

 levnedsmiddellovens § 47, skal afgives til henholdsvis statens  

 levnedsmiddelinstitut og veterinærdirektoratet i overensstemmelse med disse  

 myndigheders opgaver.
 § 5.  Afgørelser, der er truffet af statens  

 levnedsmiddelinstitut eller veterinærdirektoratet i henhold til §§ 1-3 i  

 denne bekendtgørelse eller i medfør af bekendtgørelser udstedt med hjemmel i  

 lov nr. 310 af 6. juni 1973 om levnedsmidler m.m. med senere ændringer, er  

 endelige.
 Stk. 2.  Miljøministeren kan tillade, at afgørelser  

 truffet af statens levnedsmiddelinstitut eller veterinærdirektoratet som 1.  

 instans påklages til ministeren i overensstemmelse med reglerne i  

 levnedsmiddellovens kapitel 10, såfremt afgørelsen er af principiel karakter  

 eller i øvrigt må anses for at være af væsentlig betydning.
 § 6.  Bekendtgørelsen træder i kraft den 1. august  

 1985.
 Stk. 2.  Bekendtgørelse nr. 365 af 18. juni 1974 om  

 henlæggelse af opgaver og beføjelser til direktøren for statens  

 levnedsmiddelinstitut og veterinærdirektoratet, som ændret ved bekendtgørelse  

 nr. 473 af 22. september 1978, ophæves.
