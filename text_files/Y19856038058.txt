Udtalt, at ulønnet beskæftigelse i humanitære organisationer, herunder  

 arbejde i organisationernes genbrugsbutikker, ikke betragtes som arbejde og  

 derfor ikke har betydning for retten til dagpenge/efterløn på betingelse af,  

 at organisationen er offentligt anerkendt, at medlemmets deltagelse i  

 organisationens arbejde er af beskedent omfang og af tilfældig karakter,  

 således at organisationen ikke er indstillet på pågældende medlems  

 arbejdskraft, at der alene anvendes ulønnet arbejdskraft til de omhandlede  

 aktiviteter, og at de ledige medlemmers og efterlønsmodtageres arbejdsindsats  

 ikke generelt har et større omfang end de andre deltageres indsats Den 31. januar 1985 har Arbejdsministeriet anmodet direktoratet om at  

 besvare organisationens skrivelse af 17. september 1984 til ministeriet  

 vedrørende spørgsmålet om ledige arbejdsløshedskassemedlemmers og  

 efterlønsmodtageres mulighed for at yde en ulønnet, frivillig indsats i  

 organisationens genbrugsbutikker, uden at det får indflydelse på henholdsvis  

 udbetaling af dagpenge og beregning af 200 timers perioden.
 Organisationen har henvist til Arbejdsministeriets skrivelse af 16. april  

 1982 vedrørende efterlønsmodtageres adgang til at udføre frivilligt, ulønnet  

 arbejde inden for Folkekirkens Nødhjælps genbrugsbutikker.
 Organisationen har endvidere henvist til Arbejdsministeriets skrivelse af  

 25. maj 1983 vedrørende ledige medlemmers adgang til at arbejde  

 i Folkekirkens Nødhjælps genbrugsbutikker.
 I denne anledning skal man meddele følgende:
 Ifølge Arbejdsdirektoratets cirkulære af 19. december 1978 om arbejde i  

 efterlønsperioden betragtes organisations- og foreningsarbejde normalt ikke  

 som erhvervsarbejde i henhold til arbejdsløshedsforsikringslovens § 75 c,  

 medmindre dette arbejde har et sådant omfang, at det almindeligvis udbydes  

 som lønarbejde.
 Efter Arbejdsdirektoratets bekendtgørelse nr. 57 af 1. marts 1982 om  

 arbejdes og indtægters betydning for arbejdsløshedsdagpengenes størrelse  

 medfører arbejde i en ledighedsperiode fradrag i dagpengene, mens  

 fritidsaktiviteter ikke medfører fradrag, jf. § 1 med tilhørende vejledning.
 I § 1, stk. 2, er begrebet arbejde bestemt som aktiviteter, der enten  

 medfører indtægt eller efter sin art almindeligvis medfører indtægt.
 Direktoratet har over for Arbejdsministeriet givet udtryk for den  

 opfattelse, at en eventuel godkendelse af, at ulønnet beskæftigelse i  

 humanitære organisationer, herunder arbejde i organisationernes  

 genbrugsbutikker, ikke skal betragtes som arbejde og derfor ikke skal have  

 betydning for retten til dagpenge/efterløn, bør være betinget af - således  

 som det også har været direktoratets forudsætning ved de tidligere  

 godkendelser - at organisationen er offentligt anerkendt, at  

 medlemmets deltagelse i organisationens arbejde er af beskedent omfang og af  

 tilfældig karakter, således at organisationen ikke er indstillet på  

 pågældende medlems arbejdskraft, at andre end ledige medlemmer og  

 efterlønsmodtagere deltager (ulønnet) i det pågældende arbejde, og at  

 de ledige medlemmers og efterlønsmodtageres arbejdsindsats ikke generelt har  

 et større omfang end de andre deltageres indsats.
 Det er i øvrigt forudsat, at der alene anvendes ulønnet arbejdskraft til  

 de omhandlede aktiviteter.
 Ministeriet har tilsluttet sig de af direktoratet anførte synspunkter.
 Opmærksomheden henledes på, at det påhviler vedkommende  

 arbejdsløshedskasse i 1. instans at tage stilling til, om et medlem, som er  

 beskæftiget i de genbrugsbutikker, der drives af KFUK's sociale arbejde,  

 opfylder betingelserne for at modtage dagpenge.
 P.D.V.
