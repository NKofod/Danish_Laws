Nr BTL 249 Betænkning over Forslag til lov om ændring af lov om boligbyggeri (Råderet  

 og godtgørelse for individuelle forbedringer)   

 Nr L 249 1992-93, 1. samling Afgivet af Boligudvalget Afgivet: 19930427 Udvalget har behandlet lovforslaget i nogle møder og har herunder stillet  

 spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra:
Boligselskabernes Landsforening, Højbjerg Andelsboligforening og Lejernes Landsorganisation.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af boligministeren stillede ændringsforslag.
 Et mindretal (Det Konservative Folkepartis og Venstres medlemmer af  

 udvalget) indstiller lovforslaget til vedtagelse med de under nr. 1-5  

 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet kan dog stemme for de under nr. 1-5 stillede ændringsforslag.
Ændringsforslag Til § 1Af et mindretal (KF), tiltrådt af et mindretal (V og  

 FP):
 1) I det foreslåede nye § 10 d, stk. 1 , indsættes efter 2.  

 pkt. som nyt punktum:
»Godtgørelse kan kun ydes til arbejder, der generelt set må betegnes  

 som forbedringer.« Af boligministeren , tiltrådt af udvalget:
 2) I de foreslåede nye § 10 d, stk. 2, 2. og 3.  

 pkt., ændres »ledelse« til: »bestyrelse«.
 3) I det foreslåede nye § 10 e, stk. 3, indsættes efter 2.  

 pkt. som nyt punktum:
 »Selskabet kan reducere beregningsgrundlaget for godtgørelse med  

 værdien af eksisterende installationer og bygningsdele m.v., som er omfattet  

 af forbedringsarbejderne m.v.«, og i 3. pkt., der bliver 4. pkt.,  

 indsættes efter »Selskabet kan« ordet: »endvidere«.
 4) I det foreslåede nye § 10 e, stk. 4, 1. pkt., indsættes  

 efter »den del af de afholdte udgifter,»: »beregnet efter stk.  

 3,».
 Af et mindretal (KF), tiltrådt af et mindretal (V og FP):
5) I det foreslåede nye § 10 e, stk. 4 , ændres »5.000  

 kr.« til: »10.000 kr.« Af boligministeren , tiltrådt af et flertal (S, SF, CD, RV  

 og KRF):
 6) Efter det foreslåede nye § 10 e indsættes som ny  

 paragraf:
»§ 10 f.
Afdelingsmødet kan ved almindelig stemmeflerhed  

 beslutte, at der ud over de forbedringsarbejder, der er afgrænset efter § 10  

 d, stk. 1 og stk. 2, 1. pkt., kan gennemføres yderligere forbedringsarbejder  

 m.v., uden at der skal foretages retablering ved fraflytning.
Disse arbejder  

 medfører ikke ret til økonomisk godtgørelse.
Stk. 2. For forbedringsarbejder m.v., der gennemføres efter  

 reglerne i stk. 1, finder bestemmelserne i § 10 d, stk. 2., 2. og 3. pkt., og  

 § 10 d, stk. 3-6, tilsvarende anvendelse.« Bemærkninger Til nr. 1 Hvad der opfattes som godt for en familie, er ikke nødvendigvis  

 altid en fordel for en anden familie.
Derfor vil det være hensigtsmæssigt at begrænse arbejder, der vil kunne  

 medføre udbetaling af godtgørelse, til arbejder, som generelt set må betegnes  

 som forbedringer.
Der kan således f.eks. ikke ydes godtgørelse i forbindelse  

 med ændring af rumopdeling m.v.
 Til nr. 2 Ændringen er af redaktionel karakter.
 Til nr. 3 og 4 De foreslåede ændringer medfører, at selskabet ved  

 beregningen af den godtgørelse for gennemførte forbedringer, som boligtageren  

 er berettiget til, kan fradrage værdien af de eksisterende installationer og  

 bygningsdele m.v., som er omfattet af forbedringsarbejderne.
Værdien af eksisterende installationer m.v. fastsættes af selskabet.
Det  

 vil derfor være hensigtsmæssigt, at selskabet og boligtageren, før  

 boligtageren påbegynder forbedringen, aftaler, om værdien af sådanne  

 installationer m.v. skal fradrages i godtgørelsen og i bekræftende fald med  

 hvilket beløb.
 Til nr. 5 Det foreslås, at egenbetalingen som minimum er 10.000 kr. for at  

 sikre, at det altovervejende er lejere, der har i sinde at blive boende, der  

 anvender godtgørelsesmuligheden for dermed at begrænse de offentlige  

 udgifters stigning.
 Til nr. 6 Ændringsforslaget medfører, at der sker en udvidelse af den  

 foreslåede råderet for boligtageren.
Det foreslås således, at afdelingsmødet skal kunne beslutte at udarbejde  

 en fortegnelse over arbejder, som boligtagerne kan udføre uden ret til  

 økonomisk godtgørelse.
Med hensyn til disse arbejder er fordelen for  

 boligtageren, at der ikke stilles krav om retablering ved fraflytning.
 Der stilles samme krav til disse beslutninger med hensyn til  

 bekendtgørelse over for lejerne, arbejdernes hensigtsmæssighed, anmeldelse af  

 arbejderne til selskabet m.v., som der stilles til afdelingsmødets  

 beslutninger om råderet med adgang til økonomisk godtgørelse.
