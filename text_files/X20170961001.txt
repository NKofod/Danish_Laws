Pressenævnets kendelse i sag nr. 17-70-01158 En læser kunne ikke få behandlet klage over en annonce i Femina En person klagede over en annonce, som hun mente, fremstod som en redaktionel artikel.
Da personen ikke selv var omtalt, var hun ikke klageberettiget.
Klagen blev derfor afvist uden nærmere behandling.
 Pressenævnets formand, Hanne Schmidt, udtaler:
 [Klager] har klaget over en annonce, hvor hun ikke selv er nævnt eller afbildet.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er omtalt eller afbildet i annoncen, har hun ikke en sådan direkte, væsentlig og individuel interesse, at hun kan anses for klageberettiget.
Der er derfor ikke grundlag for at behandle klagen fra [Klager].
 Klagen afvises herefter uden nærmere behandling, jf. medieansvarsloven § 43, stk. 2, nr. 2.
Det bemærkes videres, at Pressenævnet behandler klager i henhold til medieansvarsloven og de vejledende regler for god presseskik.
Forbrugerombudsmanden behandler sager om virksomheders markedsføring i henhold til markedsføringsloven og anden forbrugerbeskyttende lovgivning, hvor der ikke nødvendigvis er samme krav til retlig interesse.
Forbrugerombudsmanden kan eventuelt kontaktes her: http://www.forbrugerombudsmanden.dk/ [Klager] har klaget til Pressenævnet over annoncen Den uge jeg tog mine bryster tilbage i ugebladet Femina den 8. juni 2017, idet hun mener, at god presseskik er tilsidesat.
 [Klager] har til støtte for klagen blandt andet anført, at der ved valg af skrifttype, farveholdning og øvrige layout i annoncen er sket en sammenblanding med Feminas øvrige redaktionelle indhold.
 Pressenævnets formand, Hanne Schmidt, udtaler:
 [Klager] har klaget over en annonce, hvor hun ikke selv er nævnt eller afbildet.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er omtalt eller afbildet i annoncen, har hun ikke en sådan direkte, væsentlig og individuel interesse, at hun kan anses for klageberettiget.
Der er derfor ikke grundlag for at behandle klagen fra [Klager].
 Klagen afvises herefter uden nærmere behandling, jf. medieansvarsloven § 43, stk. 2, nr. 2.
Det bemærkes videres, at Pressenævnet behandler klager i henhold til medieansvarsloven og de vejledende regler for god presseskik.
Forbrugerombudsmanden behandler sager om virksomheders markedsføring i henhold til markedsføringsloven og anden forbrugerbeskyttende lovgivning, hvor der ikke nødvendigvis er samme krav til retlig interesse.
