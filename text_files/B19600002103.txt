 VI FREDERIK DEN NIENDE, af Guds Nåde Konge til Danmark, de Venders og  

 Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gør vitterligt:
 I medfør af § 1, 2. stk., i lov nr. 18 af 27. januar 1960 om hemmelige  

 patenter vil Vi herved have anordnet følgende:
 Ved krigsmateriel i nævnte lov skal forstås sådanne genstande indenfor  

 nedennævnte arter af materiel, som udelukkende eller væsentlig er bestemt ti  

 krigsbrug, samt dele og tilbehør til sådanne genstande.
 1. Våben og ammunition og lignende materiel, herunder:  

 blanke våben, pistoler (maskinpistoler), geværer (karabiner), maskingeværer,  

 kanoner (haubitser), morterer, raketvåben m.v. samt ammunition dertil.  

 Endvidere hånd- og geværgranater, bomber, torpedoer, miner, fjernstyrede  

 projektiler m.v.
 2. Kemiske kampmidler, herunder: gas-, røg- og  

 flammekastermateriel samt lysbomber m.v.
 3. Materiel til værn imod og bekæmpelse af  

 virkningerne fra det under 1 og 2 nævnte materiel.
 4. Faldskærmsmateriel, båremateriel m.v., feltmæssigt  

 bromateriel og vejbygningsmateriel, flyvepladsmateriel m.v.
 5. Materiel til brug ved ildledelse og navigatin,  

 herunder: sigteapparater og andre apparater til bestemmelse og udregning af  

 skuddata m.v. samt radarmateriel.
 6. Materiel til værn imod observation eller anden  

 iagttagelse, herunder: camouflagemateriel m.v. samt materiel, der har til  

 formål at vildlede eller på anden måde vanskeliggøre krigsførelse.
 7. Materiel, beregnet til at vanskeliggøre eller  

 hindre forskydninger eller transporter, herunder spærringsmateriel.
 8. Materialer, værktøjer og maskiner, som efter deres  

 karakter udelukkende eller væsentligt er bestemt til fremstilling af det  

 under 1-7 nævnte materiel.
 Givet på Amalienborg, den 30. januar  

 1960.
 Under Vor Kongelige Hånd og Segl.
 FREDERIK R.
