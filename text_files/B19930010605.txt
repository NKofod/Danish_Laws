 I medfør af § 61, stk. 6, i bekendtgørelse nr. 93 af 3. marts 1993 om  

 arbejdstilbud m.v. fastsættes:
 § 1.  I 1993 tildeles hver arbejdsformidlingsregion  

 (AF-region) et antal deltageruddannelsesuger som maksimum for godkendelse af  

 anmodninger om uddannelse med uddannelsesydelse før 1. arbejdstilbud.
 Stk. 2.  Chefen for Arbejdsmarkedsstyrelsen fastsætter  

 for 1993 det samlede antal deltageruddannelsesuger, der er til fordeling.  

 Dette sker ud fra en samlet bevilling på 53,8 mill. kr. (FL-93-prisniveau) og  

 en deltagerugepris baseret på uddannelsesinstitutionernes gennemsnitlige  

 deltagerugepris.
Stk. 3.  Fordelingen på AF-regioner sker på grundlag af  

 deres andel af ledige, der er berettiget til uddannelse med uddannelsesydelse  

 før 1. arbejdstilbud, jf. § 61, stk. 1, i bekendtgørelse om arbejdstilbud  

 m.v.
Chefen for Arbejdsmarkedsstyrelsen kan i løbet af 1993 foretage en  

 omfordeling af deltageruddannelsesugerne mellem AF-regionerne.
 Stk. 4.  Arbejdsformidlingen (AF) godkender anmodninger  

 om uddannelse med uddannelsesydelse.
 Stk. 5.  AF-regionschefen kan efter forhandling med  

 Arbejdsmarkedsnævnet og efter indstilling fra det regionale UTB-udvalg  

 fastsætte nærmere retningslinier for fordelingen af de  

 deltageruddannelsesuger, der er tildelt AF-regionen.
 § 2.  Den ledige, der i stedet for et  

 uddannelsestilbud ønsker uddannelsesydelse til en uddannelse før 1.  

 arbejdstilbud, kan anmode AF herom fra tidspunktet for 9 måneders samtalen,  

 jf. § 5 i bekendtgørelse om arbejdstilbud m.v.
 Stk. 2.  Den ledige skal anmode AF om ret til at få  

 uddannelsesydelse senest en måned før det tidspunkt, hvor den ledige har haft  

 12 måneders samlet ledighed med dagpengeret inden for de seneste 15 måneder.
 § 3.  AF kan fravige kravet om, at uddannelsen skal  

 påbegyndes senest 3 måneder efter, at retten til uddannelsesydelse er opnået,  

 jf. § 61, stk. 4, i bekendtgørelse om arbejdstilbud m.v., hvis uddannelsens  

 påbegyndelsestidspunkt nødvendiggør det.
 § 4.  AF's afgørelser efter § 1, stk. 4, kan inden 4  

 uger indbringes for Arbejdsmarkedsnævnet af den, som afgørelsen vedrører.  

 Nævnets afgørelse kan ikke indbringes for anden administrativ myndighed.
 § 5.  Bekendtgørelsen træder i kraft den 15. marts  

 1993 og har virkning fra 1. januar 1993.
 Stk. 2.  Samtidig ophæves beekendtgørelse nr. 872 af 18.  

 december 1989 om kvoteordning m.m. for uddannelse med uddannelsesydelse før  

 1. arbejdstilbud.
