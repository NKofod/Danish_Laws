Nr BTL 24 Betænkning over Forslag til lov om ændring af lov om  

 erhvervsgrunduddannelse m.v. (Aktivering af unge)   

 Nr L 24 1995-96, 1. samling Afgivet af Uddannelsesudvalget Afgivet: 19951207 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Nogle af udvalgets spørgsmål og undervisningsministerens svar herpå er  

 optrykt som bilag til betænkningen.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer) lovforslaget til vedtagelse med de stillede  

 ændringsforslag.
 Et mindretal inden for flertallet (Socialdemokratiets medlemmer af  

 udvalget) bemærker, at sigtet med den forstærkede aktiveringsindsats over for  

 unge ledige dagpengemodtagere er, at disse i størst muligt omfang skal  

 tilbydes mulighed for at opnå en anerkendt erhvervsfaglig kompetence, som  

 giver et godt grundlag for varig beskæftigelse på arbejdsmarkedet.
Formålet med at give erhvervsskolerne mulighed for at udvikle og udbyde  

 erhvervsgrunduddannelser skal ses i denne sammenhæng, idet disse  

 uddannelsesforløb for en del af de unge ledige dagpengemodtagere skal ses som  

 det første skridt frem mod en egentlig erhvervsuddannelse.
EGU-forløbene må  

 derfor forventes tilrettelagt således, at de giver umiddelbar adgang og  

 rettigheder til at fortsætte i en kompetencegivende erhvervsuddannelse med  

 merit for de opnåede kvalifikationer i EGU-forløbet.
 Det skal understreges, at det forudsættes, at det af de aftalte  

 EGU-uddannelsesplaner fremgår, hvilke merit- og godskrivningsmuligheder det  

 enkelte EGU-forløb forventes at give grundlag for.
 Som udgangspunkt må det forudsættes, at kompetenceniveauet for et  

 EGU-forløb som minimum svarer til niveauet for en eller flere skoleperioder  

 på erhvervsuddannelsesområdet eller tilsvarende inden for andre  

 erhvervskompetencegivende ungdomsuddannelser.
 Vurderingen heraf foretages for skoledelen af erhvervsskolen og for den  

 praktiske del af uddannelsen af de relevante faglige udvalg.
 Med henblik på at sikre den størst mulige sammenhæng mellem de konkrete  

 EGU-aktiviteter og de ordinære erhvervsuddannelser forudsættes det, at  

 EGU-forløbene konkret tilrettelægges efter drøftelse med de relevante faglige  

 udvalg.
 I forlængelse heraf skal det understreges, at sammenhængen med de ordinære  

 erhvervsuddannelser generelt skal sikres, idet det forudsættes, at  

 Erhvervsuddannelsesrådet en gang årligt på baggrund af en redegørelse om  

 indsatsen udtaler sig herom.
 Et mindretal (Enhedslistens og Dansk Folkepartis medlemmer af  

 udvalget) indstiller lovforslaget til forkastelse ved 3. behandling.
Et mindretal inden for mindretallet (Enhedslistens medlem af udvalget)  

 finder, at lovforslaget sammen med lovforslagene nr.
L 25 og L 26 er møntet  

 på at skabe rammer for aktivering af unge på uacceptable betingelser.  

 Enhedslisten ønsker ikke at støtte regeringens brug af bl.a.
EGU som redskab  

 i forbindelse med regeringens planer om tvangsaktivering.
Enhedslisten finder  

 det heller ikke acceptabelt, at der kan nedsættes ad hoc-udvalg, som har  

 samme kompetence som de faglige udvalg, og som derfor kan bruges til at lave  

 ministerkonstruerede kortvarige uddannelser.
Enhedslisten ser de tre  

 lovforslag nr.
L 24, L 25 og L 26 som et redskab for regeringen til at  

 indføre korte erhvervsuddannelser på 18 måneder som et generelt element i de  

 uddannelsestilbud, som man ønsker at tvangsaktivere unge til.
I stedet for  

 denne udvikling skal der skabes ordentlige økonomiske og studiemæssige rammer  

 for, at unge kan tage sig en egentlig faglig uddannelse.
Absurd at man med  

 den ene hånd forhindrer unge i at starte på den uddannelse, de ønsker, og med  

 den anden forringer vilkårene og laver tvangsuddannelser.
 Et andet mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme for det under nr. 4 stillede ændringsforslag.
Mindretallet indstiller lovforslaget til forkastelse, fordi lovforslaget  

 er en del af regeringens forslag om etablering af 18 måneders  

 uddannelsesforløb.
Socialistisk Folkeparti finder det meget betænkeligt, at  

 der etableres uddannelsesforløb, som umiddelbart skal laves, fordi regeringen  

 vil have lavet stramninger over for unges muligheder for at kunne få  

 dagpenge.
 Uddannelser skal etableres ud fra, hvilket behov samfundet har, og skal  

 ses i sammenhæng med uddannelsespolitikken i det hele taget.
 At Socialistisk Folkeparti indstiller lovforslaget til forkastelse betyder  

 ikke, at der ikke er enkeltdele i regeringens samlede program for  

 "Hurtigere i job og uddannelse", som Socialistisk Folkeparti kan  

 være tilhænger af, f.eks. erhvervsskolernes muligheder for at etablere EGU.  

 Men dette ændrer ikke ved, at Socialistisk Folkeparti er imod lovforslagene i  

 aktiveringsprogrammet i deres helhed.
 ÆndringsforslagAf undervisningsministeren, tiltrådt af et  

flertal (S, V, KF, RV og CD):
 Til § 1 1) Nr. 1 affattes således:
»1. I § 1, stk. 4, § 5, stk. 1, 1. pkt., og § 13,  

 stk. 1, 1. pkt., ændres »§ 3, stk. 3« til: »§ 3, stk.  

 4«, og i § 13, stk. 2, ændres »§ 3, stk. 3« til:  

 »§ 3, stk. 3 og 4«.' 2) I det under nr. 4 foreslåede § 3, stk. 2, ændres  

 »1 års« til: »6 måneders«.
 3) I det under nr. 5 foreslåede § 5, stk. 4 ,  

 indsættes efter 1. pkt. som nyt punktum:
»Ydelsen udgør i 1996 1.297,50 kr. og fastsættes i øvrigt som anført  

 i stk. 3.« Af undervisningsministeren, tiltrådt af et flertal (S, V,  

 KF, SF, RV og CD):
 4) Efter nr. 7 indsættes som nyt nummer:
 »01. Efter § 13 indsættes som ny paragraf:
»§ 13 a.
Amtsrådene yder tilskud til befordring for  

 erhvervsgrunduddannelseselever under skoleundervisning, herunder  

 værkstedsskole med skoleydelse, i henhold til § 28 i lov om gymnasiet  

 m.v.«» Bemærkninger Til nr. 1 Ændringsforslaget stilles for at give såvel kommunerne som  

 erhvervsskolerne utvivlsom hjemmel til at yde tilskud til  

 værkstedsskoleundervisning, jf. lovens § 3, stk. 2, der efter  

 ændringsforslaget bliver til § 3, stk. 3.
Hvis tilrettelæggeren af erhvervsgrunduddannelsen ikke kan skaffe praktik  

 til en elev i et erhvervsgrunduddannelsesforløb, kan eleven i stedet få  

 værkstedsundervisning (værkstedsskole) med skoleydelse.
Der udbetales den  

 samme skoleydelse som under skoleperioderne i forløbet.
Denne ordning har  

 hele tiden været gældende, men ved ændringen af § 13 ved lov nr. 450 af 14.  

 juni 1995 blev det ikke gjort helt tydeligt, at udgiften til  

 værkstedsskoleundervisning fortsat skulle høre under den kommunale  

 finansiering.
 Med lovforslaget om, at erhvervsskoler kan arrangere  

 erhvervsgrunduddannelse, er behovet for en tydelig finansieringsbestemmelse  

 blevet forstærket.
Når der er tale om uddannelsesplaner, der er udarbejdet af en  

 erhvervsskole, skal tilskud ydes af statskassen.
Ellers påhviler udgiften  

 kommunen.
Merudgiften for staten skønnes ubetydelig i sammenhæng med det oprindelige  

 lovforslag.
Der vil på de årlige finanslove blive foreslået en takst pr.  

 årselev svarende til taksten for særlige aktiveringsforløb på  

 erhvervsskolerne.
 Til nr. 2 Ændringsforslaget stilles, fordi 6 måneders forudgående  

 beskæftigelse for denne målgruppe må anses for tilstrækkeligt til, at en  

 erhvervsgrunduddannelse kan gennemføres forsvarligt på 18 måneder.
Til nr. 3 Ændringsforslaget skyldes, at finansloven kommer til afstemning,  

 før ændringen af loven om erhvervsgrunduddannelse m.v. kan være vedtaget og  

 stadfæstet.
Da det således ikke for 1996 er muligt at fastsætte taksten for  

 den højere skoleydelse på finansloven, foreslås den fastsat direkte i det  

 foreslåede nye stk. 4 til § 5.
 Til nr. 4 Bestemmelsen i den foreslåede § 13 a om befordringstilskud  

 svarer i princippet til § 28 i lov om gymnasiet m.v. og § 24 i lov om  

 erhvervsskoler.
Erhvervsuddannelseselever er berettiget til befordringsgodtgørelse og  

 statens uddannelsesstøtte (SU), mens de er på skole uden løn, når visse  

 nærmere støttebetingelser i øvrigt er opfyldt.
Skoleydelsen til  

 erhvervsgrunduddannelseselever er fastsat til et beløb, der som udgangspunkt  

 svarer til stipendium og studielån efter lov om statens uddannelsesstøtte.
 Ændringsforslaget stilles for at stille erhvervsgrunduddannelseselever  

 lige med elever i de SU-berettigende ungdomsuddannelser for så vidt angår  

 befordring.
 Befordringsordningen finansieres og administreres af amtskommunerne, jf. §  

 28 i lov om gymnasiet m.v.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF) Dorit  

 Myltoft (RV) Bruno Jerup (EL) Addi Andersen (CD) Anders Mølgaard (V) Hanne  

 Severinsen (V) fmd.
Henning Urup (V) Ulla Tørnæs (V) Frank Dahlgaard  

 (KF) Lene Espersen (KF) John Vinther (KF) Poul Nødgaard (DF)  

 Fremskridtspartiet havde ikke medlemmer i udvalget.
Bilag Nogle af udvalgets spørgsmål til undervisningsministeren samt dennes svar  

 herpå Spørgsmål 1:
Hvor mange unge har til dato påbegyndt et EGU-forløb og inden for hvilke  

 områder/brancher? Svar:
Pr. 31. marts 1995 havde kommunerne ifølge deres indberetninger til  

 Undervisningsministeriet indgået 1.122 EGU-aftaler.
Ved en EGU-aftale forstås  

 en aftale mellem en kommune og en ung om en uddannelsesplan, der skal  

 indeholde et uddannelsesforløb med skole- og praktikuddannelse samt en  

 angivelse af den tilsigtede kompetence samt forventet godskrivning af  

 skoleundervisning ved fortsat uddannelse.
For resten af 1995 har kommunerne  

 oplyst, at de forventer at indgå yderligere ca. 900 aftaler.
Med udgangen af  

 1995 kan der således forventes at være indgået godt 2.000 EGU-aftaler.
Af vedlagte underbilag 1 og 2 fremgår fordelingen på henholdsvis  

 skoleområder og praktikbrancher.
At procentgrundlaget i underbilag 1 summer  

 op til 2.288 og ikke til 1.122 skyldes, at den enkelte aftale kan indeholde  

 mere end et skoleområde.
 Spørgsmål 2:
Hvor mange har afsluttet og inden for hvilke områder/brancher? Svar:
Der er hidtil en elev, der har afsluttet en EGU-uddannelse.
Den pågældende  

 er uddannet som medhjælp i et smedeværksted.
Uddannelsen er sammensat af  

 skoledele fra en erhvervsskole og et AMU-center med tilhørende praktik i et  

 smedeværksted.
 Loven trådte i kraft den 1. august 1993, og kommunerne gik først for alvor  

 i gang med at udarbejde uddannelsesplaner i begyndelsen af 1994. Det er  

 således først i 1996, at EGU-eleverne i større målestok begynder at afslutte  

 deres uddannelse.
 Spørgsmål 3:
Hvilken konkret merit til egentlig uddannelse har de unge opnået gennem  

 EGU-forløbene i de forskellige områder/brancher? Svar:
 Undervisningsministeriet har i forbindelse med indberetningerne for  

 kommunerne også oplysninger om antallet af meritbestemmelser i de 1.122  

 uddannelsesplaner (EGU-aftaler), der var indgået frem til og med 31. marts  

 1995. Fordelingen på merit for skole og merit for praktik fremgår af vedlagte  

underbilag 3.
 Spørgsmål 4:
Er det rigtigt, at EGU ikke giver en egentlig erhvervskompetence, udover  

 retten til at blive dagpengeberettiget på dimittendsats? Svar:
En EGU skal i henhold til formålsbestemmelsen i lovens § 1 give grundlag  

 for beskæftigelse på arbejdsmarkedet inden for de arbejdsområder, som den  

 pågældende er oplært i under EGU.
Den tilsigtede kompetence beskrives i en  

 uddannelssplan for eleven, jf.
EGU-lovens § 5 og svaret på spørgsmål 1.
 Spørgsmål 5:
Hvorledes sikres det, at uddannelsesindsatsen for de unge ledige  

 tilrettelægges i sammenhæng med de reelt erhvervskompetencegivende  

 uddannelser? Svar:
 EGU har et dobbelt formål, dels at give grundlag for fortsat uddannelse,  

 dels at give grundlag for beskæftigelse på arbejdsmarkedet, jf. også svaret  

 på spørgsmål 4.
 Den unge kan som led i sin EGU-uddannelsesplan gennemføre elementer fra  

 flere eksisterende uddannelser og dermed opnå merit ved eventuel fortsat  

 uddannelse.
 Det fremgår af EGU-lovens § 5, at den forventede godskrivning af  

 skoleundervisning ved fortsat uddannelse skal fremgå af den enkelte elevs  

 uddannelsesplan.
 Med hensyn til godskrivning af praktik er det inden for  

 erhvervsuddannelserne de faglige udvalg, der har kompetence til at foretage  

 denne godskrivning.
 Der henvises desuden til besvarelsen af spørgsmål 3.
 Spørgsmål 6:
Hvorledes sikres det, at uddannelsesindsatsen tilrettelægges i et tæt og  

 konkret samarbejde med arbejdsmarkedets parter, herunder de faglige udvalg på  

 EUD-området? Svar:
I tilrettelæggelsen af EGU-forløb anvendes der elementer fra allerede  

 eksisterende uddannelser.
I det omfang, der indgår elementer fra  

 erhvervsuddannelserne (EUD), har de faglige udvalg således indirekte  

 indflydelse på EGU.
På eksempelvis erhvervsskolerne og AMU-centrene er arbejdsmarkedets parter  

 i kraft af skolernes bestyrelser tillige med til at sikre kvaliteten af bl.a.  

 de uddannelsesdele, som indgår i et EGU-forløb.
En væsentlig del (ca. 40  

 pct.) af skoleundervisningen inden for EGU gennemføres på erhvervsskoler og  

 AMU-centre.
 Arbejdsmarkedets parter har ikke som i erhvervsuddannelserne (EUD) en  

 direkte indflydelse på tilblivelsen af EGU-uddannelsesplanerne.
