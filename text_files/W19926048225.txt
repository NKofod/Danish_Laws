Patentankenævnet stadfæstede Patentdirektoratets afgørelse, hvorefter  

 mærkerne ANNABELL'S ikke blev fundet forveksleligt med mærket ANNA År 1992, den 24. september afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 25. april 1990 blev en ansøgning fra Onsbæk Hotel A/S, ved advokat  

 Jens Maare af 3. juli 1989 om registrering af varemærket ANNABEL'S for  

 klasserne 29-33 bekendtgjort i Dansk Varemærketidende.
 Den 15. juni 1990 nedlagde Mejeriselskabet Danske Landmænd A/S indsigelse  

 mod registrering af det ansøgte mærke under henvisning til det for indsigerne  

 under VR 1460 1988 registrerede mærke, ANNA.
 Indsigeren anførte:
»Ansøgningen er begæret registreret for alle varer i klasserne 29-33.  

 Da indsigermærket er registreret for klasse 29: ost og mejeriprodukter,  

 foreligger der derfor direkte varesammenfald.
Der må derfor anlægges en  

 streng bedømmelse ved afgørelsen af spørgsmålet om den lighed, der foreligger  

 mellem mærkerne.
Hvad mærkeligheden angår, må vi hævde, at den er så betydelig, at  

 betegnelerne ANNABEL'S og ANNA som sådanne må anses som forvekslelige.
Det  

 gøres her specielt gældende, at ANNA er helt indeholdt i og udgør den første  

 del af det ansøgte mærke.
Ydermere er begge pigenavne, og mærkerne må derfor  

 såvel visuelt som auditivt og begrebsmæssigt anses for forvekslelige.  

 Sluttelig skal vi henlede opmærksomheden på, at der ikke eksisterer  

 registreringer i klasse 29, som indledes med ANNA-, der ikke tilhører  

 indsigerne.
 Til støtte for indsigelsen skal vi henvise til følgende tidligere  

 afgørelser:
De citerede afgørelser bekræfter alle direktoratets praksis, nemlig at 2  

 mærker anses for forvekslelige, når det ene mærke udgør første del af det  

 andet mærke.« Den 9. november 1990 afviste Patentdirektoratet indsigelsen med følgende  

 begrundelse:
 »Der er varekollision mellem de varer, der omfattes af ansøgningen og  

 de varer, der er omfattet af registreringen, og det afgørende for om mærkerne  

 er forvekslelige er derfor, om der er mærkelighed.
Spørgsmålet om hvorvidt der er mærkelighed mellem ordene ANNABEL'S og ANNA  

 har tidligere været fremme til afgørelse.
Ved behandlingen af den ansøgning,  

 der førte til registrering af ordet ANNA under VR 2300 1979 - registreringen  

 er senere udslettet - for tjenesteydelser i klasse 42, blev ordet ANNABEL'S,  

 der tidligere var registreret under VR 3321 1974 for Restaurationsselskabet  

 Annabel's ApS, København, ikke fundet forveksleligt med ordet ANNA.
Ved  

 registreringen af det under VR 2448 1981 registrerede mærke »ANNABEL'S,  

 Det Er Her det Ryster«, for alle tjenesteydeler i klasse 42 blev det  

 under VR 2300 1979 for hotel- og restaurationsvirksomhed i klasse 42  

 registrerede varemærke, bestående af ordet ANNA ikke fundet at være til  

 hinder for det ansøgte mærkes registrering.
Endelig blev de under VR 2300  

 1979 og VR 3522 1984 for tjenesteydelser i klasse 42 registrerede varemærker  

 bestående af ordet ANNA ikke fundet forvekslelige med ordet ANNABEL'S, der  

 blev registreret under VR 0371 1987 bl.a. for tjenesteydelser i klasse 42.
I overensstemmelse med denne praksis fandt man ved behandlingen af  

 nærværende sag ikke det ansøgte mærke forveksleligt med det for indsigerne  

 under VR 1460 1988 registrerede varemærke.
Grunden til at ordene ANNA og  

 ANNABEL'S, uanset at de begge er pigenavne, og at ANNA indeholdes i ANNABEL'S  

 ikke er anset for forvekslelige er, at ordene, der er forskellige både  

 auditivt og visuelt, også opfattes forskelligt.
Anna er et gammelt dansk  

 pigenavn, medens Annabel, her i formen Annabel's opfattes som et udenlandsk  

 fornavn helt forskellig fra Anna.' Den 7. januar 1991 påklagede Mejeriselskabet Danske Landmænd A/S  

 afgørelsen og anførte: ......
»Det af direktoratet vedrørende tidligere praksis anførte finder vi  

 ikke bør tillægges væsentlig betydning, idet der efter vor opfattelse er  

 væsentlig forskel på tjenesteydelser, som f.eks. hotel- og  

 restaurationsvirksomhed, og på dagligvarer, som forbrugerne finder i mange  

 forskellige forretninger og sammenhænge.
Det er efter vor opfattelse langt  

 nemmere at kende forskel på et hotel eller en restaurant, der kun findes et  

 sted, med et bestemt navn (ANNABEL'S) og et andet hotel eller en anden  

 restaurant, der ligger et helt andet sted med navnet ANNA.
Det er  

 enkeltvirksomheder, og ingen vil tage fejl og gå i Lille Kongensgade, hvis  

 det i virkeligheden var på Ålekistevej, man ville indtage sin cappucino.
Helt anderledes forholder det sig, når det drejer sig om varemærker for  

 dagligvarer, og specielt når mærkerne anvendes for varer, som typisk sælges i  

 selvbetjeningsforretninger, hvor forbrugerne vil have vanskeligt ved at  

 skelne, om den vare man ønsker at købe nu hedder ANNA eller ANNABEL'S,  

 specielt fordi begge er pigenavne.
Ydermere vil mærker, der er hinanden så  

 lig, som ANNA og ANNABEL'S forlede forbrugerne til at tro, at varerne  

 hidrører fra samme virksomhed.
 Det har da også stedse været direktoratets praksis at anse to varemærker  

 for forvekslelige, når det ene var helt indeholdt i det andet, specielt når  

 det udgør hele den første del af det ansøgte varemærke, idet det specielt er  

 første del af et mærke, der fæstner sig i brugerens bevidsthed.« ......
 I skrivelse af 20. marts 1991 anførte klagerne yderligere.
»...... har vi foretaget en undersøgelse af, hvilke mærker  

 direktoratet har anset for forvekslelige, idet vi har koncentreret  

 undersøgelsen om mærker, der består af eller kan opfattes som personnavne.
Vi  

 har dog medtaget enkelte andre afgørelser, som vi finder er af interesse, og  

 som også støtter vor påstand, nemlig at direktoratet i samtlige tilfælde har  

 anset ansøgte mærker, der var helt indeholdt i det ansøgte mærke, for  

 forvekslelige.
 Også i sager, hvor det ene navn er af betydelig mere  

 »udenlandsk« klang end det andet, har dette været tilfældet, jf. at  

 JIM er anset for forveksleligt med JIMMY'Z.
Idet vi således fastholder, at mærkerne såvel visuelt som auditivt og  

 begrebsmæssigt må anses for forvekslelige, henstiller vi, at direktoratets  

 afgørelse ændres, og at indsigelsen tages til følge, hvilket også er i  

 overensstemmelse med direktoratets praksis på området.' Ansøgeren anførte hertil i skrivelse af 13. maj 1991: ......
»Det skal fortsat bestrides, at det ansøgte mærke ANNABEL'S er  

 forveksleligt med det for indsigerne under VR 1460 1988 registrerede ordmærke  

 ANNA.
Det gøres således gældende, at de 2 ord ANNA og ANNABEL'S adskiller sig  

 både auditivt og visuelt samt opfattes forskelligt.
 Til støtte for ovennævnte anbringender henvises til Patentdirektoratets  

 praksis herunder registreringen af ANNA under VR 2300 1979 for  

 tjenesteydelser i klasse 42. Her blev ordet ANNA ikke fundet forveksleligt  

 med ordet ANNABEL'S, registreret under VR 3321 1974. Ligeledes blev det under  

 VR 2448 1981 registrerede mærke ANNABEL'S, det er her det ryster alle  

 tjenesteydelser i klasse 42, ikke fundet forveksligt med det under VR 2300  

 1979 registrerede varemærke ANNA.
 Sluttelig blev de under VR 2300 1979 og VR 3522 1984 for tjenesteydelser i  

 klasse 42 registrerede varemærker bestående af ordet ANNA ikke fundet  

 forvekslelig med ordet ANNABEL'S registreret under VR0371 1987.
Det gøres således gældende, at nærværende sag bør afgøres efter samme  

 retningslinier, som ovennævnte registreringspraksis.« Ankenævnet har behandlet sagen på sit møde den 14. august 1992.
 For klageren mødte advokat Finn Nielsen sammen med kontorchef  

 Holme-Nielsen.
 For ansøgeren mødte advokat Jens Maare ved advokatfuldmægtig Mads Roikjer.
 Sagen procederedes i det væsentlige under henvisning til de afgivne  

 skriftlige indlæg.
 Ankenævnet skal udtale:
I henhold til de af direktoratet anførte grunde og idet det for ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
