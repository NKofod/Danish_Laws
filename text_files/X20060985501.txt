Vindmølle  anpartsreglerne   

 driftsrisiko  produktion af elektricitet Spørgsmål 1. Vil  

 kommanditisterne i A blive anset som selvstændige erhvervsdrivende i  

 skattemæssig henseende, hvorved resultatet af virksomhedsdeltagelsen skal  

 medregnes i kommanditisternes personlige indkomst, dvs. at investorerne ikke  

 bliver omfattet af personskattelovens § 4 stk. 1, nr. 10 eller nr. 13 (nu nr.  

 12)? 2. Kan  

 afskrivningsgrundlaget for hele A, hvorpå der kan foretages afskrivning efter  

 afskrivningslovens kapitel 2, opgøres til 19.920.838 kr. ud fra de givne  

 forudsætninger, svarende til vindmøllens anskaffelsessum på 19.154.650 kr.  

 med  

 tillæg af et udbyderhonorar på 766.188 kr.? 3. Er  

 kommanditisterne i A berettiget til creditnedslag for betalt skat i Tyskland,  

 jf. overenskomsten mellem Danmark og Tyskland? 4. Er  

 renteudgifter fradragsberettigede for kommanditisterne, såfremt der er tale  

 om  

 et såkaldt non recourse lån? Har en non recourse klausul anden indflydelse på  

 kommanditisternes fradragsret (fradragskontoen)? Svar 1. Ja.  

  

 2. Nej.  

  

 3. Ja.  

  

 4. Ja.
Se dog begrundelsen.
Beskrivelse af de faktiske forhold Spørger  

 beskæftiger sig med strukturering og administration af investeringsprojekter  

 til private investorer, og påtænker at udbyde et vindmølleprojekt som et  

 kommanditselskab.
 Kommanditselskabets  

 formål er at købe 1 stk. 2 MW vindmølle, og drive vindmøllen som en  

 virksomhed  

 med produktion af strøm til et el-selskab.
Selskabets  

 stamkapital andrager 20.399.702 kr., der er fordelt på 100 anparter á 203.998  

 kr., der maksimalt kan fordeles på 10 personer.
Kommanditisternes hæftelse  

 andrager 203.998 kr. pr. tegnet anpart med fradrag af kontante indbetalinger,  

 men med tillæg af ikke udloddet overskud.
 Komplementaren  

 er B, der er den ansvarlige deltager i A, og hæfter derved ubegrænset og  

 direkte for A´s forpligtelser.
Vindmøllen er  

 fysisk opført på et jordstykke i Tyskland, og er opstillet ved siden af 3  

 tilsvarende møller.
Jorden er lejet i 25 år.
 Vindmøllen er  

 erhvervet af A ved købsaftale indgået den 30. december 2004 med spørger.  

 Prisen  

 for vindmøllen andrager 19.154.650 kr., hvortil kommer et udbyderhonorar på  

 766.188 kr. og etableringsomkostninger på 478.864 kr., hvilket giver en  

 samlet  

 anskaffelsessum på 20.399.702 kr.
Spørgers eventuelle opfattelse ifølge anmodning og bemærkninger til  

 sagsfremstilling Spørgsmål 1.
 Et  

 kommanditselskab er ikke et selvstændigt skattesubjekt, hvilket betyder, at  

 kommanditisterne beskattes af kommanditselskabets resultat i den personlige  

 indkomst, med mindre virksomheden er omfattet af anpartsreglerne, herunder  

 reglerne i personskattelovens § 4 stk. 1, nr. 10 og 13 (nu nr. 12).
 I det aktuelle  

 projekt vil antallet af kommanditister maksimalt udgøre 10. Vindmøllen vil  

 have  

 egen elmåler, den er opstillet på egen lejet parcel, og den indgår ikke på  

 nogen måde i samdrift med andre møller, ligesom der ikke er fælles hæftelse  

 med  

 andre møller.
Møllen har  

 selvstændig forsikring, som blandt andet dækker produktionstab samt  

 reservedele  

 og reparationer.
Der henvises til Tidsskrift for Skat 1997, 525, hvor  

 Landsskatteretten fandt, at et vindmølleprojekt ikke var omfattet af  

 personskattelovens  

 § 4 stk. 1, nr. 10. Det er på tilsvarende vis spørgers opfattelse, at  

 kommanditisterne i A ikke vil blive omfattet af personskattelovens § 4 stk.  

 1,  

 nr. 10.
A skal drive sin  

 egen vindmøllevirksomhed, der producerer og sælger strøm.
Der vil derfor  

 efter  

 spørgers opfattelse ikke foreligge udlejningsvirksomhed, hvilket medfører, at  

 kommanditisterne i A ikke bliver omfattet af personskattelovens § 4 stk. 1,  

 nr.  

 13 (nu nr. 12).
Kommanditisterne  

 bliver således ikke omfattet af anpartsreglerne, og de skal medregne  

 resultatet  

 som personlig indkomst, ligesom de vil kunne anvende virksomhedsskattelovens  

 regler.
De bliver tillige omfattet af reglerne om fradragskonto, hvilket  

 medfører, at de ikke kan opnå et skattemæssigt fradrag, som er større end den  

 enkelte kommanditist hæftelse.
 Spørgsmål 2.
 Vindmøller anses  

 i afskrivningsmæssig henseende for driftsmidler, der kan afskrives efter  

 afskrivningslovens  

 kapitel 2. Der kan afskrives på hele vindmøllens anskaffelsessum, jf.  

 Tidsskrift  

 for Skat 1993, 176, Østre Landsret.
 Der verserer i  

 øjeblikket en debat om, hvorvidt udbyders honorar kan indgå i  

 afskrivningsgrundlaget for erhvervsejendomme.
SKAT har gennem  

 en periode gennemgået adskillige projekter fra stort set alle større  

 ejendomsudbydere  

 i Danmark.
Det er SKATs holdning, at hele udbyderhonoraret hverken kan  

 fratrækkes, afskrives eller indgå i ejendommens anskaffelsessum.
SKATs argumenter  

 bygger på en afgørelse afsagt af Landsskatteretten,  


  

 SKM2003.350.LSR  


,  

 hvor Landsskatteretten har fastholdt, at forskellen mellem ejendommens  

 købspris  

 og investorernes anskaffelsessum ikke kunne anses for en del af  

 anskaffelsessummen for ejendommen.
I Tidsskrift for Skat 2004, 635 fandt  

 Landsskatteretten, at projektomkostningerne ikke kunne indgå i  

 afskrivningsgrundlaget  

 for en vindmølle.
Det er spørgers  

 opfattelse, at problemstillingen er den samme, uanset om der er tale om  

 ejendomme  

 eller vindmøller.
Det er endvidere spørgers opfattelse, at alle omkostninger,  

 eksklusiv låneomkostninger, som knytter sig til erhvervelsen af det  

 afskrivningsberettigede aktiv, skal indgå i afskrivningsgrundlaget.
I  


  

 SKM2003.350.LSR  


  

 fandt Landsskatteretten, at forskellen mellem udbyders købspris for  

 ejendommen  

 og investorernes anskaffelsessum for anparterne i projektet er udbyders  

 honorar  

 for tilrettelæggelse af det samlede projekt, og den knowhow, som ligger til  

 grund for tilrettelæggelsen.
Landsskatteretten fandt, at forskellen ikke kan  

 anses som en del af ejendommens anskaffelsessum, og at udgiften til  

 udbyderhonorar  

 er en etableringsudgift, som ikke kan medregnes i afskrivningsgrundlaget  

 eller  

 fradrages ved indkomstopgørelsen.
 Spørger  

 tiltræder, at der i indkomstopgørelsen ikke kan fratrækkes udgifter til  

 projektudvikling, ligesom at disse udgifter ikke kan indgå i  

 afskrivningsgrundlaget.
Som det fremgår  

 af salgsprospektet andrager udbyderhonoraret 766.188 kr. og  

 etableringsomkostningerne  

 478.864 kr.
Af etableringsomkostningerne anses 50 % for fradragsberettiget og  

 50 % for ikke fradragsberettiget.
I de ikke fradragsberettigede  

 etableringsomkostninger indgår udgifter til spørger, som vedrører  

 projektudvikling  

 og knowhow.
Udgifterne er sammensat af følgende:
Det resterende  

 beløb (udbyderhonoraret) er ikke udgifter, der efter spørgers vurdering  

 vedrører tilrettelæggelse af det samlede projekt eller knowhow.
Udgiften er  

 efter spørgers opfattelse at sidestille med den pris, der skal betales til en  

 mægler.
Det er spørgers  

 vurdering, at der ikke er forskel på det arbejde en udbyder udfører, og det  

 arbejde en mægler udfører.
Der hvor den store forskel ligger er, at en mægler  

 i  

 Danmark bliver betalt af sælger, mens udbyderhonorar bliver betalt af køber.  

 Det, at mæglerhonoraret ikke indgår i skødesummen på vindmøllen, bør ikke  

 være  

 afgørende for, hvorvidt udgiften kan betragtes som mæglerhonorar eller ej.
Udbyderhonoraret,  

 som er tillagt vindmøllens anskaffelsessum, er derfor direkte sammenlignelig  

 med et mæglerhonorar.
Forskellen er, at udgiften i nærværende sag pålægges  

 køber, i stedet for, at sælger betaler mægler.
 Landsskatteretten  

 har i  


  

 SKM2003.295.LSR  


  

 afsagt en kendelse vedrørende et kommanditselskabs adgang til at foretage  

 fradrag for administrationsomkostninger, jf. ligningslovens § 8 J.  

 Repræsentanten  

 anførte følgende:
 Revisoren har  

 videre oplyst, at ingen del af de samlede administrationsudgifter på 480.000  

 kr. anses for tillæg til anskaffelsessummen, jf. ligningslovens § 8 J stk. 3,  

 idet D A/S har fået et honorar, svarende til 5 % af entreprisesummen, og  

 dette  

 beløb er aktiveret til afskrivning.
 Landsskatteretten  

 foretager i sin afgørelse forhøjelse af afskrivningsgrundlaget med en andel  

 af  

 administrationsomkostningen, som ikke bliver anset for fradragsberettiget,  

 men  

 Landsskatteretten kommenterer og regulerer ikke afskrivningsgrundlaget for  

 honoraret, der svarer til 5 % af entreprisesummen.
 Ligningsrådet  

 har den 16. december 2003 afsagt en bindende forhåndsbesked,  


  

 SKM2004.25.LR  


,  

 hvor der gives delvist medhold i, at en andel af udbyderhonoraret kan  

 tillægges  

 ejendommens anskaffelsessum.
 Sagen drejede  

 sig om et kommanditselskab, der anskaffede 4 ejendomme, og afholdt en udgift  

 til udbyder, svarende til 3,2 % af ejendommenes overdragelsessum.  

 Ligningsrådet  

 fandt i den konkrete sag, at ydelser, der bliver leveret på tilsvarende  

 vilkår,  

 som gælder for en ejendomsmægler, og som på samme måde er knyttet til selve  

 handlen med ejendommen, kan medregnes til anskaffelsessummen.
 Det er spørgers  

 opfattelse, at købeomkostninger, herunder udbyderhonorar, kan sidestilles med  

 de handelsomkostninger, der kan tillægges vindmøllens anskaffelsessum, og at  

 der er fragået et rimeligt beløb for projektudviklingsomkostninger, 50 % af  

 etableringsomkostningerne.
Spørgers  

 arbejdsopgaver er helt identisk med en mæglers arbejdsopgaver.
Det bemærkes,  

 at  

 spørger ikke alene driver virksomhed med færdige investeringsprojekter, men  

 modtager og opsøger enkeltkunder som selv personligt med egne midler køber  

 enkelte møller eller mølleparker.
En  

 ejendomsmægler modtager emner til salg ved at annoncere i aviser, besigtige  

 ejendomme mv.
Dette gør spørger tillige.
En ejendomsmægler gennemgår de  

 juridiske og økonomiske forhold for ejendommene.
Dette gør spørger tillige  

 vedrørende vindmøllerne.
En ejendomsmægler udarbejder et  

 prospekt/salgsopstilling for ejendommen.
Dette gør spørger tillige.  

 Interesserede personer retter henvendelse til en ejendomsmægler med henblik  

 på  

 køb.
Dette sker tillige for spørger.
 Spørger har på  

 ovennævnte baggrund svært ved at se, hvad forskellen er mellem en  

 ejendomsmæglers  

 opgaver og spørgers opgaver.
 Såfremt der er  

 tale om udgift til knowhow, må denne være afskrivningsberettiget efter  

 afskrivningslovens § 40 stk. 2 eller § 41 stk. 1.
 Spørgsmål 3.
I henhold til  

 artikel 7 i dobbeltbeskatningsoverenskomsten mellem Danmark og Tyskland, har  

 Tyskland beskatningsretten til indkomst ved erhvervsvirksomhed med fast  

 driftssted i Tyskland.
I Tyskland afskrives en vindmølle lineært over 16 år.
De danske  

 investorer skal dels betale erhvervsskat (Gewerbesteuer) samt indkomstskat  

 (Einkommensteuer) til Tyskland.
Disse skatter er omfattet af overenskomsten,  

 jf. artikel 2 stk. 2, samt bilag til overenskomsten.
Ved opgørelse af  

 grundlaget for den tyske erhvervsskat gives fradrag for halvdelen af  

 renteudgifterne.
Erhvervsskatten beregnes i det omfang grundlaget overstiger  

 24.500 euro, og skatten er progressiv.
Erhvervsskatten fragår i  

 beregningsgrundlaget  

 for indkomstskatten.
Den tyske  

 indkomst beregnes som 25 % af indkomstgrundlaget samt et solidaritetstillæg  

 på  

 5,5 % af den beregnede indkomstskat.
Erhvervsskatten pålignes ifølge vores  

 oplysninger kommanditselskabet, og indkomstskatten pålignes investorerne.
I  

 henhold til artikel 24 skal Danmark i skatteberegningen give nedslag for de  

 tyske skatter efter creditmetoden.
 Det er spørgers  

 opfattelse, at den enkelte kommanditist har ret til nedslag i den danske  

 skatteberegning beregnet efter creditmetoden vedrørende den andel af såvel  

 erhvervsskatten som indkomstskatten, der vedrører kommanditisten.
 Spørgsmål 4.
 A har opnået  

 finansieringstilsagn fra et pengeinstitut på 70 % af kommanditselskabets  

 samlede kapitalbehov med fuld hæftelse for kommanditselskabet.
Kommanditselskabet  

 kan alternativt opnå lån i Tyskland på non recourse vilkår, hvorefter  

 långiver  

 alene kan søge sig fyldestgjort i de erhvervede aktiver, der ligger til grund  

 for lånet, mens der ikke er specifik mulighed for at forfølge kravet i andre  

 aktiver, hverken i kommanditselskabet eller hos låntager.
Disse lån er helt  

 sædvanlige for tyske vindmølleprojekter, og forekommer tillige hyppigt i  

 England.
Det er spørgers  

 opfattelse, at det forhold, der måtte være en non recourse klausul, ikke gør  

 nogen forskel i relation til kommanditisternes fradrag for renter og  

 driftsunderskud i øvrigt.
Dette begrundes med, at vindmøllerne er  

 kommanditselskabets ejendom, og at kommanditisterne derfor reelt hæfter med  

 deres aktiv.
 Der har  

 tidligere været truffet afgørelse om lån med non recourse vilkår, dels i  

 Tidsskrift for Skat 2000, 148, hvor Højesteret udtalte, at et sådan vilkår i  

 sig selv ikke kan begrunde tilsidesættelse, dels i  


  

 SKM2004.25.LR  


,  

 hvor kammeradvokaten tager bekræftende til genmæle i et engelsk  

 ejendomsprojekt.  

 Det, der er afgørende for vurderingen er, at der som i dette tilfælde  

 foretages  

 en reel økonomisk investering med risiko for tab og mulighed for gevinst.
SKATs indstilling og begrundelse Spørgsmål 1.
 Personskattelovens  

 § 4 stk. 1, nr. 10.
 Skat bemærker,  

 at bestemmelsen omfatter indkomst fra selvstændig erhvervsvirksomhed, når  

 antallet  

 af ejere af virksomheden er større end 10, og den skattepligtige ikke  

 deltager  

 i virksomhedens drift i væsentligt omfang.
 Praksis for,  

 hvornår en vindmølle kan anses for en selvstændig erhvervsvirksomhed i  

 personskattelovens § 4 stk. 1, nr. 10´s forstand fremgår bl.a. af TFS 1990,  

 103, TFS 1997, 525, TFS 2000, 199 og  


  

 SKM2003.35.LSR  


.
 SKAT indstiller,  

 at således som det udbudte projekt er beskrevet, er kommanditisterne ikke  

 omfattet  

 af bestemmelsen, og det indstilles, at der svares ja.
 Der er herved  

 henset til, at i overensstemmelse med praksis ses projektet sammensat på en  

 måde, hvor den enkelte vindmølle kan anses for en selvstændig virksomhed,  

 idet  

 driftsrisikoen alene påhviler den enkelte vindmølles ejere, og idet  

 ejerskabet  

 til den enkelte vindmølle er tilstrækkeligt individualiseret.
 Personskattelovens  

 § 4 stk. 1, nr. 13 (nu nr. 12).
 SKAT bemærker,  

 at bestemmelsen omfatter indkomst fra udlejning af afskrivningsberettigede  

 driftsmidler, uanset antal ejere, når den skattepligtige ikke deltager i  

 virksomhedens drift i væsentligt omfang.
 SKAT indstiller,  

 at således som det udbudte projekt er beskrevet, er kommanditisterne ikke  

 omfattet af bestemmelsen, og det indstilles, at der svares ja.
 Der er herved  

 henset til, at der ikke er tale om udlejning af de pågældende driftsmidler,  

 men  

 derimod om produktion og salg af elektricitet.
 Spørgsmål 2.
 SKAT indstiller  

 vedrørende udbyderhonoraret, at der er tale om ikke fradragsberettigede og  

 ikke  

 afskrivningsberettigede etableringsudgifter, og det indstilles derfor, at der  

 svares nej.
Der er herved  

 henset til, at investorerne erhverver en færdig investeringspakke.
Det  

 pågældende  

 beløb anses i sin helhed at være betaling for arbejdsopgaver, som vedrører  

 etableringen af projektet, og dækker over spørgers omkostninger for at kunne  

 tilbyde et tegnefærdigt projekt til kommende investorer, hvorfor  

 udbyderomkostningerne, hverken har tilknytning til kommanditselskabets drift,  

 jf. princippet i statsskattelovens § 6, eller investorernes  

 afskrivningsgrundlag.
 I  


  

 SKM2004.182.LSR  


  

 fandt Landsskatteretten, at et udbydersalær ikke kunne sidestilles med et  

 ejendomsmæglersalær, idet udbyderen ikke drev en ejendomsmæglervirksomhed.  

 Udbydersalæret dækkede samlet set over tilrettelæggelsen af det samlede  

 projekt, og den knowhow, der lå til grund for tilrettelæggelsen, og kunne  

 således ikke tillægges anskaffelsessummen og dermed afskrivningsgrundlaget,  

 idet der var tale om en etableringsudgift.
 Det er SKATs  

 opfattelse, at spørger ikke driver en mæglervirksomhed som forudsat i  

 praksis,  

 idet spørger efter det oplyste alene driver virksomhed med tilrettelæggelse  

 og  

 salg af færdige investeringsprojekter.
 Det er videre  

 SKATs opfattelse, at ved salg af et udbudt investeringsprojekt, er der ikke  

 sket en overdragelse af knowhow i afskrivningslovens § 40 stk. 2, jf. § 41  

 stk.  

 1´s forstand, idet der alene overdrages et færdigt investeringsprojekt, og  

 således ikke den knowhow, der er grundlaget for tilblivelsen af det færdige  

 investeringsprojekt.
 Spørgsmål 3.
 SKAT bemærker,  

 at kommanditselskabets indkomst skal beskattes hos de enkelte kommanditister.  

 De kommanditister, som er hjemmehørende i Danmark, er beskyttet af  

 dobbeltbeskatningsoverenskomsten mellem Danmark og Tyskland vedrørende den  

 skat, som de pålægges i Danmark af deres andel af indkomsten i  

 kommanditselskabet.
Kommanditisterne  

 har krav på lempelse, såfremt Tyskland er tillagt beskatningsretten til en  

 del  

 af indkomsten.
Ifølge kommentarerne til OECD's modeloverenskomst artikel 4,  

 pkt. 8.4, kan kommanditisterne påberåbe sig overenskomstens bestemmelser,  

 uanset at kommanditselskabet som sådan ikke er skattepligtigt.
 I henhold til  

 overenskomstens artikel 7 skal kommanditisternes andel af indkomsten fra  

 kommanditselskabets  

 virksomhed beskattes i Danmark, med mindre virksomheden udøves gennem et fast  

 driftssted i Tyskland.
 Det er SKATs  

 opfattelse, at driften af vindmøllen i Tyskland skal anses for at udgøre et  

 fast driftssted for kommanditisterne, således at beskatningsretten til  

 indkomsten fra vindmølledriften tilkommer Tyskland.
Kommanditisterne  

 vil i henhold til overenskomstens artikel 24, stk. 2, være berettiget til  

 creditlempelse for skat, der er betalt i Tyskland af den indkomst, som kan  

 henføres til det faste driftssted.
Dette gælder også den del af betalt  

 erhvervsskat (Gerwerbesteuer), som falder på indtægten, jf. artikel 24, stk.  

 2,  

 litra a.
 Lempelsen kan  

 ikke overstige et beløb svarende til den del af den beregnede danske skat,  

 der  

 forholdsmæssigt falder på den udenlandske indkomst opgjort efter danske  

 regler,  

 jf. artikel 24, stk. 2, litra b.
 Under henvisning  

 til ovenstående indstiller SKAT, at der svares ja.
 Spørgsmål 4.
 SKAT bemærker,  

 at det forhold, at en låneaftale indeholder bestemmelser om begrænset  

 hæftelse,  

 f.eks. i form af et non recourse vilkår, afskærer ikke i sig selv muligheden  

 for fradrag for renter på et lån.
 Det afgørende  

 for vurderingen af et fradrag er, at de aftaler der er indgået, og som ligger  

 til grund for det samlede projekt, indebærer en reel økonomisk investering  

 med  

 en reel risiko for tab eller gevinst.
Af TSS-cirkulære  

 1990-1 punkt 1 fremgår, at en kommanditists fradragskonto svarer til den til  

 anparten  

 hørende hæftelse, og at der ved opgørelse af kontoen kan medtages indskud,  

 der  

 kan anses for ansvarlig indskudskapital.
Der medregnes såvel indbetalt som  

 skyldigt  

 indskud.
 Efter såvel  

 ordlyden af cirkulæret som forarbejderne til lovforslag L 245 må den  

 ansvarlige  

 indskudskapital forstås som den vedtægtsbestemte indskudskapital.
 Det er SKATs  

 opfattelse, at såfremt en kommanditists hæftelse er reel, er kommanditisten  

 berettiget  

 til ved opgørelsen af fradragskontoen at medtage den vedtægtsbestemte  

 indskudskapital,  

 jf.  


  

 SKM2005.450.VLR  


.
 Såfremt et  

 kommanditselskab optager et lån på non recourse vilkår, har det ingen  

 indflydelse for kommanditisternes fradragskonto, idet kommanditisterne vil  

 hæfte over for kommanditselskabet med den vedtægtsbestemte indskudskapital.  

 Det  

 forhold, at der måtte være en non recourse klausul, gør ikke nogen forskel i  

 relation til kommanditisternes fradrag for renter og driftsunderskud i  

 øvrigt.
 Under henvisning  

 til ovenstående indstiller SKAT, at der svares ja med de anførte forbehold.
Skatterådets afgørelse og begrundelse Skatterådet  

  

 tiltræder  

 indstillingen med de af SKAT anførte begrundelser.
