Skriftlig fremsættelse (17. november 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

 pensionsafkastbeskatningsloven, kursgevinstloven, ligningsloven og  

 selskabsskatteloven. (Opfølgning på Pinsepakken m.v.).
(Lovforslag nr.
L 93).
 Hovedformålet med lovforslaget er at fjerne nogle  

 uhensigtsmæssigheder i pensionsafkastbeskatningsloven, som er blevet  

 afdækket ved drøftelser med pensionsbranchen.
 Pensionsafkastbeskatningsloven blev gennemført som  

 led i de ændringer af lovgivningen på  

 pensionsbeskatningsområdet, der blev gennemført i juni 1998.
 I forbindelse med vedtagelsen af loven besluttede jeg at  

 nedsætte en følgegruppe, der fik til opgave at opfange og  

 påpege problemer, der opstod i forbindelse med den gennemførte  

 ændring af lovgivningen på pensionsbeskatningsområdet.  

 Bl.a. på baggrund af drøftelserne i denne følgegruppe  

 foreslås en række justeringer af pensionsafkastbeskatningsloven  

 og nogle konsekvensændringer i kursgevinstloven, ligningsloven og  

 selskabsskatteloven.
 Med pensionsafkastbeskatningsloven er der  

 gennemført en omlægning af beskatningen af afkast af  

 pensionsformuer.
Fra og med indkomståret 2000 afløses  

 realrenteafgiften af en skat med en fast sats på 26 pct. og afgiften  

 på 5 pct. af aktieafkast videreføres som en 5 pct.-skat.
Desuden  

 gælder fra indkomståret 2000 regler om tvungen sambeskatning  

 mellem moder- og datterselskaber, der har til formål at sikre, at  

 livsforsikringsselskabers, pensionskassers m.v. s beskatningsgrundlag er  

 uafhængigt af, om pensionsopsparernes formue placeres i moderselskabet  

 eller i et datterselskab.
Derved sikres skattegrundlaget samtidig med, at der  

 opnås fleksibilitet ved valg af koncernstruktur.
Særlige regler  

 skal sikre lempelse for indkomstskat i datterselskaberne.
Lovforslaget indeholder forslag om justering af reglerne  

 om tvungen sambeskatning mellem moder- og datterselskaber.  

 Anvendelsesområdet for reglerne foreslås indskrænket  

 på visse felter og udvidet på andre.
Samtidig foreslås en  

 forbedring af pensionsinstitutternes muligheder for at udnytte fradrag for  

 datterselskabernes indkomstskat.
Efter forslaget skal der betales 5 pct.-skat  

 af formueafkast af aktier i datterselskaber, der med forslaget undtages fra  

 den tvungne sambeskatning.
 Lovforslaget indeholder desuden bl.a. forslag om  

 forbedring af pensionsinstitutternes og pensionsopsparernes muligheder for at  

 udnytte fradrag for skat, der er betalt i udlandet, om justering af reglerne  

 om nedsættelse af beskatningsgrundlaget og om justering af reglerne om  

»skattefri«  

 fusioner, spaltninger og overdragelser af livsforsikringsbestande og  

 indførelse af regler om skattepligtig overdragelse og fusion med  

 tilbagevirkende kraft.
 De foreslåede justeringer m.v. fastholder  

 skatteprovenuet fra pensionssektoren på det niveau, der forudsattes ved  

 pensionsafkastbeskatningslovens gennemførelse.
 Idet jeg i øvrigt henviser til bemærkningerne  

 til lovforslaget, skal jeg anbefale lovforslaget til Folketingets hurtige og  

 velvillige behandling.
