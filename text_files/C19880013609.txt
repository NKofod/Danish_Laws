(Selskabsskatteloven) Indledning 1. Lov om indkomstbeskatning af aktieselskaber m.v.  

 (selskabsskatteloven) er senest udsendt som lovbekendtgørelse nr. 593 af 30.  

 september 1988.
Dette cirkulære er en sammenfatning og ajourføring af cirkulærer  

 vedrørende selskabsskatteloven.
Hidtil har reglerne været beskrevet i en  

 række cirkulærer, specielt i forbindelse med ændringer af  

 selskabsskatteloven.
Cirkulæret erstatter således tidligere udsendte  

 cirkulærer til denne lov.
I kapitel 9 er disse nærmere opregnet.
 Det ny cirkulære omfatter 9 kapitler:
I cirkulæret indgår i mindre omfang nyt cirkulærestof.
Opgørelse af den  

 skattepligtige indkomst for foreninger m.v. samt regler for selvangivelse er  

 nyt cirkulærestof.
Ligeledes er behandlingen af fremførsel af underskud for  

 selskaber nyt i forbindelse med ændringer af ligningslovens § 15 stk. 3-5.
 Cirkulære nr. 237 af 30. december 1987 om ændring af forskellige  

 skattelove (skatteflugt) er indarbejdet i nærværende cirkulære, for så vidt  

 angår ændringerne i selskabsskatteloven.
Selskabsskatteloven indeholder regler om beskatning af selskaber og  

 foreninger m.v.
Loven gælder dog ikke for de fonde, foreninger og institutter  

 m.v., der er omfattet af lov om beskatning af fonde, visse foreninger og  

 institutter m.v. (fondsbeskatningsloven), som senest er udsendt som  

 lovbekendtgørelse nr. 514 af 26. august 1988.
 Selskabsskatteloven omhandler i hovedtræk 3 former for beskatning:  

 Aktieselskabsbeskatningen, som er en 50 pct.s beskatning af den  

 skattepligtige indkomst, kooperationsbeskatningen, hvor den skattepligtige  

 indkomst opgøres som en procent af den pågældende forenings formue samt  

 beskatning af foreninger m.v., hvor alene indtægt ved den erhvervsmæssige  

 virksomhed skal medregnes ved opgørelsen af den skattepligtige indkomst.
Selskaber betaler ikke samtidighedsskat som personer efter  

 kildeskatteloven.
Deres skattetilsvar opgøres på grundlag af en efter  

 indkomstårets udløb indsendt selvangivelse.
Skatten betales normalt i een  

 rate, der forfalder til betaling i november måned i det kalenderår, hvori  

 selvangivelsen skal indsendes.
 Selskabsskatteloven gælder ikke for Grønland og Færøerne, jf. lovens § 41.
 Overalt i cirkulæret, hvor intet andet er nævnt i forbindelse med  

 paragrafhenvisninger, er der tale om henvisning til selskabsskatteloven.  

 Ligeledes skelnes der ikke mellem aktie- og anpartsselskaber, så de forhold,  

 der omtales vedrørende aktieselskaber, gælder også for anpartsselskaber.
Afgrænsning af skattesubjekterne Fuldt skattepligtige 2. §§ 1 og 2 sammenholdt med § 1 i  

 fondsbeskatningsloven afgrænser kredsen af skattesubjekter, der er  

 skattepligtige efter selskabsskatteloven.
Fonde og foreninger m.v., som ikke  

 omfattes af reglerne i fondsbeskatningsloven, vil typisk være omfattet af §  

 1, stk. 1, nr. 6.
Lovens § 1 nævner de skattesubjekter, der er fuldt skattepligtige efter  

 selskabsskatteloven.
Fælles for disse er, at de skal være  

hjemmehørende her i landet.
Det afgørende for en juridisk persons  

 skattepligt efter en af følgende bestemmelser er ikke alene, hvorledes denne  

 formelt er organiseret, men tillige hvordan denne reelt fungerer.
Partrederier og kommanditselskaber beskattes ikke som selvstændige  

 skattesubjekter.
Beskatningen vil i lighed med interessentskaber og samejer  

 finde sted hos den enkelte deltager.
 3. Registrerede aktie- eller anpartsselskaber dvs. selskaber der er  

 registreret i Erhvervs- og Selskabsstyrelsen eller Finanstilsynet, er  

 skattepligtige efter § 1, stk. 1, nr. 1.
Selskaber under stiftelse omfattes ikke af reglen.
Skatteansættelse kan  

 dog ske, hvis selskabet i forventning om registrering har indgivet  

 selvangivelse, men ansættelsen får kun virkning, hvis registrering finder  

 sted.
Selskaber i likvidation eller under konkurs er omfattet af  

 bestemmelsen.
 Registrerede aktie- eller anpartsselskaber beskattes efter § 1, stk. 1,  

 nr. 3, 3 a eller 4, som henholdsvis brugsforening, indkøbsforening eller  

 produktions- og salgsforening, hvis selskabets funktion og overskudsfordeling  

 opfylder betingelserne for beskatning efter disse bestemmelser, jf. punkt  

 6-10.
 4. Andre lignende selskaber, hvor ingen af deltagerne hæfter  

 personligt for selskabets forpligtelser, og hvor fordelingen af overskuddet  

 sker i forhold til deltagernes kapitalindskud i selskabet, er skattepligtige  

 efter § 1, stk. 1, nr. 2.
 Denne type selskabers organisationsform har betydelige ligheder med de  

 egentlige aktie- og anpartsselskaber, og de beskattes på tilsvarende måde.  

 Ofte er der efter disse selskabers navn tilføjet A.m.b.a. (andelsselskab med  

 begrænset ansvar). Selskaber med begrænset ansvar, hvor det årlige overskud  

 fordeles på grundlag af omsætningen, men hvor en eventuel  

 likvidationsudlodning baseres på kapitalindskuddets størrelse, er også  

 skattepligtige efter § 1, stk. 1, nr. 2. Foretages både fordelingen af  

 overskud og af likvidationsprovenu på grundlag af omsætningen, henføres disse  

 selskaber til de kooperative enheder.
5. Sparekasser er efter § 1, stk. 1, nr. 2 a, undergivet  

 skattepligt efter de for aktieselskaber gældende regler.
Opgørelsen af  

 sparekassernes indkomst adskiller sig således stort set ikke fra den for  

 aktieselskaber, herunder banker, anvendte metode.
Andelskasser er  

 derimod omfattet af § 1, stk. 1, nr. 6.
Statsanstalten for Livsforsikring er undergivet skattepligt efter  

 bestemmelsen i § 1, stk. 1, nr. 2 b, hvilket medfører, at denne institution  

 beskattes som livsforsikringsaktieselskab.
Herefter kan Statsanstalten ved  

 opgørelsen af den skattepligtige indkomst fradrage beløb, der henlægges til  

 dækning af forsikringsforpligtelserne eller til bonus- og sikkerhedsfonds til  

 fordel for de forsikrede, jf. § 13, stk. 2.
 6. Selskabsskattelovens regler om kooperative  

 virksomheder vedrører brugsforeninger, indkøbsforeninger, produktions- og  

 salgsforeninger, omfattet af § 1, stk. 1, nr. 3, 3 a og 4, samt  

 hovedforeninger omfattet af § 1, stk. 2. Der sondres imellem leverende, jf.  

 punkt 7, 8 og 9, og producerende/sælgende kooperative virksomheder, jf. punkt  

 10.
 Efter formuleringen af de nævnte skattepligtsbestemmelser er skattepligten  

 formelt knyttet bl.a. til det kooperative formål.
De leverende kooperative virksomheder skal have til formål at indkøbe,  

 fremskaffe eller fremstille varer eller levere tjenesteydelser til  

 medlemmerne.
De producerende/sælgende kooperative virksomheder skal  

 have til formål at forarbejde, forædle eller sælge medlemmernes produkter.
Angivelsen af formålet i virksomhedens vedtægter behøver ikke at være af  

 selvstændig betydning.
Det er således først og fremmest den måde, hvorpå  

 virksomheden faktisk drives, der er afgørende for, efter hvilke regler den  

 skal beskattes.
Leverende kooperative virksomheders funktion kan i princippet omfatte  

 enhver vare - herunder også maskiner og lignende driftsmidler - eller  

 tjenesteydelse, og deres funktion kan være begrænset således, at den f.eks.  

 udelukkende omfatter fremstilling af varer af en bestemt art til brug for  

 medlemmerne.
Endvidere kan der være tale om virksomheder, der alene opsamler  

 ordrer uden selv at forestå leverancen til virksomhedens medlemmer.
 Fælles for de leverende og producerende/sælgende kooperative virksomheder  

 er, at overskuddet, bortset fra normal forrentning af  

 indskudskapitalen, skal fordeles i forhold til medlemmernes omsætning med den  

 kooperative virksomhed.
Overskudsfordelingen skal ikke nødvendigvis beregnes på grundlag af et  

 enkelt regnskabsårs omsætning, men kan baseres på en omsætning over flere år.  

 Ligeledes kan overskudsfordelingen beregnes efter fradrag af normal  

 forrentning af den indskudte kapital.
Her kan efter praksis ikke godkendes en  

 højere forrentning end Nationalbankens til enhver tid fastsatte diskonto.
Ved  

 likvidation skal et eventuelt likvidationsprovenu, bortset fra indskud med  

 eventuelt påløbne renter for den afsluttende periode, fordeles i forhold til  

 omsætningen med det enkelte medlem, for at virksomheden omfattes af  

 kooperationsbeskatningsreglerne.
 Den omsætning, der skal danne grundlag for overskudsfordelingen, er i  

 almindelighed betalingen for de faktiske leverancer til eller fra  

 medlemmerne.
Hvis en virksomheds funktion og overskudsfordeling er i overensstemmelse  

 med foranstående, er det uden betydning for skattepligten, om den er  

 organiseret som en anden af de af selskabsskatteloven omfattede juridiske  

 personer.
Virksomheden vil i så fald alligevel blive anset for skattepligtig  

 som brugsforening, indkøbsforening eller produktions- og salgsforening.
Hvis en virksomhed i den eller de første regnskabsperioder efter  

 stiftelsen endnu ikke udøver den tilsigtede funktion, vil indholdet i  

 vedtægterne om formål og overskudsfordeling i sig selv kunne begrunde  

 skattepligt som kooperativ virksomhed.
I sådanne tilfælde vil - når  

 funktionen går ud på levering af varer m.v. til medlemmerne - det planlagte  

 varesortiment eller arten af leverancer være vejledende med hensyn til  

 spørgsmålet om, hvorvidt virksomheden skal beskattes som brugsforening eller  

 som indkøbsforening.
 De enkelte medlemmer af kooperationen må have sådanne modstridende  

 interesser, at de kan anses som økonomisk uafhængige medlemmer.
 7. Skattepligtige som brugsforeninger efter §  

 1, stk. 1, nr. 3, er de under punkt 6 nævnte leverende kooperative  

 virksomheder, hvis medlemmer helt eller delvis benytter virksomhedens  

 leverancer til privat forbrug.
 Disse foreninger er omfattet af skattelovgivningens almindelige regler om  

 indkomstopgørelse for selskaber, jf. § 8, stk. 1.
 Vedrørende hovedforeninger, der beskattes som brugsforeninger, se nærmere  

 punkt 9.
 8. Skattepligtige som indkøbsforeninger efter §  

 1, stk. 1, nr. 3 a, er de under punkt 6 nævnte leverende kooperative  

 virksomheder, hvis leverancer medlemmerne udelukkende benytter ved udøvelsen  

 af deres bedrift.
 For disse foreninger beregnes den skattepligtige indkomst på grundlag af  

 foreningens formue, jf. § 14.
 Vedrørende hovedforeninger, der beskattes som indkøbsforeninger, se  

 nærmere punkt 9.
Man vil som hovedregel vurdere, om der ud fra virksomhedens varesortiment  

 eller arten af leverancer er formodning for, at medlemmerne udelukkende  

 benytter leverancerne erhvervsmæssigt.
Virksomheder, der alene forhandler  

 færdigvarer, eller som fremstiller eller fremskaffer maskiner m.v., eller som  

 blot opsamler ordrer uden selv at forestå leverancen, kan også være  

 skattepligtige efter bestemmelsen her.
Indkøbsforeninger kan foretage leverancer til ikke-medlemmer, uden at  

 skattepligten efter § 1, stk. 1, nr. 3 a, berøres.
Efter praksis vil dette  

 være tilfældet såfremt leverancerne ikke overstiger 25 pct. af foreningens  

 samlede leverancer over en længere periode.
Det er i denne forbindelse uden  

 betydning, om ikke-medlemmer benytter foreningens leverancer helt eller  

 delvist til privat forbrug.
Leverancerne til ikke-medlemmer skal falde ind  

 under indkøbsforeningens sædvanlige kooperative virksomhed.
 9. Ved hovedforeninger omfattet af § 1, stk. 2,  

 forstås virksomheder, der er omfattet af de i § 1, stk. 1, nr. 3 eller 3 a,  

 nævnte definitioner, og som har brugsforeninger og indkøbsforeninger som  

 medlemmer.
En hovedforening beskattes som brugsforening efter § 1, stk. 2, 1. pkt.,  

 jf. stk. 1, nr. 3, hvis medlemsforeningernes andelshavere helt eller delvist  

 benytter hovedforeningens leverancer til privat forbrug.
En hovedforening  

 beskattes som indkøbsforening efter § 1, stk. 2, 2. pkt., jf. stk. 1, nr. 3  

 a, hvis medlemsforeningernes andelshavere udelukkende anvender leverancer fra  

 hovedforeningen til udøvelse af deres bedrift.
Ligesom for indkøbsforeninger  

 vil der i almindelighed blive lagt vægt på, om virksomhedens varesortiment  

 eller arten af leverancer må antages at være af en for medlemsforeningernes  

 andelshavere rent erhvervsmæssig karakter.
 Er hovedforeningens medlemmer udelukkende indkøbsforeninger, vil den være  

 skattepligtig som indkøbsforening.
Omfatter hovedforeningens medlemshavere både brugs- og indkøbsforeninger,  

 og anvender andelshaverne i brugsforeningerne kun hovedforeningens leverancer  

 til erhvervsmæssigt forbrug, vil hovedforeningen være skattepligtig som  

 indkøbsforening.
Anvendes leverancerne også til privat forbrug, er  

 hovedforeningen skattepligtig som brugsforening.
 Hvis hovedforeningen har ikke-kooperative foreninger som medlemmer, vil  

 disse foreningers medlemmers forbrug af hovedforeningens leverancer til  

 erhvervsmæssige eller private formål på tilsvarende måde have betydning for,  

 om hovedforeningen beskattes efter reglerne for brugsforeninger eller  

 indkøbsforeninger.
 Hvor man tillige har selskaber, personligt drevne virksomheder eller  

 enkeltpersoner som medlemmer af hovedforeningen, vil det være uden betydning  

 for beskatningen, hvorledes disse medlemmers kunder benytter leverancerne.  

 Men benytter virksomhedens indehaver eller det personlige medlem selv  

 leverancerne til helt eller delvist privat forbrug, må hovedforeningen  

 principielt beskattes som brugsforening.
 10. Produktions- og salgsforeningerne er skattepligtige efter § 1,  

 stk. 1, nr. 4, og tilhører den anden hovedgruppe blandt de kooperative  

 virksomheder, de producerende og/eller sælgende kooperativer, jf.  

 punkt 6. Den skattepligtige indkomst opgøres på grundlag af foreningens  

 formue, jf. § 15.
 Skattepligten omfatter foreninger, som bearbejder, forædler eller sælger  

 medlemmernes produkter.
Medlemmerne må selv drive en erhvervsvirksomhed, hvis produkter kan  

 viderebearbejdes eller sælges gennem foreningen.
Det er ikke tilstrækkeligt,  

 at medlemmerne leverer ubearbejdede materialer og arbejdskraft m.v. til  

 foreningen, for hvis regning og risiko produktet fremstilles og sælges.
Det  

 er heller ikke tilstrækkeligt, at medlemmerne indskyder arbejdskraft og  

 kontante midler.
Begrebet »produkt« har tidligere kun dækket  

 egentlige fysiske produkter fra f.eks. andelsmejerierne.
Begrebet er nu  

 lettere udviddet, men omfatter dog ikke aktiviteter, der reelt er  

 tjenesteydelser.
Produktions- og salgsforeningerne skal fortrinsvis foretage opkøb af  

 råvarer m.v. hos medlemmer, men kan også i begrænset omfang foretage opkøb  

 hos ikke-medlemmer.
Efter praksis må opkøbet hos ikke-medlemmer ikke  

 overstige 25 pct. af det samlede opkøb over en længere periode.
Er dette  

 tilfældet er foreningen ikke omfattet af § 1, stk. 1, nr. 4, men vil  

 eventuelt blive beskattet efter § 1, stk. 1, nr. 6.
 Ud over de kooperative virksomheder er følgende foreninger m.v. ligeledes  

 omfattet af beskatningsreglerne i denne lov:
 11. Gensidige forsikringsforeninger, som også overtager  

 forsikringer uden pligt for forsikringstagerne til deltagelse i det gensidige  

 ansvar, er skattepligtige efter § 1, stk. 1, nr. 5.
 Skattepligten efter denne bestemmelse omfatter sammenslutninger af  

 forsikringstagere, hvor medlemmerne hæfter for foreningens forpligtelser i  

 forhold til de tegnede forsikringssummer, såfremt foreningen desuden  

 overtager forsikringer uden forpligtelse for forsikringstagerne til  

 deltagelse i det gensidige ansvar.
 Gensidige forsikringsforeninger, der ikke er skattepligtige efter  

 bestemmelsen her, idet de kun forsikrer hæftende medlemmer, vil være  

 skattepligtige af indtægt ved erhvervsmæssig virksomhed i henhold til § 1,  

 stk. 1, nr. 6.
 12. For investeringsforeninger, som udsteder  

 omsættelige beviser for medlemmers indskud, afhænger skattepligten af, om der  

 er tale om akkumulerende eller udloddende investeringsforeninger.
 Akkumulerende investeringsforeninger, der udsteder omsættelige beviser for  

 medlemmernes indskud, er skattepligtige efter § 1, stk. 1, nr. 5 a.  

 Bestemmelsen omfatter andre end de rene investeringsforeninger, således at  

 bestemmelsen finder anvendelse, selvom foreningen tillige har biformål udover  

 investeringsvirksomhed.
Udloddende investeringsforeninger, der udsteder omsættelige beviser for  

 medlemmernes indskud, er ikke skattepligtige efter § 1, stk. 1, nr. 5  

 a, såfremt foreningen ifølge sine vedtægter er forpligtet til inden  

 fristen for indgivelse af selvangivelse for det pågældende indkomstår at  

 udlodde de i indkomståret indtjente renter, udbytter, samt visse realiserede  

 kursgevinster og aktieavancer.
Hvis foreningen ikke er forpligtet til at  

 udlodde samtlige de i indkomståret indtjente renter og udbytter m.v. efter  

 fradrag af administrationsomkostninger til medlemmerne, er foreningen  

 skattepligtig efter § 1, stk. 1, nr. 5 a.
 Har den udloddende investeringsforening indtægter i form af overskud fra  

 erhvervsmæssig virksomhed, vil denne indkomst blive beskattet efter § 1, stk.  

 1, nr. 6. Dette gælder, selv om ingen af medlemmerne hæfter personligt for  

 foreningens forpligtelser.
Visse investeringsforeninger er opdelt i afdelinger, hvoraf nogle er  

 akkumulerende og andre udloddende.
Her bedømmes skattepligten for hver  

 afdeling for sig, såfremt det kan sikres, at afdelingernes formue m.v. ikke  

 kan sammenblandes.
Kan afdelingernes formue ikke adskilles, beskattes  

 afdelingerne under eet som akkumulerende investeringsforening, hvis blot en  

 af afdelingerne er akkumulerende.
Kontoførende investeringsforeninger er foreninger, der alene har til  

 formål at anbringe medlemmernes midler i værdipapirer, og som ikke udsteder  

 omsættelige beviser for medlemmernes indskud.
Disse foreninger er ikke  

 selvstændigt skattepligtige, men medlemmerne er skattepligtige af deres andel  

 af renter, udbytter samt gevinster eller tab vedrørende fordringer og aktier  

 m.v. efter reglerne i lov om beskatning af medlemmer af  

 investeringsforeninger, senest udsendt som lovbekendtgørelse nr. 654 af 8.  

 oktober 1987.
13. Andre foreninger, korporationer, stiftelser, legater og selvejende  

 institutioner, som ikke er skattepligtige efter fondsbeskatningsloven,  

 eller specielt undtages for skattepligt, er skattepligtige efter § 1, stk. 1,  

 nr. 6. Den objektive skattepligt efter denne bestemmelse omfatter dog alene  

indtægter ved erhvervsmæssig virksomhed.
De foreninger m.v., der er  

 omfattet af § 1, stk. 1, nr. 6, er alle her i landet hjemmehørende enheder,  

 hvor de enkelte medlemmer, deltagere eller lignende ikke kan beskattes  

 personligt af deres andel i foreningens m.v. indtægter.
 Vedrørende indtægt ved erhvervsmæssig virksomhed henvises nærmere til  

 punkt 52-54.
Begrænset skattepligtige 14. Selskaber m.v. af samme art som de i § 1 nævnte,  

 der har hjemsted i udlandet, er ifølge § 2 skattepligtige her i  

 landet, såfremt de fra Danmark har indtægter af den i bestemmelsen nævnte  

 type.
Dette omfatter også fonde, foreninger m.v., der ville have været  

 omfattet af fondsbeskatningsloven, såfremt de havde haft hjemsted her i  

 landet.
 Selskaber, hjemmehørende på Færøerne eller i Grønland, anses i denne  

 henseende for at have hjemsted i udlandet, jf. § 2, stk. 4.
 Indtægter fra kilder i Danmark, som kan begrunde begrænset skattepligt,  

 omfatter også indtægter fra den danske kontinentalsokkel.
 De typer af indtægter, som udenlandske selskaber m.v. er skattepligtige af  

 her i landet, er nævnt i punkt 15-21.
 15. Indtægter fra udøvelse af erhverv med fast  

 driftssted her i landet eller fra deltagelse i en sådan  

 erhvervsvirksomhed medfører begrænset skattepligt.
Ved et fast driftssted forstås et fast forretningssted, hvor et  

 foretagendes virksomhed udøves helt eller delvis i den hensigt at opnå  

 fortjeneste.
Med hensyn til afgrænsningen af begrebet fast driftssted kan  

 henvises til artikel 5 i OECD's model til dobbeltbeskatningsoverenskomster.  

 Et udenlandsk selskab m.v. er begrænset skattepligtigt, hvis det er  

 berettiget til en andel af overskuddet af en erhvervsvirksomhed med fast  

 driftssted her i landet, selv om denne ikke drives af selskabet m.v.
Et  

 udenlandsk selskab m.v. bliver således skattepligtigt her i landet, såfremt  

 det har ydet en herværende erhvervsvirksomhed et lån, og som vederlag herfor  

 har betinget sig en andel i den pågældende virksomheds nettooverskud.
 Indtægter, der hidrører fra løbende ydelser fra en virksomhed med fast  

 driftssted her i landet eller fra afståelsen heraf, samt indtægter, der  

 hidrører fra bortforpagtning af en sådan virksomhed, medfører ligeledes  

 begrænset skattepligt her i landet, jf. § 2, stk. 1, litra a.
 Dette gælder uanset, hvorledes den løbende ydelse eller forpagtningsafgift  

 beregnes, om den er fast eller variabel, f.eks. efter overskuddets eller  

 omsætningens størrelse eller efter værdien af naturalier.
Undtaget fra den begrænsede skattepligt i medfør af § 2, stk. 1, litra a,  

 er løbende ydelser, der må anses som udbytter, afdrag på tilgodehavender,  

 renter og royalties.
I denne forbindelse omfatter begrebet royalties ikke  

 alene de vederlagsformer, der er nævnt i kildeskattelovens § 65 C, stk. 4 (om  

 indeholdelse af royaltyskat), men også vederlag for anvendelsen af eller  

 retten til at anvende enhver ophavsret til et litterært, kunstnerisk eller  

 videnskabeligt arbejde, herunder spillefilm.
I de dobbeltbeskatningsoverenskomster, som Danmark har indgået med  

 fremmede stater, er det oftest aftalt, at fortjeneste indvundet af et  

 foretagende, der er hjemmehørende i en kontraherende stat, kun kan beskattes  

 i denne stat, hvis foretagendet ikke driver erhvervsvirksomhed i en anden  

 kontraherende stat gennem et der beliggende fast driftssted.
Såfremt  

 foretagendet driver en sådan virksomhed, kan dets fortjeneste beskattes i  

 denne anden stat, men dog kun for så vidt angår den del deraf, som kan  

 henføres til dette faste driftssted.
 Dette indebærer, at Danmark i henhold til indgåede  

 dobbeltbeskatningsoverenskomster som oftest har retten til at beskatte  

 løbende ydelser og forpagtningsafgifter af en sådan virksomhed her i landet.
 16. Indtægter opnået af selskaber m.v. i deres  

 egenskab af ejer, medejer, brugs- eller indtægtsnyder af fast ejendom  

 beliggende her i landet medfører begrænset skattepligt, jf. § 2, stk. 1,  

 litra b.
17. Udbytteindtægter m.v., i hvilke der i henhold til  

 kildeskattelovens § 65 skal foretages indeholdelse af udbytteskat, medfører  

 begrænset skattepligt, jf. § 2, stk. 1, litra c.
Hertil henregnes udover et  

 af generalforsamlingen deklareret udbytte, ligeledes nedskrivninger på  

 aktionærforskrivninger, udbetalinger ved kapitalnedskrivninger i selskaber,  

 der ikke er under likvidation, likvidationsudlodninger i årene forud for det  

 kalenderår, hvori selskabet endeligt opløses, samt afståelsessummer omfattet  

 af ligningslovens § 16 B, stk. 1.
 Udbytter i øvrigt omfattet af ligningslovens § 16 A, stk. 1, herunder  

 økonomiske dispositioner, der kan karakteriseres som maskeret udbytte, eller  

 afståelsessummer omfattet af samme lovs § 16 B, stk. 2 eller 5, medfører  

 ligeledes begrænset skattepligt.
Ligningslovens § 16 A, stk. 1, omfatter alt, hvad selskabet  

 udlodder, bortset fra fondsaktier samt udlodning af likvidationsprovenu i  

 selskabets opløsningsår.
Selskabets udstedelse af fondsaktier er ikke  

 skattepligtig indkomst for aktionærerne (det modtagende selskab), og  

 udlodning af fondsaktier vil således heller ikke medføre begrænset  

 skattepligt.
I ligningslovens § 16 B, stk. 2 og 3, findes hovedreglen om den såkaldte  

 holdingstiftelse.
Afståelsessummer omfattet af reglerne om holdingstiftelse  

 medfører begrænset skattepligt.
Det forudsættes dog, at holdingselskabet er  

 skattemæssigt hjemmehørende i Danmark, dvs. at »kilden« for det  

 beløb, som beskattes, er i Danmark.
Ligningslovens § 16 B, stk. 5, 1. pkt., vedrører selskabers  

 skattepligt i forbindelse med afståelse af aktier til et holdingselskab.
Det  

 er en betingelse for skattepligten, at en person eller dennes ægtefælle ved  

 afståelsen havde en væsentlig indflydelse i det selskab, der afstår aktierne,  

 og på samme tidspunkt havde en væsentlig indflydelse i holdingselskabet.
Der  

 er også begrænset skattepligt i denne situation, hvis holdingselskabet er  

 skattemæssigt hjemmehørende i Danmark.
Tilsvarende begrænset skattepligt er gennemført med hensyn til tilfælde  

 omfattet af ligningslovens § 16 B, stk. 5, 2. pkt., hvor aktierne afstås til  

 en person eller dennes ægtefælle, som ved afståelsen havde en væsentlig  

 indflydelse i det selskab, der afstår aktierne.
Det er afgørende, om  

 erhververen er eller i det pågældende indkomstår bliver indehaver af mindst  

 25 pct. af aktiekapitalen.
Den pågældende person skal være skattepligtig her  

 til landet, før den begrænsede skattepligt for selskabet indtræder.
Hvis  

 Danmark har en dobbeltbeskatningsoverenskomst med den stat, hvor det  

 udenlandske selskab m.v. er hjemmehørende, vil den danske beskatning kun  

 kunne gennemføres i det omfang, overenskomsten tillader  

 »kildestatsbeskatning« af udbytte.
 18. Selskaber m.v., der i henhold til en med fremmed  

 stat, Færøerne eller Grønland indgået overenskomst til undgåelse af  

 dobbeltbeskatning, oppebærer skattegodtgørelse, som nævnt i § 17 A,  

 som er knyttet til udbytte, hvoraf der skal svares skat efter  

 kildeskattelovens § 65 A, er også begrænset skattepligtige af  

 skattegodtgørelsen, jf. § 2, stk. 1, litra d.
 19. Selskaber m.v., der oppebærer indtægter ved  

arbejdsudleje, som i medfør af kildeskattelovens § 43, stk. 2, litra  

 h, skulle henregnes til A-indkomst, hvis de udbetaltes til en person, er  

 begrænset skattepligtige, jf. § 2, stk. 1, litra e.
 Indkomst efter kildeskattelovens § 43, stk. 2, litra h, er vederlag i  

 penge samt i forbindelse hermed ydet fri kost og logi til en person, der  

 stilles til rådighed for at udføre arbejde her i landet.
 Reglerne om beskatning ved arbejdsudleje er nærmere beskrevet i cirkulære  

 udstedt til kildeskatteloven samtidig med dette cirkulære, punkt 42.
20. Selskaber m.v, der oppebærer  

konsulenthonorarer fra en virksomhed her i landet, er begrænset  

 skattepligtige, jf. § 2, stk. 1, litra f.
Formålet med bestemmelsen er at  

 forhindre, at en konsulent for at undgå skattepligt i Danmark sælger sine  

 tjenesteydelser gennem et udenlandsk selskab m.v.
 Den begrænsede skattepligt for selskaber m.v. omfatter honorarer fra en  

 virksomhed her i landet til et udenlandsk selskab m.v., hvis dette selskab  

 m.v. oppebærer indkomsten som rådgiver, konsulent eller anden lignende  

 virksomhed her i landet.
 I modsætning til, hvad der gælder for personer, omfatter den begrænsede  

 skattepligt for selskaber m.v. også honorarer, der ville være omfattet af  

 kildeskattelovens § 43, stk. 2, litra a, om medhjælp for bestyrelser m.v.,  

 hvis de var udbetalt til en fysisk person.
Det er en betingelse for, at det udenlandske selskab m.v. bliver begrænset  

 skattepligtigt, at en person, der er eller har været skattepligtig her i  

 landet på grund af bopæl, har direkte eller indirekte del i ledelsen af,  

 kontrollen med eller kapitalen i det udenlandske selskab m.v.
Desuden er det  

 en betingelse, at personen har eller på noget tidspunkt indenfor de seneste 5  

 år forud for ophøret af den fulde skattepligt har haft direkte eller  

 indirekte del i ledelsen af, kontrollen med eller kapitalen i den virksomhed  

 her i landet, der udreder vederlaget.
Ved afgørelsen henses til, om den pågældende ejer mindst 25 pct. af  

 aktiekapitalen eller råder over mere end 50 pct. af stemmeværdien i det  

udenlandske selskab.
Hvad angår betingelsen om, at personen har eller  

 har haft direkte eller indirekte del i ledelsen af, kontrollen med eller  

 kapitalen i den virksomhed her i landet, der udreder vederlaget,  

 henses der til - når den udbetalende virksomhed er et selskab m.v. -  

 om personen ejer eller på noget tidspunkt inden for de sidste 5 år forud for  

 ophøret af den fulde skattepligt har ejet 25 pct. eller mere af  

 aktiekapitalen, eller om personen råder eller har rådet over mere end 50 pct.  

 af stemmeværdien i selskabet.
Ved afgørelsen af, om personen ejer eller har ejet mindst 25 pct. af  

 aktiekapitalen i et selskab eller råder eller har rådet over mere end 50 pct.  

 af stemmeværdien, medregnes aktier, der samtidig tilhørte den pågældendes  

 ægtefælle, forældre og bedsteforældre samt børn og børnebørn og disses  

 ægtefæller eller dødsboer efter de nævnte personer.
Stedbarns- og  

 adoptivforhold sidestilles med ægte slægtsskabsforhold.
Aktier, tilhørende en  

 tidligere ægtefælle til den nævnte personkreds, og aktier, som en nuværende  

 ægtefælle til den nævnte personkreds har afstået før ægteskabets indgåelse,  

 medregnes dog ikke.
Endvidere medregnes aktier, som tilhørte selskaber m.v.,  

 hvorover den nævnte personkreds på grund af aktiebesiddelse,  

 vedtægtsbestemmelse, aftale eller fælles ledelse har haft bestemmende  

 indflydelse, jf. bestemmelserne om hovedaktionærer i  

 aktieavancebeskatningslovens § 4, stk. 3.
Er den udbetalende virksomhed personligt ejet, henses der til, om  

 personen ejer eller på noget tidspunkt inden for de sidste 5 år forud for  

 ophøret af den fulde skattepligt har ejet 25 pct. eller mere af egenkapitalen  

 eller har eller har haft afgørende indflydelse i virksomheden.
Ved afgørelsen  

 af, om dette er tilfældet, finder de forannævnte kriterier vedrørende  

 aktionærer tilsvarende anvendelse.
 I visse tilfælde kan lægges til grund, at det er personen, som er den  

 umiddelbart berettigede til at oppebære konsulenthonorarer, og at  

 beskatningen derfor sker hos personen.
 Reglen omfatter også selskaber m.v. på Færøerne og i Grønland.
Hvis det udenlandske konsulentselskab er hjemmehørende i en stat, hvormed  

 Danmark har indgået en dobbeltbeskatningsoverenskomst, kan den danske  

 beskatning kun gennemføres i overensstemmelse med reglerne i denne  

 overenskomst.
Dette indebærer, at Danmark i reglen kun kan beskatte  

 konsulentindtægten som indkomst ved frit erhverv, der kan henføres til et  

 fast sted her i landet, dvs. et center for en virksomhed af fast eller  

 vedvarende karakter.
Dette forudsætter altså, at selskabet har et fast sted,  

 som til stadighed står til dets rådighed i Danmark med henblik på udøvelsen  

 af dets virksomhed.
 21. Selskaber m.v., der oppebærer indtægter stammende  

 fra royalty fra kilder her i landet, er begrænset skattepligtige, jf.  

 § 2, stk. 1, litra g.
 Den begrænsede skattepligt af royalty omfatter betalinger af enhver art,  

 der modtages som vederlag for anvendelsen af eller retten til at anvende  

 ethvert patent, varemærke, mønster eller model, tegning, hemmelig formel  

 eller fremstillingsmetode eller som vederlag for oplysninger om industrielle,  

 kommercielle eller videnskabelige erfaringer, jf. kildeskattelovens §  

 65 C, stk. 4.
Royaltybeskatningen omfatter alene vederlag for anvendelsen af eller  

 retten til at anvende de nævnte rettigheder eller formuegoder.
Derimod  

 omfatter royalty i princippet ikke indtægter ved salg af de nævnte  

 rettigheder.
Betaling for køb af patenter, varemærker m.v. er således ikke  

 omfattet af royaltybeskatningen.
Betaling for køb af efterforskningsdata i  

 tilknytning til kulbrinteindvinding er heller ikke omfattet.
 Definitionen af royalty svarer delvis til den definition af royalty, som  

 findes i artikel 12 i OECD's model til dobbeltbeskatningsoverenskomster  

 (1977). Kildeskattelovens definition afviger dog fra denne på to punkter.
For det første omfattes vederlag for anvendelsen af eller retten til at  

 anvende enhver ophavsret til et litterært, kunstnerisk eller videnskabeligt  

 arbejde ikke af definitionen i kildeskatteloven.
Reglerne i kildeskatteloven  

 omfatter således ikke forfatterroyalty og royalty for brug af musik,  

 spillefilm, video m.v.
For det andet omfattes vederlag for anvendelsen af eller retten til at  

 anvende industrielt, kommercielt eller videnskabeligt udstyr heller  

 ikke.
Indkomst ved udleje (leasing) af industrielt, kommercielt eller  

 videnskabeligt udstyr (som f.eks. biler, containere, edb-anlæg og  

 kontorudstyr) er således ikke omfattet af royaltybeskatningen.
Den sidste  

 afvigelse er i overensstemmelse med en anbefaling fra OECD, hvorfor den  

 nævnte definition af royalty i artikel 12 forventes ændret tilsvarende ved  

 den første revision af OECD-modellen.
Royaltybeskatningen omfatter derimod »vederlag for oplysninger om  

 industrielle, kommericielle eller videnskabelige erfaringer«.
Dette  

 omfatter begrebet know-how.
Som know-how anses al uafsløret teknisk information, uanset om den er  

 egnet for patentering eller ej, som er nødvendig for den industrielle  

 genfremstilling af et produkt eller en proces direkte og under samme  

 betingelser.
Know-how udgør det, som en producent ikke kan erfare ved blot en  

 undersøgelse af produktet og blot en viden om det tekniske fremskridt.
I  

 know-how-kontrakten erklærer den ene part sig villig til at delagtiggøre den  

 anden part i sin særlige viden og erfaring, som forbliver uafsløret for  

 offentligheden og således, at denne kan benytte den til sin egen fordel.  

 Betaling for ydelsen af know-how er derfor omfattet af royaltybeskatningen.
 Udenfor begrebet know-how falder kontrakter om levering af  

 tjenesteydelser, hvor en af parterne selv påtager sig at benytte sit fags  

 sædvanlige færdigheder til fordel for den anden part.
I mange tilfælde dækker kontrakter mellem et foretagende og dets kunde  

 både over know-how og ydelse af teknisk assistance.
Der kan f.eks. være tale  

 om udførelse af specifikke arbejdsydelser i forbindelse med det konkrete  

 projekt for at sikre, at maskiner m.v. kan fungere optimalt, når der tages  

 hensyn til den enkelte kundes forhold.
Vederlaget for sådan almindelig  

 teknisk assistance er ikke omfattet af royalty-definitionen.
Vederlaget kan  

 kun beskattes i Danmark, hvis den udenlandske kontraktshaver har en  

 erhvervsvirksomhed med fast driftssted her i landet, jf. § 2, stk. 1, litra  

 a, og ydelsen af den tekniske assistance er knyttet til den virksomhed.
 På grundlag af de oplysninger, som en sådan blandet kontrakt indeholder,  

 må det aftalte vederlag fordeles på de forskellige ydelser, som vederlaget  

 dækker, således at hver del af vederlaget får den korrekte skattemæssige  

 behandling.
Skattepligten påhviler selskaber m.v., som nævnt i § 1, stk. 1 og 2, der  

 har hjemsted i udlandet, jf. § 2, stk. 1, litra g.
Reglerne anvendes ikke i  

 de tilfælde, hvor en udenlandsk modtager af royalty fra kilder her i landet  

 allerede er begrænset skattepligtig af denne royalty efter reglerne om  

 erhverv med fast driftssted her i landet, jf. punkt 15.
Der tænkes her på de tilfælde, hvor royaltymodtageren er et selskab m.v.,  

 der er hjemmehørende i udlandet, men har virksomhed med fast driftssted her i  

 landet, og hvor den eneret, som royaltyen betales for, er knyttet til dette  

 faste driftssted.
I disse tilfælde indgår royaltyen ved opgørelsen af det  

 faste driftssteds overskud, som er omfattet af begrænset skattepligt efter  

 reglerne i § 2, stk. 1, litra a.
 Ved betaling af royalty til et fast driftssted, som den udenlandske  

 royaltymodtager har her i landet, skal der, hvis royaltyen er knyttet til det  

 faste driftssted, derfor ikke ske indeholdelse af royaltyskat.
Royaltybeskatningen efter § 2, stk. 1, litra g, omfatter alle former for  

 betaling eller godskrivning af royalty fra kilder her i landet.
Reglerne  

 omfatter ikke alene løbende betaling af royalty fordelt over den periode,  

 kontrakten vedrører, men også engangsbetaling af royalty.
 Skattepligten i henhold til § 2, stk. 1, litra g, er endeligt opfyldt ved  

 den i henhold til kildeskattelovens § 65 C foretagne indeholdelse af  

 royaltyskat, jf. § 2, stk. 2. Den royaltyskat, som skal indeholdes i  

 royaltybetalinger til udenlandske selskaber m.v., kan nedsættes eller  

 bortfalde, såfremt Danmark har indgået dobbeltbeskatningsoverenskomst med den  

 stat, hvor det udenlandske selskab er hjemmehørende, jf. § 48 i  

 Skatteministeriets bekendtgørelse nr. 677 af 4. november 1988 om opkrævning  

 m.v. af indkomst- og formueskat, (herefter kaldet  

 kildeskattebekendtgørelsen), jf. nærmere punkt 67.
Undtaget fra skattepligt 22. Der gælder en række undtagelser fra skattepligten  

 i henhold til § 1. Bestemmelserne herom findes i § 3.
Visse subjekter er fritaget for skattepligt, ubetinget og fuldstændig,  

 uanset formål eller indtjeningens art, jf. punkt 23. Andre er betinget  

 og fuldstændig fritaget, jf. punkt 24, såfremt de efter vedtægterne  

 opfylder visse krav.
Endelig er en tredje gruppe ubetinget og delvis  

 fritaget, jf. punkt 25, idet skattefriheden kun omfatter visse  

 indtægter.
 Bestemmelsen i § 3, stk. 1, er udtømmende, således at fritagelse for  

 skattepligt for selskaber m.v., der ikke er omtalt, kræver hjemmel i særlig  

 lov.
 23. Ubetinget og fuldstændig fritaget for skattepligt er:
 Fritagelsen gælder ikke for Statsanstalten for Livsforsikring, jf. § 1,  

 stk. 1, nr. 2 b, der er skattepligtig som livsforsikringsaktieselskaber.  

 Institutioner, der er etableret som aktieselskaber, er ligeledes  

 skattepligtige.
 De anerkendte trossamfund omfatter i henhold til »Meddelelser fra  

 Statens Ligningsdirektorat og Ligningsrådet« for januar 1962 følgende:
Den Romersk-Katolske Kirke, Det Metodistiske Trossamfund, Det Danske  

 Baptistsamfund, Mosaisk Trossamfund, Menigheden ved den Svenske Gustavskirke  

 i København, Den Norske Menighed ved Kong Haakons Kirken i København, Den  

 Ortodokse Russiske Menighed i København, Den Fransk-Reformerte Menighed i  

 København, Den Tysk-Reformerte Menighed i København, Den Reformerte Menighed  

 i Fredericia og Menigheden ved St.
Alban's English Church i København.
 Der anerkendes ikke længere nye trossamfund, og den sidste ændring fandt  

 sted i 1958.
24. Nogle institutioner og foretagender er fritaget  

 for beskatning, såfremt de efter vedtægterne opfylder visse krav.
Disse  

betinget og fuldstændigt fritagne omfatter:
De nævnte havne, værker m.v. er kun fritaget for beskatning, såfremt den  

 del af indtægterne, der ikke medgår til normal forrentning af en eventuel  

 indskudskapital, i henhold til vedtægterne udelukkende kan anvendes til det  

 pågældende foretagendes formål.
Forrentningen kan ikke akkumuleres i  

 selskabet med henblik på senere udlodning.
 I likvidationstilfælde må der ikke være tillagt eventuelle andelshavere  

 eller lignende ret til at få udloddet mere end deres kapitalindskud.
Fritagelsen gælder uanset foretagendets organisation.
Er foretagendet  

 organiseret som fond, bliver der dog tale om beskatning efter  

 fondsbeskatningsloven.
§ 3,  stk. 7, åbner mulighed for, at skatteministeren,  

 når særlige omstændigheder taler derfor, kan dispensere fra kravet om,  

 at begrænsningen for anvendelsen af foretagendets indtægter skal være optaget  

 i dets vedtægter.
Dispensation vil kun blive givet, når det må anses for  

 udelukket at ændre vedtægterne, således at betingelsen for skattefritagelse  

 efter § 3, stk. 1, nr. 4, kan opfyldes.
Det vil være en betingelse for  

 dispensationen, at de indtægter, der ikke medgår til normal forrentning af  

 den indskudte kapital, udelukkende anvendes til formål, som varetages af det  

 pågældende foretagende.
I likvidationstilfælde må der således ikke udloddes  

 mere end den indskudte kapital.
Overholdelsen af den angivne betingelse vil  

 kunne kræves dokumenteret, f.eks. i form af årlig regnskabsaflæggelse.  

 Overholdes de angivne betingelser ikke, efterbeskattes det pågældende  

 foretagende for de skattefritagne år, og der beregnes morarente af de  

 pålignede beløb.
 Såfremt disse institutioner er registreringspligtige efter fondsloven  

 eller erhvervsfondsloven, skal de beskattes i henhold til  

 fondsbeskatningsloven.
 25. Andre institutioner og lignende er fritaget for  

 beskatning af indtægt ved deres almindelige statutmæssige eller  

 vedtægtsmæssige virksomhed, men ikke af indtægt ved drift, udlejning eller  

 bortforpagtning af fast ejendom eller ved anden erhvervsmæssig virksomhed.  

 Denne gruppe af ubetinget og delvis skattefrie subjekter omfatter:
 26. Ifølge bestemmelsen i § 3, stk. 6, skal  

 udenlandske selskaber m.v. svare skat af udbytteindtægter m.v. omfattet af §  

 2, stk. 1, litra c, selv om selskaberne m.v. i øvrigt, hvis de var danske,  

 ville være undtaget fra skattepligt i medfør af reglerne i § 3, stk. 1. Hvis  

 Danmark i henhold til en dobbeltbeskatningsaftale med en fremmed stat er  

 forpligtet til helt eller delvis at frafalde udbytteskat, kan der blive  

 spørgsmål om tilbagebetaling af det indeholdte beløb.
Har danske selskaber m.v, der er skattefri efter § 3, stk. 1, indtægter i  

 form af udbytter af aktier m.v. i selskaber hjemmehørende i Danmark, skal der  

 i henhold til § 42 i kildeskattebekendtgørelsen, ikke ske indeholdelse af  

 udbytteskat hos det udbyttegivende selskab.
Ved anmodning om udbetaling af  

 udbytte uden indeholdelse af udbytteskat, skal det udbyttemodtagende selskab  

 m.v. fremvise et frikort til det udbyttegivende selskab.
Frikortet udstedes  

 af ligningskommissionen efter anmodning fra selskabet m.v.
27. Gruppen af institutioner og lignende, som er  

 fritaget for beskatning af indtægter ved statutmæssig virksomhed, er efter  

 fondsbeskatningslovens ikrafttræden blevet kraftigt reduceret.
En lang række  

 af de skattesubjekter, som tidligere var fritaget for beskatning af  

 statutmæssig virksomhed efter § 3, er nu blevet skattepligtige efter  

 fondsbeskatningslovens § 1, stk. 1, nr. 4.
Skattepligtens indtræden og ophør Indkomstperioden Her i landet hjemmehørende selskaber m.v.
28. For her i landet hjemmehørende selskaber m.v.  

 findes reglerne om skattepligtens indtræden og ophør i §§ 4 og 5 og reglerne  

 om overgang fra en beskatningsform til en anden i §§ 5 A, 5 B og 5 C.
Disse  

 regler må sammenholdes med reglerne i § 10 om, hvilken indkomstperiode, der  

 skal lægges til grund ved indkomstansættelsen.
 Anvendelse af reglerne i §§ 5 A, 5 B og 5 C forudsætter, at ændringerne i  

 den skattemæssige stilling ikke medfører, at der foreligger en opløsning af  

 det hidtidige selskab m.v. med efterfølgende stiftelse af et nyt.
29. Indkomstår, regnskabsår og skatteår.
Den skattepligtige  

 indkomst opgøres på grundlag af indkomsten i indkomståret.  

 Skatteansættelsen for et givet skatteår skal foretages på grundlag af  

 indkomsten i det indkomstår, der udløber i eller falder sammen med det  

 foregående skatteår, jf. hovedreglen i § 10, stk. 1.
 Skatteåret omfatter perioden fra den 1. april til den 31. marts i det  

 efterfølgende kalenderår.
 For skatteåret 1988/89 udgør indkomståret for et selskab med  

 kalenderårsregnskab kalenderåret 1987, idet regnskabsårets udløb den 31.  

 december 1987 falder i skatteåret 1987/88.
 For skatteåret 1988/89 udgør indkomståret for et selskab med regnskabsåret  

 1. april-31. marts perioden 1. april 1987-31. marts 1988. Hvis regnskabsåret  

 er 1. maj-30. april, omfatter skatteåret 1988/89 perioden 1. maj 1986-30.  

 april 1987 (indkomståret 1987).
Hvor det i lovgivningen anføres, at regler skal have virkning for eller  

 fra og med et givet indkomstår, skal reglerne for selskaber m.v. med forskudt  

 regnskabsår anvendes for den regnskabsperiode, der træder i stedet for det  

 pågældende kalenderår.
Et indkomstår, der i lovgivningen betegnes f.eks. som  

 indkomståret 1987, vil i førstnævnte eksempel på forskudt indkomstår omfatte  

 regnskabsperioden 1. april 1987-31. marts 1988. I det sidstnævnte eksempel  

 vil indkomståret 1987 omfatte perioden 1. maj 1986-30. april 1987.
Et indkomstår vil normalt falde sammen med et regnskabsår og  

 således omfatte en 12-måneders periode.
Ved regnskabsomlægning, ved første  

 skatteansættelse eller ved en afsluttende skatteansættelse vil det dog  

 hyppigt forekomme, at indkomståret omfatter en periode, som er kortere eller  

 længere end 12 måneder.
Når et selskab en gang har benyttet et regnskabsår, kan det således valgte  

 regnskabsår ikke senere fraviges uden tilladelse fra  

 amtsskatteinspektoraterne, i Københavns og Frederiksberg Kommune dog  

 skattedirektoratet, jf. § 10, stk. 3. Der kræves således ikke tilladelse til  

 omlægning af regnskabsåret, hvis selskabets m.v. første skatteansættelse  

 endnu ikke har fundet sted.
Ansøgning om ændring af regnskabsåret skal  

 indsendes til det amtsskatteinspektorat, hvorunder selskabet m.v. er  

 hjemmehørende.
Har selskabet m.v. hjemsted i København eller Frederiksberg,  

 indsendes ansøgningen til vedkommende skattedirektorat.
I visse tilfælde kan amtsskatteinspektoraterne/skattedirektoratet kræve,  

 at et selskab m.v. omlægger sit regnskabsår, jf. § 10, stk. 4. Krav om  

 omlægning af regnskabsår kan fremsættes, når en person, et selskab m.v. eller  

 en kreds af personer, selskaber m.v. udøver en bestemmende indflydelse på det  

 selskab m.v., hvis regnskabsår kræves omlagt, og denne indflydelse er  

 forbundet med en væsentlig interesse i selskabets m.v. driftsresultat.
Den  

 bestemmende indflydelse kan skyldes aktiebesiddelse, vedtægtsbestemmelse,  

 aftale eller fælles ledelse.
Pålægget skal gå ud på, at regnskabsåret  

 omlægges, således at det bringes i overensstemmelse med det, der benyttes af  

 det bestemmende selskab, de bestemmende personer m.v.
Hvis et selskab m.v. opnår tilladelse til at omlægge sit regnskabsår, vil  

 der i forbindelse med omlægningen skulle aflægges regnskab for en periode,  

 der er kortere eller længere end et år.
I så fald foretages skatteansættelsen  

 for »overgangsåret« på grundlag af indkomsten i denne periode.
En  

 omlægning kan ikke medføre, at en periode eller et skatteår springes over.
 30. Reglerne om skattepligtens indtræden findes  

 i § 4.
Selskaber m.v. medtages første gang ved skatteansættelsen for det  

 skatteår, som følger umiddelbart efter udløbet af første regnskabsperiode,  

 jf. § 4, stk. 1. Skatteansættelsen sker på grundlag af indkomsten i hele  

 denne regnskabsperiode, uanset længden.
Nystiftede selskaber m.v. skal ikke  

 som personer benytte kalenderåret som regnskabsår.
Ligningsrådet kan dog  

 bestemme, at et selskab m.v. skal skatteansættes, når der er forløbet et år  

 siden stiftelsen eller påbegyndelsen af den skattepligtige virksomhed, jf. §  

 4, stk. 3.
For selskaber m.v. opgøres den skattepligtige indkomst for et givet  

 skatteår på grundlag af den indkomst, der er erhvervet i det indkomstår, der  

 udløber i eller falder sammen med det foregående skatteår.
Skatteåret for  

 selskaber m.v. omfatter perioden 1. april til 31. marts i det efterfølgende  

 kalenderår.
 Hvis første regnskabsperiode udløber i perioden 1. april 1988-31. marts  

 1989, vil selskabet m.v. blive skatteansat første gang for skatteåret  

 1989/90.
Et selskabs skattepligt indtræder ved stiftelsen, eller når bestående  

 selskaber m.v, der ikke hidtil har været skattepligtige, overgår til  

 skattepligtig virksomhed.
Selskabets første regnskabsperiode løber fra dette  

 tidspunkt.
Stiftelsen har fundet sted, når de i dannelse af selskabet m.v.  

 interesserede parter har truffet aftale om stiftelse, hvorved forstås  

 underskrivelsen af stiftelsesdokumenterne.
For aktieselskaber er selskabets  

 skattepligt betinget af, at det registreres, jf. § 1, stk. 1, nr. 1. Når  

 registreringen har fundet sted, vil selskabet blive skattepligtigt af sin  

 virksomhed fra stiftelsen.
 Der kan være tale om, at et selskab har skattepligtig indkomst indtil 6  

 måneder forud for stiftelsen, dvs. forud for underskrivelsen af  

 stiftelsesdokumenterne.
 Dette kan være tilfældet, hvor en virksomhed overdrages til et nystiftet  

 selskab efter reglerne i lov om skattefri virksomhedsomdannelse.
 Endvidere kan indehaveren af en persolig virksomhed, som indskyder sin  

 virksomhed på grundlag af handelsværdier ved stiftelsen af et selskab, hvori  

 han bliver hovedaktionær, lade virksomhedens overskud for tiden indtil 6  

 måneder forud for stiftelsen beskatte som indkomst i selskabet.
 For begge situationer gælder, at indkomsten ikke må være opstået i tiden  

 forud for udløbet af stifterens sidste normale regnskabsår før stiftelsen.
Foreligger der i selskabet indkomster forud for det nævnte tidspunkt, skal  

 de beskattes både hos stifteren og hos selskabet.
De stedlige  

 ligningsmyndigheder kan dog efter begæring nedsætte selskabets indkomst med  

 et beløb svarende til det hos stifteren beskattede, under forudsætning af at  

 beløbet udbetales til eller godskrives stifteren.
 Det anførte gælder tilsvarende, hvor et selskab indskyder sin virksomhed  

 ved stiftelsen af et datterselskab.
 Overdragelse af virksomhed til et allerede registreret selskab på grundlag  

 af handelsværdier kan ikke ske med tilbagevirkende kraft, idet overdragelse  

 med tilbagevirkende kraft til et allerede registreret selskab alene kan ske  

 efter reglerne i lov om skattefri virksomhedsomdannelse, jf. herved denne  

 lovs § 1, stk. 2.
 31. Reglerne om skattepligtens ophør findes i §  

 5.
 Skattepligten vedbliver til udløbet af det skatteår, hvori et selskab m.v.  

 enten opløses eller overgår til skattefri virksomhed, jf. § 5, stk. 1. Et  

 selskab, som ophører som led i en sammenslutning (fusion) med et andet  

 selskab m.v., anses som ophørt i relation til § 5, medmindre sammenslutningen  

 sker efter reglerne i lov om beskatning ved fusion af aktieselskaber m.v.
Foruden den ordinære ansættelse for det skatteår, hvor skattepligten  

 ophører, skal der for samme skatteår foretages en ekstraordinær,  

 afsluttende ansættelse af indkomst for tiden fra udløbet af det  

 regnskabsår, som er lagt til grund ved den sidste ordinære skatteansættelse,  

 og indtil opløsningen eller overgangen til skattefri virksomhed.
Såfremt  

 selskabet m.v. opløses eller ophører med at drive skattepligtig virksomhed  

 før begyndelsen af det skatteår, for hvilket der efter § 4 første gang skal  

 ske skatteansættelse, skal skatteansættelsen, jf. § 5, stk. 3, ske  

 ekstraordinært for det skatteår, i hvilket opløsningen eller ophøret af den  

 skattepligtige virksomhed finder sted.
 Hvis f.eks. et selskab med kalenderårsregnskab opløses efter den 1. april  

 1988, men senest den 31. marts 1989, skal der for skatteåret 1988/89  

 foretages en ordinær ansættelse omfattende kalenderåret 1987, som er den  

 normale regnskabsperiode, og en ekstraordinær ansættelse for perioden 1.  

 januar 1988 til opløsningsdagen.
 Opløses selskabet i stedet den 22. februar 1988, er selskabet ikke  

 skattepligtig for skatteåret 1988/89, da selskabet ikke eksisterer ved  

 skatteårets begyndelse den 1. april 1988. For skatteåret 1987/88 skal  

 foretages en ordinær ansættelse omfattende kalenderåret 1986, som er den  

 normale regnskabsperiode, og en ekstraordinær ansættelse for perioden 1.  

 januar 1987-22. februar 1988.
 Hvis et selskab med regnskabsåret 1. maj-30. april opløses efter den 1.  

 april 1988, men senest den 31. marts 1989, skal der for skatteåret 1988/89  

 foretages en ordinær ansættelse omfattende perioden 1. maj 1986-30. april  

 1987, som er den normale regnskabsperiode, og en ekstraordinær ansættelse for  

 perioden fra 1. maj 1987 til opløsningsdagen.
For indkøbs-, produktions- og salgsforeninger, jf. § 1, stk. 1, nr. 3 a og  

 4, opgøres indkomsten for den afsluttende periode på grundlag af foreningens  

 formue på ophørsdagen.
De i § 14, stk. 2 og 3, anførte procenter nedsættes  

 eller forhøjes i de tilfælde, hvor den afsluttende periode er kortere eller  

 længere end 12 måneder, jf. § 14, stk. 4 og § 15, stk. 6.
 Hvis et foretagendes kooperative virksomhed i forbindelse med påbegyndt  

 likvidation hører op før det regnskabsår, i hvilket den endelige opløsning  

 finder sted, fortsætter dets skattepligt, som om den hidtidige virksomhed var  

 fortsat, indtil den endelige opløsning finder sted.
 I relation til fremførsel af underskud efter ligningslovens § 15,  

 afskrivninger m.v. anses den ekstraordinære ansættelsesperiode som et  

 selvstændigt indkomstår.
32. Hvis et selskab m.v. opløses eller overgår til  

 skattefri virksomhed, skal der inden 4 uger indsendes anmeldelse herom  

 af selskabets m.v. likvidator til amtsskatteinspektoraterne, i Københavns og  

 Frederiksberg Kommune dog skattedirektoratet.
Hvis der ikke er valgt eller  

 beskikket en likvidator, skal anmeldelsen indsendes af bestyrelsen.
Det foreskrives udtrykkeligt, at der samtidig med anmeldelsen skal  

 indsendes en opgørelse over indkomsten for tiden fra udløbet af det  

 regnskabsår, der er lagt til grund for den sidste ordinære skatteansættelse,  

 og indtil opløsningen eller overgangen til skattefri virksomhed.
Undladelse  

 af at indsende anmeldelse eller opgørelse medfører bødeansvar for de  

 personer, der er ansvarlige for undladelsen.
Endvidere kan indsendelsen af  

 såvel anmeldelsen som opgørelsen fremtvinges ved pålæg af daglige bøder, der  

 fastsættes af Statsskattedirektoratet.
Bøderne tilfalder statskassen, jf. §  

 5, stk. 2.
 33. Hvor selskabet m.v. overgår til skattefri  

 virksomhed, sidestilles denne overgang efter § 5, stk. 4, med ophør af  

 virksomheden og salg til handelsværdien.
 Overgang til skattefri virksomhed for et aktieselskab kan ske ved, at det  

 på grund af ændring af vedtægter og virksomhed bliver omfattet af  

 bestemmelserne om undtagelse fra skattepligt i § 3, stk. 1. For foreninger  

 m.v., der er skattepligtige i henhold til § 1, stk. 1, nr. 6, kan overgang  

 til skattefri virksomhed ske ved, at foreningen m.v. ophører med at drive  

 skattepligtig virksomhed eller med at oppebære andel i overskud af en  

 erhvervsvirksomhed, som ikke drives af foreningen selv, jf. § 1, stk. 3.
Ifølge bestemmelsen i § 5, stk. 4, sidestilles selve overgangen til  

 skattefri virksomhed med ophør af virksomheden og salg af de formuegoder, som  

 selskabet m.v. ejer på tidspunktet for ophøret med den skattepligtige  

 virksomhed.
Overgang til skattefri virksomhed medfører, at foretagendets  

 henlæggelser til investeringsfonds, som henstår ubenyttet på tidspunktet for  

 ophøret med den skattepligtige virksomhed, skal efterbeskattes efter reglerne  

 i § 10, stk. 1, i lov om investeringsfonds, jf. lovbekendtgørelse nr. 567 af  

 25. august 1987.
Endvidere medfører overgangen til skattefri virksomhed pligt til at svare  

 skat af særlig indkomst af fortjeneste ved afståelse af en række af de i lov  

 om særlig indkomstskat m.v. omhandlede formuegoder.
Ved opgørelsen af  

 indkomsten for det tidsrum, der ligger til grund for den ekstraordinære  

 ansættelse i henhold til § 5, stk. 1, skal medregnes fortjeneste eller tab i  

 forhold til handelsværdier på de formuegoder, som er i selskabets m.v.  

 besiddelse på tidspunktet for ophøret med den skattepligtige virksomhed.
Det  

 drejer sig om formuegoder omtalt i § 2 i lov om særlig indkomstskat m.v., jf.  

 lovbekendtgørelse nr. 900 af 21. december 1987.
 Foreninger m.v., der er skattepligtige i henhold til § 1, stk. 1, nr. 6,  

 skal dog ved opgørelsen af særlig indkomst kun medregne fortjeneste eller tab  

 på formuegoder, der har haft tilknytning til den skattepligtige virksomhed,  

 jf. § 13, i lov om særlig indkomstskat m.v.
34. I bestemmelserne i §§ 5 A, 5 B og 5 C er der givet  

 regler for beskatningen, når et selskab m.v. overgår fra een  

 beskatningsform til en anden.
Sådan overgang kan ske, hvis der f.eks.  

 sker ændring i selskabets m.v. virksomhed, i reglerne om overskudsfordeling  

 eller i kredsen af deltagere i selskabet m.v.
Der kan også være tale om overgang til eller fra beskatning efter  

 fondsbeskatningsloven, jf. fondsbeskatningslovens § 2, stk. 2 og 3, der  

 henviser til §§ 5 A, 5 B og 5 C.
Reglerne i §§ 5 A, 5 B og 5 C finder kun  

 anvendelse, hvor ændringen i den skattemæssige struktur ikke medfører  

 likvidation efterfulgt af nystiftelse.
 For registrerede aktie- og anpartsselskaber omfattet af § 1, stk. 1, nr.  

 1, medfører en omdannelse fra et aktieselskab til anpartsselskab eller  

 omvendt ikke skattemæssige konsekvenser.
35. § 5 A indeholder regler om overgang fra skattepligt i  

 medfør af § 1, stk. 1, nr. 1-3, 5 eller 6, eller i medfør af stk. 2, 1. pkt.,  

til skattepligt i medfør af § 1, stk. 1, nr. 3 a eller 4, eller i  

 medfør af stk. 2, 2. pkt., dvs. overgang til kooperationsbeskatning.
Det  

 karakteristiske ved sådan overgang er, at selskabet m.v. forinden overgangen  

 beskattes af en indkomst opgjort efter de almindelige regler om  

 indkomstopgørelse, medens det efter overgangen beskattes af en indkomst  

 opgjort som en procentdel af formuen.
Det følger af reglerne i § 5 A, stk. 1, at skattepligten efter de  

 hidtidige regler fortsætter indtil udgangen af det skatteår, i hvilket  

 overgangen er sket, og at selskabet m.v. ansættes ekstraordinært til  

 indkomstskat af indtægten fra udløbet af det regnskabsår, som er lagt til  

 grund for den ordinære ansættelse for nævnte skatteår, og indtil tidspunktet  

 for overgangen.
Den ekstraordinære ansættelse foretages efter samme regler,  

 som gælder for den ordinære ansættelse.
 36. Overgangen til anden form for skattepligt medfører, at  

 selskabet m.v. ved opgørelsen af indkomsten for den periode, der ligger til  

 grund for den ekstraordinære ansættelse i henhold til § 5 A, stk. 1, skal  

 medregne fortjeneste eller tab på de formuegoder, som er i selskabets m.v.  

 besiddelse på tidspunktet for ophøret med den skattepligtige virksomhed.
Ifølge bestemmelsen i § 5 A, stk. 3, sidestilles overgangen til anden form  

 for skattepligt, med ophør af virksomhed og salg til handelsværdien af de  

 formuegoder, som er i behold på tidspunktet for ændringen.
Selskabets m.v.  

 henlæggelser til investeringsfonds, som henstår ubenyttet på tidspunktet for  

 overgangen, skal efterbeskattes, jf. § 10, stk. 1, i investeringsfondsloven.  

 Denne efterbeskatning sker ved, at selskabets m.v. skatteansættelser for  

 henlæggelsesårene forhøjes.
37. Det bestemmes i § 5 A, stk. 2, at bestyrelsen for  

 selskabet m.v. inden 4 uger efter den ændring, der medfører overgangen til  

 anden form for skattepligt, skal indsende anmeldelse herom.
Anmeldelse  

 indsendes til amtsskatteinspektoraterne, i Københavns og Frederiksberg  

 Kommune dog skattedirektoratet.
Med anmeldelsen skal følge en opgørelse af  

 indkomsten i det tidsrum, for hvilket den ekstraordinære ansættelse skal  

 foretages.
Undladelse af at indsende anmeldelse eller opgørelse medfører  

 bødeansvar for de personer, der er ansvarlige herfor.
Indsendelse af  

 anmeldelse og opgørelse kan fremtvinges ved pålæg af daglige bøder, der  

 fastsættes af Statsskattedirektoratet.
Bøderne tilfalder statskassen.
 Anmeldelses- og opgørelsespligten er også foreskrevet, hvor ændringen sker  

 før begyndelsen af det skatteår, for hvilket selskabet m.v. første gang skal  

 skatteansættes i medfør af § 4. Den ekstraordinære ansættelse omfatter i  

 disse tilfælde det tidsrum, der løber fra selskabets m.v. påbegyndelse af  

 skattepligtig virksomhed, og indtil ændringen er sket.
38. § 5 B indeholder regler om en forenings overgang fra  

 skattepligt i medfør af § 1, stk. 1, nr. 3 a eller 4, eller i medfør af stk.  

 2, 2. pkt. til skattepligt i medfør af § 1, stk. 1, nr. 1-3, 5 eller  

 6, eller i medfør af stk. 2, 1. pkt., dvs. overgang fra  

 kooperationsbeskatning.
Det karakteristiske ved sådan overgang er, at  

 foreningen forinden overgangen beskattes som indkøbsforening eller  

 produktions- og salgsforening af en indkomst opgjort som en procentdel af  

 formuen, medens indkomsten efter overgangen opgøres efter de almindelige  

 regler om indkomstopgørelse.
Det bestemmes udtrykkeligt i § 5 B, stk. 1, at overgangen i disse tilfælde  

 først får virkning fra udløbet af det regnskabsår, i hvilket den ændring, som  

 har medført overgangen, er sket.
Der skal således ikke foretages nogen  

ekstraordinær afsluttende ansættelse i disse tilfælde.
 Hvis f.eks. en forening med kalenderårsregnskab den 1. oktober 1988 ændrer  

 sine vedtægter således, at den ikke længere er kooperativ i skattemæssig  

 henseende, skal den ansættes som hidtil for kalenderåret 1988, som svarer til  

 skatteåret 1989/90. Først for skatteåret 1990/91, som svarer til  

 regnskabsperioden 1. januar-31. december 1989, skal beskatning ske efter  

 reglerne for den fremtidige skattepligtsstatus.
 Hvis en forening med regnskabsåret 1. maj-30. april den 1. oktober 1988  

 ændrer sine vedtægter således, at den ikke længere er kooperativ i  

 skattemæssig henseende, skal den ansættes som hidtil for regnskabsåret 1. maj  

 1988-30. april 1989, som svarer til skatteåret 1990/91. Først for skatteåret  

 1991/92, som svarer til regnskabsåret 1. maj 1989-30. april 1990, skal  

 beskatning ske efter reglerne for den fremtidige skattepligtsstatus.
 39. Reglerne i § 35 A, stk. 3-7, finder anvendelse ved  

 skatteansættelsen, der skal foretages på grundlag af indkomsten i det  

 regnskabsår, for hvilket ændringen efter ovenstående har virkning, dvs. det  

 regnskabsår, der følger efter det, hvori ændringen er sket, jf. § 5 B, stk.  

 2. Der er dog forslag fremme om, at § 5 B, stk. 2, i stedet henviser til  

 overgangsreglerne i fondsbeskatningslovens §§ 16-19.
 Det bestemmes i § 5 B, stk. 3, at bestyrelsen for foreninger, der  

 beskattes efter § 1, stk. 1, nr. 3 a eller 4, eller efter stk. 2, 2. pkt.,  

 som kooperative virksomheder, hvert år samtidig med indgivelse af  

 selvangivelsen skal give oplysning om de ændringer, der i det forløbne  

 regnskabsår måtte være sket i foreningens forhold på følgende punkter:
40. § 5 C indeholder regler om overgang fra beskatning efter en  

 anden bestemmelse i § 1 end hidtil, hvor overgangen ikke er omfattet af  

 bestemmelserne i §§ 5 A og 5 B.
Det karakteristiske ved sådan overgang er, at  

 selskabet m.v. både før og efter overgangen beskattes af en indkomst, der er  

 opgjort efter samme hovedprincipper.
 Det bemærkes, at ikke alle ændringer i et selskabs m.v. forhold kan  

 sidestilles med overgang, der er omfattet af disse bestemmelser. § 5 C  

 omfatter således kun tilfælde af ændringer i virksomhed og  

formål m.v., som ikke må sidestilles med opløsning og samtidig  

 stiftelse af en ny sammenslutning.
 Et aktieselskab, der omdannes til en forening, som fremtidig er  

 skattepligtig efter § 1, stk. 1, nr. 6, vil således blive anset som opløst,  

 således at bestemmelserne i § 5 finder anvendelse.
Det bestemmes udtrykkeligt i § 5 C, stk. 1, at et selskabs m.v. overgang  

 til at være skattepligtigt efter andre regler i § 1, først får virkning fra  

 udløbet af det regnskabsår, i hvilket den ændring, som har medført overgang,  

 er sket.
Der skal således heller ikke i disse tilfælde foretages nogen  

ekstraordinær afsluttende ansættelse.
41. Formuegoder, der er i behold hos selskabet m.v. på tidspunktet for  

 ændringen, anses for anskaffet på de tidspunkter og til de anskaffelsessummer  

 og formål, hvortil de oprindelig blev erhvervet, jf. § 5 C, stk. 2  

 (succession). Det følger heraf bl.a., at der ikke i forbindelse med selve  

 overgangen kan foretages nogen opskrivning af anskaffelsessummen.
Endvidere  

 kan ændringen ikke begrunde, at der ved senere salg af formuegoder, der er  

 anskaffet før ændringen, ses bort fra det forhold, at formuegoderne måtte  

 være anskaffet som led i næring eller i spekulationshensigt.
Skattemæssige  

 afskrivninger, herunder ekstraafskrivninger m.v. på bygninger og  

 installationer, som er foretaget før ændringen, skal anses for foretaget af  

 selskabet m.v., som det fremtræder efter ændringen.
Det samme gælder  

 nedskrivning på varelager.
Endelig skal henlæggelser til investeringsfonds,  

 der henstår ubenyttet ved ændringen, anses for sket i de indkomstår, hvori de  

 oprindeligt er foretaget.
 42. § 33 indeholder en ansvarsregel om,  

 hvorledes der skal forholdes, hvis et selskab m.v. er opløst og formuen  

 udloddet til aktionærer eller medlemmer, uden at der er afsat tilstrækkelige  

 midler til dækning af den selskabet m.v. påhvilende indkomstskat.
Aktionærer og medlemmer samt likvidator eller, hvor en sådan ikke er valgt  

 eller beskikket, bestyrelsen er solidarisk ansvarlige for betaling af  

 resterende selskabsskatter, som er anmeldt i boet eller som likvidator  

 (bestyrelsen) eller aktionærerne m.v. kendte eller burde kende.
Likvidator  

 (bestyrelsen) er dog ikke ansvarlig udover det beløb, der er udloddet til  

 aktionærerne eller medlemmerne, og disse er alene ansvarlige i det omfang, de  

 har modtaget udlodning fra selskabet m.v.
 Udenlandske selskaber m.v.
43. For udenlandske selskaber m.v. findes reglerne om  

 skattepligtens indtræden og ophør i §§ 6 og 7. Disse regler er principielt  

 opbygget på ganske samme måde som de tilsvarende regler for de her  

 hjemmehørende selskaber m.v.
Skattepligten for udenlandske selskaber m.v.,  

 der i medfør af § 2, stk. 1, litra a, b og f, undergives begrænset  

 skattepligt her i landet, indtræder som for her i landet hjemmehørende  

 selskaber, jf. § 4. De nævnte udenlandske selskaber m.v. er selskaber, som  

 har indtægter med tilknytning til et fast driftssted her i landet.
Ligeledes  

 gælder det selskaber m.v., der har fast ejendom her i landet eller selskaber  

 m.v., der oppebærer konsulenthonorar.
 Reglerne i § 5, stk. 2 og 3, finder ligeledes tilsvarende anvendelse på  

 selskaber m.v., der er omfattet af reglen i § 7 om ophør af skattepligt for  

 udenlandske selskaber m.v.
Det er ikke det udenlandske selskabs m.v. filial her i landet, der er  

 skattesubjekt, men selve det udenlandske selskab.
En overdragelse af en  

 filial fra et udenlandsk selskab til et andet udenlandsk selskab vil få den  

 konsekvens, at der skal foretages en afsluttende ansættelse af det sælgende  

 selskab, medens skattepligten indtræder for det købende selskab i medfør af §  

 6. Hvor filialen overdrages mellem koncernforbundne selskaber i udlandet,  

 tillades ikke overdragelse til bogført værdi.
Handelen må foregå til fuld  

 handelsværdi.
Hvor to udenlandske selskaber fusionerer, og det fortsættende selskab har  

 en filial i Danmark, kan fusionen ske uden skattemæssige konsekvenser.  

 Tilhører filialen det ophørende selskab, vil fusionen få den konsekvens, at  

 der skal foretages en afsluttende ansættelse af det ophørende selskab med  

 hensyn til overdragelsen af filialen.
Fortsætter filialen efter fusionen sin  

 virksomhed her i landet, vil denne blive betragtet som nyetableret på  

 grundlag af udlægsværdierne i den afsluttende ansættelse.
Såfremt både det fortsættende og det ophørende selskab har filialer her i  

 landet, vil en fusion ikke medføre, at der skal foretages en afsluttende  

 ansættelse af det fortsættende selskab, men for det ophørende selskab vil  

 fusionen medføre en afsluttende ansættelse med hensyn til overdragelsen af  

 filialen.
Fortsætter begge filialer her i landet som filialer af det  

 fortsættende selskab, vil det ophørende selskabs filial blive betragtet som  

 nyetableret på grundlag af udlægsværdierne i den afsluttende ansættelse.  

 Skatteansættelsen for det fortsættende selskab omfattende begge filialer, vil  

 efter fusionen skulle foretages under eet.
Reglerne i § 10 om den indkomstperiode, der skal lægges til grund for  

 skatteansættelsen, gælder tillige for udenlandske selskaber m.v.
Også § 33 om  

 hæftelsen for indkomstskatten i tilfælde af opløsning gælder for udenlandske  

 selskaber m.v.
 44. Bestemmelsen i § 5, stk. 1-4, om opløsning af her  

 i landet hjemmehørende selskaber m.v., finder tilsvarende anvendelse såfremt  

 selskaber m.v. flytter deres hjemsted til Grønland, jf. § 5, stk. 5.
Hvis et registreret selskab flytter (ændrer hjemsted) til en fremmed stat,  

 må selskabet slettes af Erhvervs- og Selskabsstyrelsen, hvilket medfører, at  

 det må træde i likvidation og således formelt opløses.
Selskabet skal  

 herefter udarbejde en afsluttende skatteansættelse, og denne skal foretages,  

 selv om det nu udenlandske selskab fortsætter den hidtil her i landet drevne  

 virksomhed.
Ved et selskabs flytning til Grønland bliver selskabet ikke slettet af  

 Erhvervs- og Selskabsstyrelsen, der alene registrerer, at hjemsted for  

 fremtiden er et angivet sted i Grønland.
Ved bestemmelsen i § 5, stk. 5,  

 sidestilles et selskabs flytning til Grønland imidlertid skatteretligt med  

 flytning til udland eller Færøerne.
Der skal derfor foretages en afsluttende  

 ansættelse i forbindelse med flytningen.
Efter et selskabs flytning til  

 Grønland vil herefter alene den del af selskabets indkomster, der er omfattet  

 af § 2, blive beskattet.
 For et registreret selskab med hjemsted i Grønland, som har en filial her  

 i landet, skal der derimod ikke foretages en afsluttende ansættelse ved  

 flytning af selskabets hjemsted til Danmark, idet selskabet ikke ved  

 hjemstedsflytningen opløses eller ophører med at drive skattepligtig  

 virksomhed her i landet i relation til § 7. Tidligere års underskud i den  

 begrænset skattepligtige indkomst vil derfor kunne fremføres til fradrag i de  

 følgende års fulde skattepligtige indkomst efter reglerne i ligningslovens §  

 15.
 Et selskab, der flytter til Færøerne, skal ligesom de selskaber, der  

 flytter til udlandet, udarbejde afsluttende ansættelse, da færøske selskaber  

 ikke registreres i Erhvervs- og Selskabsstyrelsen.
 Opgørelse af den skattepligtige indkomst  

 m.v.
Fuldt skattepligtige - generelt 45. Den skattepligtige indkomst for selskaber m.v.  

 omfattet af § 1, bortset fra de i § 1, stk. 1, nr. 3 a og 4, og § 1, stk. 2,  

 2. pkt., omhandlede kooperative virksomheder, skal principielt opgøres efter  

 samme regler, som gælder for fuldt skattepligtige personer, jf. § 8, stk. 1.
Disse selskaber m.v. er således omfattet af reglerne i statsskattelovens  

 §§ 4, 5 og 6, om, hvilke indtægter og udgifter, der skal indgå ved opgørelsen  

 af den skattepligtige indkomst.
Endvidere er de bl.a. omfattet af reglerne i  

 afskrivningsloven, investeringsfondsloven og ligningsloven, herunder reglen i  

 ligningslovens § 15 om underskudsfremførsel.
Selskaber m.v. skal ikke svare særlig indkomstskat.
De indkomster, der  

 omfattes af lov om særlig indkomstskat m.v. skal opgøres på sædvanlig måde,  

 men det herved fremkomne beløb skal fuldt ud medregnes i selskabets m.v.  

 almindelige indkomst for det indkomstår, hvori indkomsten er konstateret, jf.  

 § 8, stk. 2, og lov om særlig indkomstskat m.v. § 13. Henlæggelse til  

 investeringsfond kan foretages på grundlag af den skattepligtige indkomst,  

 dvs. også af eventuel særlig indkomst.
For indkøbsforeninger og produktions- og salgsforeninger omfattet af § 1,  

 stk. 1, nr. 3 a og 4, og § 1, stk. 2, 2. pkt., opgøres indkomsten ikke efter  

 reglerne i § 8, stk. 1, men derimod som en procentdel af formuen, bortset fra  

 produktions- og salgsforeningers indkomst ved detailsalg.
Formuen, der danner  

 grundlag for indkomstopgørelsen, opgøres som udgangspunkt i overensstemmelse  

 med skattelovgivningens almindelige regler, jf. § 16, stk. 1.
For disse foreninger m.v. vil skattemæssig afskrivning på maskiner m.v.  

 samt nedskrivning på varelager kunne påvirke den formuemæssige værdi af disse  

 aktiver, og afskrivning/nedskrivning vil således indirekte medføre reduktion  

 af den skattepligtige indkomst.
Der kan ikke foretages henlæggelse til  

 investeringsfonds, jf. investeringsfondsloven, og disse foreninger m.v.  

 beskattes ikke af særlig indkomst, jf. § 13 i lov om særlig indkomstskat m.v.
 Indkomstopgørelsen for selskaber m.v., sker som nævnt med udgangspunkt i  

 de almindeligt gældende regler, men herudover er der indeholdt visse  

 særregler om indkomstopgørelsen i selskabsskatteloven, jf. nærmere under de  

 enkelte grupper af selskaber m.v.
 Det kan tillades, at to eller flere selskaber sambeskattes efter  

 reglerne i § 31, jf. nærmere kapitel 6.
 For selskaber m.v. omfattet af selskabsskatteloven finder  

 skattelovgivningens regler i øvrigt anvendelse, for så vidt de er forenelige  

 med de i selskabsskatteloven givne bestemmelser, jf. § 34.
46. Hvis et dansk selskab m.v. kontrolleres af en udenlandsk  

 virksomhed, kan der blive tale om at ansætte indkomsten  

 skønsmæssigt i henhold til § 12, stk. 1. Det er en forudsætning, at  

 selskabet m.v. i sine handelsmæssige eller økonomiske forbindelser med den  

 udenlandske virksomhed er underkastet andre vilkår end dem, der vil gælde for  

 et uafhængigt foretagende.
Indkomsten skal i så fald ansættes til det beløb,  

 som den må antages at ville have andraget, hvis selskabet m.v. var et  

 uafhængigt foretagende, der under frie vilkår afsluttede forretninger med den  

 udenlandske virksomhed.
Reglen i § 12, stk. 1, er opstillet for at forhindre disse selskaber i at  

 overføre en del af den her i landet indtjente indkomst til den udenlandske  

 virksomhed, uden at beskatning har fundet sted af de overførte midler.
For at  

 reglen kan finde anvendelse, må det påvises, at selskabet m.v. kontrolleres  

 af den udenlandske virksomhed, og at de økonomiske og handelsmæssige vilkår i  

 samhandlen adskiller sig fra vilkårene på det frie marked.
Reglen er efter de seneste års retspraksis fortolket således, at reglen  

 ikke hjemler ret til skønsmæssige forhøjelser uden klart bevisgrundlag  

 for en urigtig selvangivelse.
Samtidig er det fastslået, at det er  

 skattemyndighederne, der har bevisbyrden.
 Tilsvarende regler finder efter § 12, stk. 2, anvendelse på udenlandske  

 selskabers m.v. filialer her i landet.
Opgørelse for de enkelte grupper 47. Den skattepligtige indkomst for registrerede aktieselskaber, andre  

 lignende selskaber samt Statsanstalten for Livsforsikring opgøres efter  

 skattelovgivningens almindelige regler, jf. § 8, stk. 1. For selskaber, der  

 er skattepligtige efter § 1, stk. 1, nr. 1 og 2, dvs. aktie- og  

 anpartsselskaber samt lignende selskaber, er der i ligningslovens § 15, stk.  

 3-6, fastsat visse begrænsninger i adgangen til at fremføre underskud.
Se  

 herom nærmere i punkt 63-64.
 § 13  indeholder særregler om skattefrihed for  

 overkurs og udbytter.
 I § 13, stk. 1, nr. 1, fastslås, at overkurs, som et selskab  

 opnår ved udstedelsen af aktier eller ved udvidelsen af sin aktiekapital,  

 ikke skal medregnes ved opgørelsen af den skattepligtige indkomst.  

 Skattefriheden gælder såvel en officiel overkurs, hvor det beløb, som  

 aktionæren indbetaler udover aktiens pålydende værdi, bogføres i selskabet  

 som egenkapital, som en uofficiel overkurs, hvor merværdien ikke bogføres som  

 egenkapital, men foreligger som en skjult reserve.
De beløb, som aktieselskaber og andre lignende selskaber omfattet af § 1,  

 stk. 1, nr. 1 og 2, oppebærer som udbytte af egne aktier eller andele,  

 skal ikke medregnes til selskabets skattepligtige indkomst jf. § 13, stk.  

 1, nr. 4. Et selskabs salg af egne aktier til aktionærerne udløser ingen  

 beskatning i selskabet, såfremt salget sker i samme forhold, som aktionærerne  

 i forvejen ejer aktier i selskabet, idet forholdet sidestilles med overkurs  

 ved aktieemission og derfor er skattefri.
Såfremt salget sker i et andet  

 forhold, behandles selskabets salg af de egne aktier efter de gældende regler  

 om aktieafståelse.
En særlig regel gælder i henhold til § 13, stk. 1, nr. 3, for de  

 såkaldte investeringsaktieselskaber, som er omfattet af § 1, stk. 1,  

 nr. 1. Udbytter, som sådanne selskaber modtager fra andre selskaber omfattet  

 af § 1, stk. 1, nr. 1, er ikke skattepligtig indkomst.
Forudsætningen for  

 anvendelse af reglen er, at det udbyttemodtagende selskab er børsnoteret, og  

 at dets formål og faktiske virke udelukkende er at eje og administrere aktier  

 i andre selskaber omfattet af § 1, stk. 1, nr. 1. Endvidere er det en  

 betingelse, at det udbyttemodtagende selskab ifølge sine vedtægter er  

 forpligtet til at udlodde de i indkomståret indtjente udbytter inden  

 fristen for indgivelse af selvangivelse for det pågældende indkomstår.  

 Derimod er størrelsen af aktieposten i det udbyttegivende selskab helt uden  

 betydning for skattefriheden efter denne bestemmelse.
 Det udbyttemodtagende selskab må som udgangspunkt ikke eje andre  

 formuegoder end de nævnte værdipapirer.
Selskabet kan dog have bankindeståender i et vist omfang.
Driften af  

 selskabet vil kræve løbende udbetalinger, ligesom de udbytter, som selskabet  

 modtager, ikke nødvendigvis vil blive udloddet straks ved modtagelsen.  

 Selskabet vil endvidere kunne erhverve fast ejendom, hvis formålet alene  

 eller væsentligst er at erhverve lokaler til eget brug.
I øvrigt vil  

 selskabet ikke kunne erhverve andre aktiver - herunder almindelige og  

 konvertible obligationer - end de nævnte værdipapirer.
 Kravet om udlodning af det indtjente udbytte gælder med de begrænsninger,  

 der følger af aktieselskabslovens regler om adgangen til at udlodde udbytte.
Hvis et nystartet investeringsaktieselskab af den nævnte karakter har et  

 skattepligtigt overskud i en periode, inden børsnotering kan opnås, kan  

 Statsskattedirektoratet bestemme, at den pålignede skat ikke opkræves og  

 føres til afgang, når selskabet optages på fondsbørsen.
Det vil være en  

 forudsætning, at selskabet udfolder de fornødne bestræbelser for at blive  

 optaget så hurtigt som muligt.
I den forbindelse må det kræves, at selskabet  

 etableres med mindst den aktiekapital, der er nødvendig for optagelse på  

 aktiemarked III, og at selskabets vedtægter straks udformes på en sådan måde,  

 at de ikke indeholder bestemmelser, der stiller sig hindrende for optagelse  

 på fondsbørsen.
Efter § 13, stk. 1, nr. 2, kan aktieselskaber, andre lignende  

 selskaber og Statsanstalten for Livsforsikring omfattet af § 1, stk. 1, nr.  

 1, 2 og 2 b, undlade at medregne udbytter fra andre selskaber omfattet af §  

 1, stk. 1, nr. 1 og 2, i den skattepligtige indkomst.
Betingelsen herfor er,  

 at det udbyttemodtagende selskab (moderselskabet) i hele det indkomstår,  

 hvori udbyttet er modtaget, har ejet 25 pct. eller mere af aktie eller  

 anpartskapitalen i det udbyttegivende selskab.
 Ved opgørelsen af datterselskabets aktiekapital og moderselskabets  

 aktiepost i datterselskabet bortses fra eventuelle konvertible obligationer  

 udstedt af datterselskabet, så længe obligationerne ikke er ombyttet med  

 aktier i selskabet.
 For sambeskattede selskaber er udbyttet skattefrit, uanset at det enkelte  

 selskab ejer mindre end 25 pct. af aktiekapitalen i datterselskabet, hvis de  

 af sambeskatningen omfattede selskaber tilsammen ejer mindst 25 pct. af  

 aktiekapitalen i datterselskabet.
For et selskab, som skal medregne afståelsessummen ved aktiesalg i den  

 skattepligtige indkomst efter ligningslovens § 16 B, stk. 5  

 (holdingsstiftelse), finder § 13, stk. 1, nr. 2, ikke anvendelse i de seneste  

 3 indkomstår forud for afståelsen, dvs. i afståelsesåret og de 2 indkomstår  

 forud herfor.
Det samme gælder den nedenfor omtalte regel om skattefrihed for  

 udbytter fra udenlandske datterselskaber.
 § 13,  stk. 1, nr. 2, omfatter alene udbytter fra her  

 i landet hjemmehørende selskaber, hvortil ikke henregnes selskaber med  

 hjemsted i Grønland eller på Færøerne.
 48. § 13, stk. 1, nr. 2, finder tilsvarende anvendelse  

 på visse udbytter fra datterselskaber hjemmehørende i udlandet, jf.  

§ 13, stk. 3.
Skattefriheden efter § 13, stk. 3, forudsætter, at det danske moderselskab  

 godtgør, at udbyttet hidrører fra et eller flere selskaber, hvori den til  

 grund for det modtagne udbytte liggende selskabsindkomst beskattes efter  

 regler, der ikke i væsentlig grad afviger fra reglerne her i landet.
Hidrører  

 kun en del af det danske moderselskabs udbytteindtægter fra selskabsindkomst,  

 der beskattes i overensstemmelse med de anførte krav, finder § 13, stk. 3,  

 alene anvendelse på denne del.
 I bekendtgørelse nr. 580 af 4. december 1984 er fastsat nærmere regler om  

 betingelserne for, at et givet udenlandsk selskabsskattesystem kan anses for  

 at opfylde lovens krav om skattefrihed efter § 13, stk. 3.
 Endvidere indeholder bekendtgørelsen visse specifikations- og  

 dokumentationskrav med henblik på at hindre en utilsigtet hel eller delvis  

 skattefritagelse for udbytter i tilfælde, hvor det pågældende udland enten  

 ikke beskatter selskabsindkomst, eller hvor beskatningen er ringe.
 I bekendtgørelsens § 1 anføres, at det i første række påhviler det  

 udbyttemodtagende selskab at godtgøre over for ligningsmyndighederne, at  

 datter- eller datter-datterselskabet i det pågældende udland beskattes efter  

 regler, der ikke i væsentlig grad afviger fra reglerne her i landet.
 Det er uden betydning for anvendelse af § 13, stk. 3, i hvilket led af en  

 mulig kæde af selskaber beskatning har fundet sted.
 De modtagne udbytter vil typisk være indtægtsført i moderselskabets  

 regnskab, men såfremt de betingelser, der fremgår af § 13, stk. 1, nr. 2, og  

 § 13, stk. 3, er opfyldt, fradrages eller tilbageføres det tilsvarende beløb  

 ved opgørelsen af moderselskabets skattepligtige indkomst.
 Af bekendtgørelsens § 2, stk. 1, fremgår, at der ved afgørelsen af, om den  

 til grund for udbyttet liggende selskabsindkomst beskattes efter regler, der  

 i tilstrækkelig grad ligner de danske, skal foretages en samlet vurdering af  

 det pågældende udenlandske selskabsskattesystem.
 I den samlede vurdering bør indgå en undersøgelse af, om der i det  

 udenlandske selskabsskattesystem findes forskellige former for konkrete  

 skattelettelser, som ikke ville kunne indrømmes efter danske regler.
 Der kan f.eks. være tale om konkret bevillingsmæssig lempelse eller  

 særligt lempelige regler for bestemte virksomhedstyper eller visse brancher.
 Der kan endvidere være tale om, at der indrømmes hel eller delvis  

 skattefrihed ved virksomhed inden for bestemte udviklingsområder i det  

 pågældende udland, medens virksomhed uden for disse udviklingsområder  

 beskattes fuldt ud.
 Hvis en samlet vurdering viser, at den totale skattebyrde, der i sådanne  

 tilfælde påhviler datterselskabet, er væsentligt mindre, end den ville have  

 været, såfremt skatten var blevet pålignet efter danske regler, kan § 13,  

 stk. 3, ikke finde anvendelse.
Endelig kan der være tale om, at der f.eks. indrømmes generel skattefrihed  

 i kortere eller længere tid for udenlandsk ejede virksomheder, der etablerer  

 sig i det pågældende land.
Dette gælder navnlig udviklingslande, som har en  

 særlig interesse i udenlandske kapitalinvesteringer.
I sådanne tilfælde kan §  

 13, stk. 3, ikke finde anvendelse i den periode, hvori datterselskabet er  

 fritaget for at betale selskabsskat.
 I bekendtgørelsens § 2, stk. 2, er opregnet tre kriterier, som hver  

 for sig er afgørende for om § 13, stk. 3, kan finde anvendelse.
 Der vil herefter være tale om en væsentlig afvigelse fra reglerne her i  

 landet såfremt:
 Vedrørende de 3 betingelser i bekendtgørelsens § 2, stk. 2, bemærkes  

 følgende:
 Ifølge bekendtgørelsens § 2, stk. 2, nr. 1, er det en betingelse for, at §  

 13, stk. 3, kan finde anvendelse, at det pågældende udenlandske skattesystem  

 er et egentligt indkomstskattesystem, og at skatten pålignes som en  

 procentdel af en opgjort skattepligtig indkomst.
 Såfremt beskatningen sker i form af afgifter eller lignende, der opkræves  

 uafhængigt af indkomstens størrelse, ville dette i sig selv medføre, at  

 udbytter fra datterselskaber hjemmehørende i det pågældende land falder uden  

 for anvendelsesområdet for § 13, stk. 3.
 Et selskabsskattesystem i lighed med det, der her i landet gælder for  

 indkøbsforeninger og produktions- og salgsforeninger, hvor den skattepligtige  

 indkomst beregnes som en procentdel af foreningens formue, vil heller ikke  

 kunne anerkendes i relation til § 13, stk. 3.
 Dette gælder, uanset om den udenlandske skat eller afgift i det konkrete  

 tilfælde er lige så stor, som den danske indkomstskat ville have været,  

 såfremt datterselskabet havde været fuldt skattepligtigt her til landet.
 Ifølge bekendtgørelsens § 2, stk. 2, nr. 2, er det en betingelse for, at §  

 13, stk. 3, kan finde anvendelse, at det pågældende udenlandske  

 selskabsskattesystem ikke tillader udloddede udbytter fratrukket ved  

 opgørelsen af datterselskabets skattepligtige indkomst.
 Bestemmelsen i § 13, stk. 3, tilsigter at eliminere den økonomiske  

 dobbeltbeskatning, der ville blive resultatet, såfremt den del af  

 datterselskabets indkomst, der udloddes som udbytte, blev beskattet fuldt ud  

 i både datterselskabet og moderselskabet.
 Bekendtgørelsens § 2, stk. 2, nr. 2, præciserer, at § 13, stk. 3, ikke kan  

 finde anvendelse i de tilfælde, hvor en sådan dobbeltbeskatning på forhånd  

 vil være udelukket derved, at det datterselskab, hvori den indkomstskabende  

 aktivitet foregår, har fuldt fradrag for udloddede udbytter.
Bestemmelsen omhandler ikke de tilfælde, hvor der i forbindelse med  

 skatteberegningen indrømmes datterselskabet delvis fradrag for udloddede  

 udbytter.
I sådanne tilfælde vil en eventuel anerkendelse af det pågældende  

 udenlandske selskabsskattesystem i relation til § 13, stk. 3, afhænge af, om  

 beskatningen på grundlag af det delvise udbyttefradrag bringes ned på et  

 niveau, der er væsentligt lavere end det danske.
 Ifølge bekendtgørelsens § 2, stk. 2, nr. 3, er det en betingelse for, at §  

 13, stk. 3, kan finde anvendelse, at den selskabsskat, der efter reglerne i  

 det pågældende udland kan pålignes datterselskabet, ikke er væsentligt  

 mindre, end den tilsvarende danske selskabsskat ville have været, såfremt  

 datterselskabet havde været fuldt skattepligtigt her til landet.
 Det følger heraf blandt andet, at den aktuelle skattebetaling til udlandet  

 ikke i sig selv er afgørende for, om § 13, stk. 3, kan finde anvendelse.
 At datterselskabet i det enkelte indkomstår ikke er blevet pålignet  

 selskabsskat, kan skyldes, at datterselskabet har kunnet udnytte regler i  

 lighed med de danske om f.eks. underskudsfremførsel, afskrivning, henlæggelse  

 til investeringsfonds og lignende.
 Manglende skattebetaling til udlandet medfører med andre ord ikke i sig  

 selv, at udbyttet skal medregnes til moderselskabets skattepligtige indkomst,  

 men kan i givet fald give ligningsmyndigheden anledning til at indhente  

 nærmere oplysning om baggrunden herfor.
 Ved vurderingen af, om den selskabsskat, der efter reglerne i det  

 pågældende udland kan pålignes datterselskabet, er væsentligt mindre end den  

 tilsvarende danske skat, lægges der som udgangspunkt vægt på skatteprocentens  

 størrelse.
 Det er dog ikke muligt generelt at fastlægge, hvornår  

 selskabsskatteprocenten er så meget mindre end den danske procentsats, at §  

 13, stk. 3, ikke kan finde anvendelse, men en beskatningsprocent for  

 datterselskabet på mere end 30-35 vil normalt kunne anses som tilstrækkelig.
Der vil dog ikke udelukkende kunne lægges vægt på skattesatsens nominelle  

 størrelse.
F.eks. kan reglerne her i landet om udlandslempelse, jf. § 17,  

 stk. 2, medføre en faktisk beskatning på helt ned til 25 pct. af  

 beregningsgrundlaget.
En tilsvarende lempelig beskatning af udenlandske  

 indtægter vil således ikke være til hinder for, at § 13, stk. 3, kan finde  

 anvendelse.
 I bekendtgørelsens §§ 3-6 er de generelle krav, som må stilles til  

 karakteren af det udenlandske selskabsskattesystem som sådan, suppleret med  

 særlige krav om specifikation og eventuel dokumentation til brug ved den  

 ligningsmæssige behandling af moderselskabets selvangivelse.
 Herefter skal moderselskabet i selvangivelsen eller i særskilt bilag  

 hertil meddele oplysning om navn og hjemsted for det eller de udenlandske  

 datter- eller datter-datterselskaber, hvorfra udbyttet hidrører.
 Moderselskabet skal i selvangivelsen eller i særskilt bilag hertil  

 specificere, hvorledes modtagne udbytter fordeler sig på de enkelte  

 udbyttegivende selskaber.
 Moderselskabet har pligt til på ligningsmyndighedernes forlangende at  

 indsende de udenlandske datter- og datter-datterselskabers regnskaber m.v.
 Moderselskabet skal på ligningsmyndighedernes forlangende dokumentere, i  

 hvilket omfang der er betalt indkomstskat til udlandet af den til grund for  

 udbyttet liggende selskabsindkomst.
49. Forsikringsselskaber, herunder Statsanstalten for  

 Livsforsikring og gensidige forsikringsselskaber omfattet af § 1, stk. 1, nr.  

 2 b og 5, kan udover de almindelige fradrag foretage fradrag efter reglen i  

§ 13, stk. 2, for henlæggelser til præmiereserver, skadesreserver og  

 bonusfonds.
De her omtalte henlæggelsesmuligheder er alle til fordel for  

 forsikringstageren, idet de tjener til sikring af, at selskabet kan opfylde  

 dets forpligtigelser over for forsikringstageren eller mindske  

 forsikringsudgifterne for den forsikrede.
Endvidere har forsikringsselskaber  

 adgang til at fratrække henlæggelser til sikkerhedsfonds, såfremt det i  

 selskabets vedtægter er fastsat, at sikkerhedsfondens midler alene kan  

 anvendes til styrkelse af præmiereserven eller på anden måde til fordel for  

 de forsikrede.
 Selskaber omfattet af § 1, stk. 1, nr. 1 og 2, hvis altovervejende del af  

 aktie- eller andelskapitalen ejes af en forening m.v. med almenvelgørende  

 eller på anden måde almennyttige formål, kan under visse betingelser foretage  

 særlige fradrag i henhold til § 3, stk. 5, jf. § 3, stk. 2-4. Der  

 henvises nærmere til punkt 57.
 50. Sparekasser er principielt undergivet skattepligt efter de for  

 aktieselskaber m.v. gældende regler.
 Reglerne i § 13, om skattefrihed for udbytter fra datterselskaber gælder  

 ikke for sparekasser, men der kan efter ansøgning opnås  

 datterselskabslempelse, jf. § 17 B, stk. 3, se nærmere punkt 71.
 Sparekassers renteudgifter vedrørende den indbetalte garantikapital kan  

 fratrækkes ved indkomstopgørelsen, da garantikapitalen betragtes som en gæld,  

 der påhviler sparekassen.
 Overgangsregler for sparekasser findes i §§ 35 C-35 E, jf. punkt 84.
 51. For de i § 1, stk. 1, nr. 5, nævnte gensidige  

 forsikringsforeninger, samt de i § 1, stk. 1, nr. 5 a, nævnte  

akkumulerende investeringsforeninger opgøres den skattepligtige  

 indkomst principielt efter de samme regler, som gælder for aktieselskaber.
 De ovennævnte foreninger m.v. er ikke omfattet af reglerne om skattefrihed  

 for udbytter fra datterselskaber eller af reglerne om datterselskabslempelse.
 Gensidige forsikringsforeninger omfattet af § 1, stk. 1, nr. 5, kan  

 fradrage henlæggelser efter reglerne i § 13, stk. 2, se nærmere punkt 49.
 Overgangsregler for akkumulerende investeringsforeninger findes i §§ 35  

 F-35 H, jf. punkt 84.
52. Foreninger m.v. omfattet af § 1, stk. 1, nr. 6, er alene  

 skattepligtige af indtægt ved erhvervsmæssig virksomhed.
Har foreningen m.v.  

 ingen indtægter ved erhvervsmæssig virksomhed, skal den ikke medtages ved  

 skatteansættelsen.
 Overskud, som foreningerne m.v. opnår ved leverancer til medlemmerne,  

 betragtes ikke som indvundet ved erhvervsmæssig virksomhed, jf. § 1, stk. 4,  

 se nedenfor under punkt 53.
Som indtægter ved erhvervsmæssig virksomhed forstås indtægter fra  

 nærings- eller anden forretningsvirksomhed, herunder drift, udlejning og  

 bortforpagtning af fast ejendom.
Er en forening m.v. tillagt ret til en andel  

 i en erhvervsvirksomheds overskud uden selv at deltage i driften, vil denne  

 indtægt blive betragtet som erhvervet ved erhvervsmæssig virksomhed, jf. § 1,  

 stk. 3. Det er uden betydning for skattepligten, om overskuddet fra  

 virksomheden er tilsigtet eller ej.
 Til erhvervsmæssig indtægt betragtes også entreindtægter,  

 annonceindtægter, reklameindtægter, indtægter ved bankospil og lotteri,  

 medmindre indtægterne hidrører fra foreningens medlemmer, jf. punkt 53.
 Som en særregel bestemmes det i lov om særlig indkomstskat m.v. § 13, 3.  

 pkt., at foreninger m.v. kun skal medregne særlig indkomst vedrørende  

 formuegoder, der har tilknytning til den skattepligtige virksomhed.
 Indkomster, der ikke kan karakteriseres som erhvervsmæssige, er som  

 nævnt ikke skattepligtige.
Gaver, indskud, medlemskontingenter samt statslige eller kommunale tilskud  

 er ikke erhvervsmæssige indtægter.
Spekulationsavancer betragtes heller ikke  

 som erhvervsmæssige indkomster.
Aktieudbytter og -avancer, renteindtægter og kursgevinster vil være  

 skattefri for de her omtalte foreninger m.v., medmindre der er tale om  

 næringsvirksomhed.
Renter af erhvervsmæssig driftskapital skal dog medregnes  

 ved opgørelsen af et eventuelt overskud ved erhvervsmæssig virksomhed,  

 ligesom tilsvarende renteudgifter vil kunne fradrages.
 Har foreningerne m.v. indtægter i form af udbytter af aktier eller andele  

 i selskaber hjemmehørende i Danmark, kan de undgå indeholdelse af udbytteskat  

 hos det udbyttegivende selskab ved at få udstedt et udbyttefrikort, jf. § 43  

 i kildeskattebekendtgørelsen.
 53. Som nævnt under punkt 52 anses overskud, som  

 foreninger m.v. indvinder ved leverancer til medlemmer, ikke som  

 indtægter ved erhvervsmæssig virksomhed, jf. § 1, stk. 4. Foreninger m.v.,  

 der kun har indkomster, der hidrører fra foreningens medlemmer, skal således  

 ikke medtages ved skatteansættelsen.
Leverancen til medlemmet skal have en naturlig tilknytning til foreningens  

 formål og virke.
Af de i § 1, stk. 1, nr. 6, anførte enheder kan  

 begrebsmæssigt kun foreninger m.v. anses at have medlemmer.
For selvejende  

 institutioner, legater og stiftelser vil der i almindelighed ikke forekomme  

 indkomster, som vil kunne sidestilles med leverancer til medlemmer af en  

 forening m.v.
Det er kun indkomst ved leverance til medlemmerne, der holdes uden  

 for foreningens erhvervsmæssige virksomhed.
Indtægter, som foreningen m.v.  

 indtjener ved salg til ikke-medlemmer af produkter, som foreningens medlemmer  

 sælger til foreningen, omfattes således af skattepligten.
Det er kun leverancer til foreningens egne medlemmer, der ikke  

 betragtes som indtægt ved erhvervsmæssig virksomhed.
Foreningens eventuelle  

 indtægt ved leverancer til medlemsforeningers medlemmer er derfor  

 indkomstskattepligtige for foreningen m.v.
 Begrebet leverancer i § 1, stk. 4, skal forstås i en vid betydning, idet  

 også indtægter fra udlejningsaktivitet og levering af tjenesteydelser  

 udelades ved opgørelsen af den skattepligtige indkomst.
54. Ved opgørelsen af den skattepligtige  

 indkomst, kan foreninger m.v. omfattet af § 1, stk. 1, nr. 6, fradrage  

 driftsomkostninger.
Fradrag kan dog kun foretages for udgifter, som  

 vedrører indkomstkilder, hvis indtægter er skattepligtige, dvs. udgifter som  

 knytter sig til indtægter ved erhvervsmæssig virksomhed.
Det følger af § 9,  

 stk. 1.
 Renteudgifter, herunder prioritetsrenter, kan kun fratrækkes i det omfang  

 de vedrører erhvervsindtægter.
Hvor virksomheden både har leveret til medlemmer og til ikke-medlemmer,  

 skal den skattepligtige indkomst opgøres ved alene at medregne salget til  

 ikke-medlemmer og herfra trække den del af vareforbruget, og den del af  

 omkostningerne, som forholdsmæssigt falder på leverancer til ikke-medlemmer.  

 Som fordelingsnøgle kan benyttes forholdet mellem leverancen/salget til  

 medlemmerne og til ikke-medlemmerne.
Hvis den pågældende forening m.v. ved  

 siden af erhvervsvirksomheden har et ikke-erhvervsmæssigt virke, må  

 administrationsudgifterne fordeles efter et skøn.
Det vil ofte være praktisk  

 at anvende bestemte procentdele af de forskellige arter af omkostninger.
En een gang valgt fordelingsnøgle kan ikke vilkårligt ændres.
Foreningen  

 m.v. kan dog fravige en tidligere anerkendt fordelingsnøgle, hvis forholdene  

 senere ændres væsentligt, eller den medfører åbenbart urimelige resultater.
 55. Foruden driftsomkostninger kan foreninger m.v.  

 foretage fradrag for udlodninger til fyldestgørelse af  

vedtægtsmæssige formål, der kan anses for almenvelgørende eller på  

 anden måde almennyttige, jf. § 3, stk. 2. Tilsvarende fradragsret ydes  

 for beløb der henlægges til sikring af eller til senere anvendelse til  

 sådanne formål, jf. § 3, stk. 3.
 Fradrag efter § 3, stk. 2 og 3, vil i almindelighed forudsætte, at der i  

 vedtægterne er eller optages en bestemmelse om, hvorledes der skal forholdes  

 med foreningens m.v. midler i tilfælde af dens opløsning, idet det må være  

 sikret, at midlerne i så fald går til formål, der kan godkendes som  

 almenvelgørende eller på anden måde almennyttigt.
Hvor foreningen m.v. ved siden af erhvervsmæssig indkomst har andre  

 ikke-erhvervsmæssige indkomstkilder, anses disse ikke-erhvervsmæssige  

 indkomster for udloddet først.
Foreninger m.v. vil derfor kun kunne foretage  

 fradrag for regnskabsårets udlodninger til kvalificerede formål i det omfang,  

 udlodningerne overstiger regnskabsårets ikke-erhvervsmæssige indkomster.
 Vurderingen af, om der foreligger almenvelgørende eller på anden  

 måde almennyttige formål skal foretages i overensstemmelse med  

 administrationen af begreberne under det tidligere fritagelsessystem samt  

 ligningslovens § 8 A og arveafgiftslovens § 3, stk. 4.
For at et formål kan anses for almenvelgørende eller på anden måde  

 almennyttigt kræves, at den kreds af personer eller institutioner, der kan  

 komme i betragtning ved uddelingerne, er afgrænset efter retningslinjer med  

 et objektivt præg.
Formålet må således komme en vis videre kreds til gode.
 For at et formål kan anses for almenvelgørende, er det en forudsætning, at  

 støtten ydes personer inden for en videre kreds, der er i økonomisk trang.
Almennyttige formål foreligger, såfremt støtten kommer en vis videre kreds  

 til gode, og såfremt formålet ud fra en almindelig fremherskende opfattelse  

 kan karakteriseres som nyttigt.
Blandt sådanne almennyttige formål kan nævnes  

 sociale, kunstneriske og andre kulturelle formål, miljømæssige,  

 videnskabelige, - herunder forskningsmæssige eller sygdomsbekæmpende -  

 humanitære, undervisningsmæssige, religiøse eller nationale formål.
Også  

 idrætsforeninger og dyreværnsorganisationer vil kunne anses for almennyttige.
 Derimod vil organisationer, der varetager politiske, økonomiske eller  

 erhvervsmæssige interesser, ikke kunne anses for almennyttige.
 Det almenvelgørende eller almennyttige formål skal være angivet i  

 vedtægterne.
Det er i almindelighed uden betydning for spørgsmålet, om et formål kan  

 anses for almenvelgørende eller på anden måde almennyttigt, om det udøves her  

 i landet eller i udlandet.
Det er dog et ufravigeligt krav, at  

 administrationen af de midler, der kommer formålet til gode, finder sted her  

 i landet.
En række foreninger m.v. omfattet af § 1, stk. 1, nr. 6, vil uanset  

 forekomsten af skattepligtige indkomster være fritaget for  

 selvangivelsespligt, ligesom de ikke medtages ved skatteansættelsen.
Det  

 gælder foreninger m.v. med udelukkende almennyttige eller almenvelgørende  

 formål, hvor den erhvervsmæssige virksomhed har en naturlig sammenhæng med  

 formålet.
Sådanne foreninger m.v. antages ikke at have nogen indkomst til  

 beskatning på grund af reglerne om fradragsret for udlodninger og  

 hensættelser.
De foreninger m.v., der er fritaget for selvangivelsespligt, svarer til de  

 foreninger m.v., der under det tidligere gældende fritagelsessystem var  

 bevilget eller kunne bevilges en »stående skattefritagelse«.
Disse  

 foreninger m.v. skal ikke oplyse skattemyndighederne om de foretagne  

 udlodninger.
Der henvises i øvrigt til punkt 80.
 Selvangivelsespligtige foreninger m.v., skal derimod på selvangivelsen  

 fradrage udlodningerne eller hensættelserne efter § 3, stk. 2 og 3. Fradrag  

 efter § 3, stk. 2 og 3, kan ikke medføre et skattemæssigt underskud, der kan  

 fremføres efter reglerne i ligningslovens § 15.
 Om afgrænsningen mellem selvangivelsespligtige og  

 ikke-selvangivelsespligtige foreninger m.v., se punkt 80.
 56. Foreninger m.v. kan foretage fradrag for  

henlæggelser til sikring af eller til senere anvendelse til  

almenvelgørende eller på anden måde almennyttige formål, jf. § 3, stk. 3.
 Om almennyttebegrebet og kravene til vedtægterne, se punkt 55.
 Formålet med fradragsretten for hensættelser er at give foreninger m.v.  

 mulighed for uden beskatning at opspare med henblik på senere at realisere et  

 almennyttigt eller almenvelgørende projekt.
Anvendes beløbene til andre end de almenvelgørende eller på anden måde  

 almennyttige formål, skal beløbene med tillæg på 25 pct. medregnes ved  

 opgørelsen af den skattepligtige indkomst for det indkomstår, hvori de  

 anvendes.
Har foreningens øvrige indkomst været negativ, beskattes beløbene  

 med tillæg med den for det pågældende skatteår gældende skatteprocent.
 Der gælder ingen individualiseringskrav til de beløb, der henlægges, for  

 de foreninger m.v., der er fritaget for selvangivelsespligt, som nævnt under  

 punkt 55.
 Selvangivelsespligtige foreninger m.v. skal derimod foretage en  

 individualisering af hensættelserne.
Til opfyldelse af dette krav er det nødvendigt, at de henlagte midler -  

 der kan hidrøre både fra erhvervsmæssige og ikke-erhvervsmæssige indtægter -  

 er tilstrækkelig individualiserede (indsat på særskilte giro-, bank- eller  

 sparekassekonti, anbragt i værdipapirer m.v.), således at de til enhver tid  

 er adskilt fra erhvervsvirksomhedens midler.
Det må endvidere kræves, at der  

 i foreningens m.v. formueregnskab foretages en særskilt regnskabsmæssig  

 postering af de pågældende midler, således at de enten opføres i et  

 selvstændigt regnskab eller som en selvstændig afdeling i regnskabet, der er  

 klart betegnet som vedrørende midler, henlagt til formålene.
Endelig må de  

 fra erhvervsvirksomheden udskilte midler ikke under nogen form gennem udlån,  

 pantsætning el.lign. for kortere eller længere tid stilles til rådighed for  

 erhvervsvirksomheden.
 Af foreningens m.v. selvangivelse skal fremgå, at der ikke er disponeret  

 over de henlagte midler til fordel for erhvervsvirksomheden eller til andet  

 end de almenvelgørende eller almennyttige formål.
Anvendes de henlagte midler til andet end formålene - herunder stilles til  

 disposition for erhvervsvirksomheden for kortere eller længere tid, f.eks. i  

 form af udlån, pantsætning el.lign. - indtræder den i § 3, stk. 3, 3. pkt.,  

 omhandlede efterbeskatning, hvorefter de for beskatning fritagne beløb med et  

 tillæg på 25 pct. medregnes ved opgørelsen af den skattepligtige indkomst for  

 det indkomstår, hvori de anvendes.
Har foreningens øvrige indkomst været  

 negativ, beskattes beløbene med tillæg med den for det pågældende skatteår  

 gældende skatteprocent.
Efter § 3, stk. 4, kan man helt eller delvis eftergive skat, der er  

 pålignet en i § 1, stk. 1, nr. 6, omhandlet forening m.v.
Det gælder, uanset  

 om den pågældende forening m.v. efter dens vedtægter har almenvelgørende  

 eller på anden måde almennyttige formål.
Bestemmelsen er dog kun tænkt  

 anvendt i meget begrænset omfang.
 En forening m.v., der ikke opfylder betingelserne i § 3, stk. 2, kan altså  

 som altovervejende regel heller ikke påregne at få skattefritagelse efter  

 stk. 4. Der henvises i øvrigt til punkt 66.
 57. I medfør af § 3, stk. 5, finder de i § 3,  

 stk. 2-4, givne regler tillige anvendelse på selskaber omfattet af lovens §  

 1, stk. 1, nr. 1 og 2, når den altovervejende del af aktie- eller  

 andelskapitalen ejes af en forening m.v. med almenvelgørende eller på anden  

 måde almennyttigt formål.
 Reglen indebærer, at indkomst optjent af selskabet anses for indtjent af  

 foreningen m.v. i samme indkomstår, og praktiseres ved at selskabet indrømmes  

 et ligningsmæssigt fradrag for det beløb, der anses for indtjent af  

 foreningen m.v.
 Beløbet indtægtsføres tilsvarende i foreningen m.v. i samme indkomstår,  

 uanset om det overførte beløb formelt benævnes gave, udbytte eller lignende.  

 Det er herefter en forudsætning for reglens anvendelse, at foreningen i samme  

 indkomstår anvender hele det overførte beløb til formål, der kan give  

 fradragsret efter reglerne i § 3, stk. 2 og 3, under iagttagelse af  

 prioriteringsreglen i § 3, stk. 2, 2. pkt.
 Fradrag efter § 3, stk. 5, kan ikke medføre et skattemæssigt underskud,  

 der kan fremføres efter reglerne i ligningslovens § 15.
 Det er en betingelse for at anvende § 3, stk. 5, at selskabets  

 selvangivelse vedlægges foreningens m.v. regnskab for vedkommende indkomstår.
 Anvendelsen af § 3, stk. 5, er endvidere betinget af, at begæring om  

 fradrag vedlægges både foreningens m.v. og datterselskabets selvangivelser.  

 Er foreningen m.v. fritaget for selvangivelsespligt efter § 27, stk. 2, er  

 det tilstrækkeligt, at begæringen følger datterselskabets selvangivelse.
 58. For virksomheder, der er skattepligtige som  

brugsforeninger efter § 1, stk. 1, nr. 3, eller som hovedforeninger  

 efter § 1, stk. 2, 1. pkt., opgøres den skattepligtige indkomst principielt  

 efter skattelovgivningens almindelige regler om indkomstopgørelse for  

 selskaber, jf. § 8, stk. 1. Indkomstopgørelsen skal derfor foretages på  

 grundlag af virksomhedens driftsregnskab for indkomstperioden efter reglerne  

 i statsskatteloven, ligningsloven og afskrivningsloven m.fl.
 Ifølge § 13, stk. 1, nr. 1, skal overkurs, som virksomheden opnår  

 ved udstedelse af andelsbeviser eller lignende beviser for indskudt ansvarlig  

 kapital eller ved udvidelse af sådan kapital, ikke medregnes i virksomhedens  

 skattepligtige indkomst.
Ifølge § 9, stk. 2, kan virksomheden ved opgørelsen af den skattepligtige  

 indkomst fradrage dividende, efterbetaling eller bonus, der  

 ydes til medlemmerne i det pågældende indkomstår.
Fradrag kan også ske for  

 den del af overskuddet, der henlægges til medlemmernes driftsfonds, driftslån  

 eller lignende, under forudsætning af, at disse fonds efter bestemmelser i  

 virksomhedens vedtægter tilhører medlemmerne på den måde, at de indtager en  

 kreditors stilling med hensyn til indeståendet.
Det er dog en betingelse for  

 fradrag i henhold til § 9, stk. 2, at de nævnte ydelser er endeligt fastsat  

 af virksomheden senest 6 måneder efter det pågældende regnskabsårs  

 begyndelse.
Fastsættelsen af dividende m.v. må være foretaget af det dertil kompetente  

 foreningsorgan, og medlemmerne må gøres bekendt med fastsættelsen på samme  

 måde, som virksomheden normalt anvender ved meddelelse til medlemmerne om  

 trufne beslutninger.
Virksomheden må ved selvangivelsens indgivelse vedlægge  

 dokumentation for, at fastsættelsen af dividenden m.v. er sket på behørig  

 måde og meddelt medlemmerne.
Hvis ydelsen forhøjes efter udløbet af 6 måneders fristen, kan det beløb,  

 hvormed ydelsen forhøjes, ikke fradrages i virksomhedens skattepligtige  

 indkomst, hverken for det pågældende eller for et senere regnskabsår.
Reglen  

 om fradrag for dividende m.v. kan ikke anvendes på beløb, der betales til  

 medlemmerne som forrentning af den kapital, som de har indskudt i  

 virksomheden som andelskapital eller lignende ansvarlig kapital.
Sådanne  

 beløb kan ikke fradrages i virksomhedens skattepligtige indkomst.
Uanset om sammenslutningens regnskabsperiode f.eks. på grund af omlægning  

 af regnskabsår er kortere eller længere end 12 måneder, er det en betingelse  

 for fradrag for dividende m.v., at den som ovenfor er fastsat senest 6  

 måneder efter det pågældende regnskabsårs begyndelse.
Denne frist gælder,  

 selv om regnskabsperioden er kortere end 6 måneder.
Det anføres udtrykkeligt i § 9, stk. 3, at der ikke gælder nogen  

 begrænsning i virksomhedens adgang til at fradrage rabatydelser til  

 medlemmerne eller andre.
Ved rabat forstås i denne forbindelse en  

 prisreduktion, hvis størrelse er endeligt fastsat og køberen bekendt ved  

 hvert enkelt køb.
 Overgangsreglerne for brugsforeninger findes i § 35 A, jf. punkt 83.
59. Reglerne om opgørelsen af den skattepligtige  

 indkomst for virksomheder, der som indkøbsforeninger er skattepligtige  

 i henhold til § 1, stk. 1, nr. 3 a, eller § 1, stk. 2, 2. pkt., er indeholdt  

 i §§ 14 og 16, jf. § 8, stk. 3. Den skattepligtige indkomst beregnes på  

 grundlag af formuen.
Formuen opgøres ifølge § 16, stk. 1, i  

 overensstemmelse med skattelovgivningens almindelige regler.
Desuden er der  

 fastsat specielle regler i § 16, stk. 2 og 3.
 Efter bestemmelsen i § 13 i lov om særlig indkomstskat m.v. gælder, at  

 virksomheder, der beskattes som indkøbsforeninger, ikke beskattes af de af  

 nævnte lov omfattede avancer, men heller ikke kan fratrække tab.  

 Indkøbsforeninger kan ikke foretage henlæggelser til investeringsfonds, jf.  

 investeringsfondsloven.
 Ved formueopgørelsen skal følgende særlig fremhæves:
En virksomhed skal ikke medregne andele i en anden kooperativ virksomhed  

 til sin formue, når det drejer sig om andele i en forening m.v., hvis  

 skattepligtige indkomst opgøres på grundlag af formuen, dvs. virksomheder,  

 der er skattepligtige efter § 1, stk. 1, nr. 3 a eller 4, og § 1, stk. 2, 2.  

 pkt.
Ej heller virksomhedens andel af hovedforeningens reservefond, som den  

 har krav på at få udbetalt ved sin udtræden af hovedforeningen, skal  

 medregnes til virksomhedens formue.
I disse tilfælde skal hovedforeningen  

 derimod foruden hele andelskapitalen medregne samtlige reserver til sin  

 formue uanset forpligtelsen til hel eller delvis udbetaling af reserver til  

 medlemsforeningerne.
Det anførte gælder ikke en virksomheds andele i hovedforeninger, der  

 omfattes af bestemmelsen i § 1, stk. 2, 1. pkt., og beskattes som  

 brugsforeninger.
Medlemsforeningerne må således medregne andele i disse  

 foreninger m.v. til deres formue efter hovedreglen.
Såfremt virksomheden har et tilgodehavende i en anden kooperativ  

 virksomhed, som ikke har karakter af ansvarlig kapital, berøres et sådant  

 tilgodehavende ikke af det foran anførte.
I de tilfælde, hvor den anden  

 kooperative virksomheds vedtægter indeholder bestemmelse om, at dens  

 medlemmer er at betragte som kreditorer for deres indestående, må et sådant  

 indestående derfor medregnes fuldt ud til førstnævnte virksomheds formue.
Dividende, efterbetaling eller bonus, som for det pågældende regnskabsår  

 udloddes til medlemmerne, kan i henhold til § 16, stk. 2, opføres som et  

 passiv ved formueopgørelsen.
Det er ikke en betingelse for dividendens  

 postering som passiv i formueopgørelsen, at den er endeligt fastsat senest 6  

 måneder efter begyndelsen af regnskabsåret.
Dividenden m.v. kan således  

 opføres i passiverne med det beløb, som fastsættes af generalforsamlingen  

 efter udløbet af vedkommende regnskabsår.
Driftsfonds, driftslån og lign. kan opføres som et passiv.
Det er dog en  

 betingelse, at det klart fremgår af virksomhedens vedtægter, at medlemmerne  

 kan betragtes som kreditorer med hensyn til deres indestående på disse fonds.  

 I de tilfælde, hvor driftsfonden m.v. herefter er et skattemæssigt passiv for  

 virksomheden, kan også den del af årets overskud, der ved  

 generalforsamlingens beslutning henlægges til disse fonde, medregnes som  

 passiv.
 60. På grundlag af en formue, der efter foranstående  

 regler er opgjort til et positivt beløb, foretages  

indkomstopgørelsen ifølge § 14, stk. 2 og 3, således:
 For hovedforeninger betragtes også omsætning med eventuelle  

 ikke-kooperative medlemmer som omsætning med medlemmer.
Bliver formuen opgjort til et negativt beløb, skal indkomsten  

 ansættes til 0, jf. § 14, stk. 1 in fine.
Denne regel medfører, at  

 bestemmelsen i ligningslovens § 15 om overførsel af underskud fra et  

 indkomstår til de nærmeste efterfølgende fem indkomstår ikke finder  

 anvendelse for indkøbsforeningernes vedkommende.
 Hvis indkomstperioden er kortere eller længere end 12 måneder,  

 foretages en forholdsmæssig nedsættelse, henholdsvis forhøjelse af de  

 procenter, som er nævnt under 1 og 2, jf. § 14, stk. 4.
 61. Reglerne om opgørelsen af den skattepligtige  

 indkomst for virksomheder, der som produktions- og salgsforeninger  

 m.v. er skattepligtige i henhold til § 1, stk. 1, nr. 4, er indeholdt i  

 §§ 15 og 16, jf. § 8, stk. 3.
Virksomhedernes skattepligtige indkomst består dels af en indkomst  

 beregnet på grundlag af formuen dels af indkomst ved eventuelt detailsalg  

 opgjort på grundlag af et driftsregnskab.
Såvel opgørelsen af formuen som  

 opgørelsen af overskuddet ved detailsalg foretages i overensstemmelse med  

 skattelovgivningens almindelige regler, jf. § 15, stk. 5, og § 16, stk. 1.
Efter bestemmelsen i § 13 i lov om særlig indkomstskat m.v. gælder, at  

 virksomheder, der beskattes som produktions- og salgsforeninger, ikke  

 beskattes af de af nævnte lov omfattede avancer.
Produktions- og  

 salgsforeninger kan ikke foretage henlæggelser til investeringsfonds, jf.  

 investeringsfondsloven.
 Formuen opgøres som nævnt i overensstemmelse med skattelovgivningens  

 almindelige regler om formueopgørelse, jf. § 16, stk. 1. Herudover er der  

 fastsat særlige regler for formueopgørelsen i § 16, stk. 2 og 3. Reglerne for  

 formueopgørelsen er således de samme, som gælder for de ovenfor omtalte  

 indkøbsforeninger, og der kan derfor henvises til bemærkningerne under punkt  

 59.
 Indkomstopgørelsen for salgs- og produktionsforeninger foretages ifølge §  

 15, stk. 2 og 3, når formuen er opgjort til et positivt beløb, således:
Har virksomheden i indkomståret for egen regning drevet detailsalg fra  

 butik, fra vogn eller på anden måde, skal der til den ovenfor under 1 og 2  

 beregnede indkomst lægges indtægten ved detailsalget.
Denne indtægt opgøres  

 på grundlag af sædvanligt driftsregnskab i overensstemmelse med de  

 almindelige regler for indkomstopgørelse i statsskatteloven, ligningsloven og  

 afskrivningsloven m.fl.
Opstår der et underskud ved opgørelsen af årets indtægt ved detailsalg,  

 kan dette underskud fratrækkes i den del af indkomsten, der er beregnet på  

 grundlag af formuen.
Om overførsel af underskud til et senere indkomstår, se  

 nedenfor.
 Er formuen negativ, ansættes indkomsten til 0.
 Hvis indkomstperioden er kortere eller længere end 12 måneder, foretages  

 en forholdsmæssig nedsættelse, henholdsvis forhøjelse af de procenter, som er  

 nævnt ovenfor under 1 og 2. Derimod opgøres indkomsten ved detailsalg til den  

 i indkomstperioden opgjorte indtægt uden forhøjelse eller nedsættelse.
 62. Indkomstopgørelsen for detailsalg foretages  

 efter de almindelige regler om indkomstopgørelsen for selskaber m.v., dvs.  

 efter de almindelige regler i § 8, stk. 1, jf. § 15, stk. 5.  

 Detailsalgsindkomsten medregnes med den faktiske indkomst i perioden uden  

 hensyn til dennes længde.
 Der er i § 15, stk. 5, givet særlige regler for, i hvilket omfang  

underskud ved produktions- og salgsforeningers detailsalg kan  

 overføres til fradrag i efterfølgende indkomstår, og herefter må den  

 almindelige regel i ligningslovens § 15 anses for at være uden betydning for  

 disse virksomheder.
 Da den del af indkomsten, som beregnes på grundlag af formuen, ikke kan  

 ansættes til et negativt beløb, er muligheden for overførsel af underskud til  

 et senere indkomstår begrænset til de tilfælde, hvor detailsalget har givet  

 underskud.
 Et sådant underskud må principielt fradrages i den del af indkomsten, der  

 for samme indkomstår beregnes på grundlag af formuen og kun i de tilfælde,  

 hvor underskuddet ikke er udlignet på denne måde, bliver der tale om at  

 overføre den ikke udlignede del af underskuddet til efterfølgende indkomstår.
Det overførte underskud kan fradrages i den for de nærmest efterfølgende  

 fem indkomstår opgjorte indkomst, altså både den del, der beregnes på  

 grundlag af formuen, og den del, der hidrører fra detailsalg.
Hvis der i det  

 efterfølgende indkomstår også er underskud ved detailsalg, må dette underskud  

 udlignes i den del af indkomsten, der beregnes på grundlag af formuen,  

 forinden der kan foretages fradrag for tidligere års underskud.
Inden for de  

 nævnte indkomstår kan fradraget, for så vidt det kan rummes i den for et  

 tidligere indkomstår opgjorte indkomst, ikke overføres til et senere  

 indkomstår.
Underskudsfremførsel for selskaber 63. For de selskaber, der opgør den skattepligtige  

 indkomst efter skattelovgivningens almindelige regler, jf. § 8, stk. 1,  

 gælder, at såfremt den skattepligtige indkomst udviser underskud, kan  

 underskuddet fradrages i den skattepligtige indkomst for de nærmeste  

 efterfølgende fem indkomstår, jf. ligningslovens § 15, stk. 1. Inden for  

 denne periode kan fradraget dog kun overføres til et senere indkomstår,  

 såfremt det ikke kan rummes i et tidligere års skattepligtige indkomst.  

 Underskuddet skal således udnyttes så snart, det er muligt.
Er der underskud  

 i flere indkomstår, skal det ældste underskud anvendes først.
For selskaber, der er skattepligtige efter § 1, stk. 1, nr. 1 og 2, dvs.  

 aktie- og anpartsselskaber samt aktieselskabslignende selskaber, er der i  

ligningslovens § 15, stk. 3-6, fastsat visse begrænsninger i  

 adgangen til at fremføre underskud.
Efter ligningslovens § 15, stk. 3, kan et  

 underskud fra et tidligere indkomstår ikke nedbringe den skattepligtige  

 indkomst til et beløb mindre end selskabets positive nettokapitalindtægter,  

 hvis mere end 50 pct. af aktiekapitalen ved indkomstårets udløb ejes af andre  

 aktionærer end ved begyndelsen af underskudsåret.
Tilsvarende gælder, hvis  

 andre aktionærer ved indkomstårets udløb end ved begyndelsen af  

 underskudsåret råder over mere end 50 pct. af den samlede stemmeværdi.
Bestemmelsen regulerer alene adgangen til at fremføre underskud fra  

 tidligere år.
Der er således ingen begrænsninger ved modregning af indtægter  

 og udgifter, der vedrører samme indkomstår, når den skattepligtige indkomst  

 for dette indkomstår skal opgøres.
Begrænsningen i underskudsfremførsel sker kun, hvis aktionærkredsens  

 sammensætning er væsentligt ændret.
Bedømmelsen heraf sker ved at  

 sammenligne aktionærkredsen ved begyndelsen af det indkomstår, der udviser  

 underskud, med aktionærkredsen ved udløbet af det indkomstår, hvori  

 underskuddet ønskes fradraget.
Handel med aktierne i selskabet i den  

 mellemliggende periode får kun betydning, hvis aktionærkredsens sammensætning  

 ved indkomstårets udløb påvirkes heraf.
Bedømmelsen skal foretages særskilt  

 for hvert enkelt indkomstår.
 Det er muligt, at et yngre underskud skal fremføres forud for et ældre  

 underskud, fordi det sidstnævnte underskud er omfattet af begrænsningsreglen.  

 Et gammelt underskud omfattet af begrænsningsreglen bortfalder ikke, men kan  

 fremføres til senere år, hvis selskabet her har tilstrækkelig erhvervsmæssig  

 indkomst, eller hvis aktierne sælges tilbage til de gamle aktionærer.  

 Begrænsningsreglen kan dog medføre, at selskabet ikke kan nå at udnytte  

 underskuddet inden for femårsfristen.
Ved bedømmelsen af, om andre aktionærer råder over mere end 50 pct. af  

 aktiekapitalen eller stemmeværdien, er det uden betydning, hvorledes  

 indflydelsen er opnået. Ændringen i indflydelsen kan f.eks. være sket ved  

 overdragelse af aktier, forhøjelse eller nedsættelse af aktiekapitalen eller  

 vedtægtsændringer, der ændrer aktiernes stemmeværdi.
Derimod vil erhvervelse  

 af forkøbsrettigheder eller køberettigheder til aktierne normalt ikke få  

 betydning for selskabets adgang til at fremføre underskud.
Der kan dog i det  

 enkelte tilfælde foretages en vurdering af, om erhvervelse af f.eks.  

 køberettigheder sker på sådanne vilkår, at der i realiteten er sket en  

 overdragelse af aktierne eller den hertil knyttede stemmeværdi.
På  

 tilsvarende måde kan salg af aktier til de gamle aktionærer før indkomstårets  

 udløb med efterfølgende tilbagekøb tilsidesættes, hvis der ikke er tale om en  

 reel overdragelse af aktierne.
 Fordelingen af aktier eller stemmeværdi mellem de enkelte aktionærer skal  

 være ændret med mere end 50 pct., før end retten til  

 underskudsfremførsel begrænses.
Hvis der er flere aktionærer i selskabet, kan det være en fordel at lave  

 et skema for at finde ud af, om mere end 50 pct. af aktierne ved  

 indkomstårets udløb ejes af andre aktionærer end ved begyndelsen af  

 underskudsåret.
I eksemplet er vist et selskab med 4 aktionærer, hvoraf  

 aktionærerne A og B afhænder aktier til de hidtidige aktionærer C og D samt  

 til en ny aktionær E.
Eksempel på ændring i den procentvise fordeling af aktiekapital i et  

 selskab 64. Begrænsningen af retten til at fremføre underskud  

 omfatter alene nettokapitalindtægter.
Der er ingen begrænsninger i  

 retten til at fremføre underskud til modregning i erhvervsmæssig indkomst  

 uanset, at selskabets aktionærkreds ændres væsentligt.
Nettokapitalindtægter opgøres efter ligningslovens § 15, stk. 4,  

 som summen af Der indgår kun indtægter og udgifter, der har betydning for opgørelsen af  

 den skattepligtige indkomst.
Indtægter, der er skattefri for selskaber, men  

 ikke for personer, indgår derfor ikke.
Opregningen i ligningslovens § 15,  

 stk. 4, er udtømmende.
 I ligningslovens § 15, stk. 5, er anført 3 undtagelser fra  

 begrænsningen af underskudsfremførsel.
 Børsnoterede selskaber er ikke omfattet og kan fremføre underskud efter  

 den almindelige femårsregel uden begrænsninger.
 Begrænsningsreglerne finder ikke anvendelse, hvis ændringen i ejerkredsen  

 skyldes overdragelse af aktier til personer omfattet af arveafgiftslovens §  

 2, stk. 1, litra A og B, dvs. ægtefælle, børn, forældre og søskende m.v.
Ved bedømmelsen af ændringen i selskabets aktionærkreds ses bort fra  

 sådanne overdragelser.
Dette gælder også overgang af aktierne ved arv.
Hvis A  

 i det ovennævnte eksempel overdrager sine 40 pct. af aktiekapitalen til D og  

 E, der er hans børn, ses der bort herfra. Ændringen i ejerkredsen vil under  

 hensyn til undtagelsesreglen herefter kun udgøre 15 pct., og underskuddet vil  

 derfor ikke være omfattet af begrænsningsreglen.
Endelig er underskud hidrørende fra indkomstår, hvori selskabet i hele  

 indkomståret drev virksomhed som nævnt i kursgevinstlovens § 2, 2. pkt.,  

 undtaget, dvs. virksomhed som pengeinstitut, forsikringsselskab,  

 næringsvirksomhed ved køb og salg af fordringer eller  

 finansieringsvirksomhed.
Det er et udtrykkeligt krav, at den nævnte  

 virksomhed skal have været udøvet i hele underskudsåret, ikke blot en del  

 heraf.
Det er derimod uden betydning hvilken virksomhed, der drives i det  

 indkomstår, hvori underskuddet ønskes anvendt.
 Såfremt et selskab, omfattet af § 1, stk. 1, nr. 1 og 2, ejer 25 pct.  

 eller derover (moderselskabet) af aktiekapitalen i et andet selskab  

 (datterselskabet) anses ikke moderselskabet, men aktionærerne i  

 moderselskabet ved anvendelsen af begrænsningsreglen for at eje aktierne i  

 datterselskabet efter deres forholdmæssige andel af moderselskabets  

 aktiekapital, jf. ligningslovens § 15, stk. 6. Tilsvarende anses aktionærerne  

 i moderselskabet for at råde over stemmeværdien i datterselskabet efter deres  

 forholdsmæssige andel af stemmeværdien i moderselskabet.
 Når et datterselskabs aktionærkreds skal opgøres, skydes moderselskabet ud  

 som aktionær og i stedet anses aktionærerne i moderselskabet som aktionærer.  

 Hvis moderselskabet igen ejes af et andet selskab, er det aktionærforholdene  

 i dette selskab, der er afgørende.
 Reglen medfører, at overdragelser af aktier i en koncerns moderselskab kan  

 få virkning for adgangen til at fremføre underskud i samtlige  

 koncernselskaber.
Hvis moderselskabet ikke ejer alle aktierne i datterselskabet, anvendes  

 bestemmelsen kun på den aktiepost, som moderselskabet ejer.
Hvis et  

 moderselskab sælger så mange aktier, at det bringes under 25 pct.'s grænsen,  

 vil reglen medføre, at moderselskabet nu anses som ejer af de resterende  

 aktier i stedet for aktionærerne i moderselskabet.
Underskudsselskabet vil  

 derfor blive stillet som om moderselskabet havde afhændet samtlige aktier.
Reglen om, at aktionærforholdene i et moderselskab har betydning for  

 datterselskabets adgang til at fremføre underskud, gælder ikke  

 aktionærforholdene i udenlandske moderselskaber og børsnoterede  

 moderselskaber.
I disse tilfælde anses moderselskabet og ikke aktionærerne i  

 moderselskabet som ejer af aktierne i datterselskabet og dettes eventuelle  

 datterselskaber.
Visse koncerninterne aktieoverdragelser vil ikke beskære  

 underskudsselskabets fremførselsadgang.
Hvis et moderselskab overdrager et  

 helejet datterselskab til moderselskabets danske søsterselskab, vil  

 aktionærerne i det selskab, der udgør toppen af koncernen (eller selve  

 selskabet, hvis dette er udenlandsk eller børsnoteret), stadig væk anses som  

 aktionærer i underskudsselskabet.
Aktieoverdragelsen får derfor ingen  

 virkning for underskudsselskabet.
Normalt vil begrænsningen af et selskabs ret til at fremføre underskud fra  

 et tidligere indkomstår ved et ejerskifte ikke få betydning for overførsel af  

 underskud mellem sambeskattede selskaber, fordi underskud fra før  

 sambeskatningens påbegyndelse efter sambeskatningsvilkårene alene kan bringes  

 til fradrag i overskud indtjent af samme selskab.
Som følge af ligningslovens  

 § 15, stk. 6, kan underskudsfremførslen dog begrænses i en sambeskattet  

 koncern, hvis et ikke børsnoteret moderselskab skifter ejerkreds.
Et  

 eventuelt underskud opstået under sambeskatningen, som et selskab ikke kan  

 modregne i sine egne kapitalindtægter, kan heller ikke modregnes i  

 nettokapitalindtægter indtjent af de øvrige selskaber omfattet af  

 sambeskatningen.
 Begrænsningen af adgangen til at fremføre underskud efter ligningslovens §  

 15, stk. 3-6, finder første gang anvendelse for indkomståret 1988, det  

 vil sige det regnskabsår, der danner grundlag for beskatningen for skatteåret  

 1989-90. De aktionærer, der ejede aktierne i selskabet den 24. november 1987,  

 anses dog ved anvendelsen af ligningslovens § 15, stk. 3, for at eje aktierne  

 ved begyndelsen af selskabets indkomstår 1987 og tidligere indkomstår.
 Reglerne vil således ikke få virkning for selskaber, i hvilke aktierne er  

 overdraget inden denne dato, medmindre ejerforholdene igen ændres væsentligt.
Begrænset skattepligtige 65. Selskaber m.v., der er hjemmehørende i udlandet,  

 er begrænset skattepligtige her til landet, når de har indtægter af den  

 nærmere i § 2 angivne beskaffenhed.
 Selskaber m.v., der er hjemmehørende i Grønland eller på Færøerne,  

 sidestilles i denne forbindelse med udenlandske selskaber m.v.
Begrænset skattepligtige selskaber m.v. skal i princippet opgøre den  

 skattepligtige indkomst efter skattelovgivningens almindelige regler,  

 herunder statsskattelovens §§ 4, 5 og 6, men skattepligtens omfang er  

 begrænset til de i § 2 nævnte indkomster.
Reglen i § 12, stk. 1, gælder også  

 for udenlandske selskaber, jf. § 12, stk. 2. Der henvises til omtalen af  

 bestemmelsen i punkt 46.
Begrænset skattepligtige selskaber m.v. skal kun medregne særlig indkomst  

 vedrørende formuegoder, af hvis afkast de er indkomstskattepligtige til  

 staten i medfør af § 2, stk. 1, litra a og b.
Disse selskaber m.v. skal dog  

 ikke svare særlig indkomstskat, men i stedet skal de medregne den særlige  

 indkomst til den skattepligtige almindelige indkomst, jf. lov om særlig  

 indkomstskat m.v. § 13.
 Den begrænsede skattepligt efter § 2, stk. 1, litra a, b og f, der  

 vedrører henholdsvis fast driftssted og fast ejendom her i  

 landet samt konsulentvirksomhed m.v. for en virksomhed her i landet,  

 omfatter alene indtægter fra de her nævnte indkomstkilder, jf. § 2, stk. 2.  

 De selskaber m.v., som er begrænset skattepligtige efter disse bestemmelser,  

 kan ved opgørelsen af den skattepligtige indkomst kun fratrække udgifter, som  

 vedrører de indkomstkilder, hvis indtægter er skattepligtige, jf. § 9, stk.  

 1.
 Ansættelsen omfatter indkomsten i hele perioden uden hensyn til dens  

 længde, jf. § 6, stk. 1.
§ 12,  stk. 3, indeholder en særregel om opgørelsen af  

 den skattepligtige indkomst for herværende filialer af udenlandske  

 forsikringsselskaber.
Efter denne regel skal man opgøre den samlede  

 indkomst for det udenlandske forsikringsselskab.
Af denne indkomst henføres  

 herefter til filialen så stor en andel, som svarer til filialens andel af det  

 udenlandske forsikringsselskabs samlede bruttopræmieindtægt.
Skatteministeren kan efter indstilling fra Ligningsrådet tillade, at  

 filialens indkomst opgøres efter en anden metode.
Tilladelse kommer kun på  

 tale, såfremt et selskab kan påpege, at der foreligger helt specielle  

 konkrete forhold for den danske filial.
 Skattepligten i henhold til § 2, stk. 1, litra c, som vedrører  

udbytter og visse afståelsessummer ved aktiesalg, er endeligt  

 opfyldt ved den i henhold til kildeskattelovens § 65 foretagne indeholdelse  

 af udbytteskat eller den skat, der skal betales i henhold til  

 kildeskattelovens § 65 A, stk. 2, jf. § 2, stk. 2. Som tidligere omtalt i  

 punkt 26 vil udenlandske selskaber m.v., som i øvrigt ville være fritaget for  

 skattepligt efter § 3, stk. 1, være skattepligtige af udbytteindtægter m.v. i  

 henhold til § 2, stk. 1, litra c, jf. § 3, stk. 6.
 Skattepligten i henhold til § 2, stk. 1, litra d vedrørende  

skattegodtgørelse er endeligt opfyldt ved den i henhold til  

 kildeskattelovens § 65 A, stk. 1, erlagte skat, jf. § 2, stk. 2.
 Skattepligten i henhold til § 2, stk. 1, litra e, vedrørende  

arbejdsudleje er endeligt opfyldt ved den i henhold til  

 kildeskattelovens § 65 B erlagte skat, jf. § 2, stk. 2.
 Skattepligten i henhold til § 2, stk. 1, litra g, vedrørende  

royalty, jf. punkt 21, er endeligt opfyldt ved en i henhold til  

 kildeskattelovens § 65 C foretagen indeholdelse af royaltyskat, jf. § 2, stk.  

 2.
Kooperative hovedforeninger, der er hjemmehørende i udlandet, men som  

 driver virksomhed her i landet fra fast driftssted, er i henhold til § 2,  

 stk. 1, begrænset skattepligtige.
Selv om andelshavere i medlemsforeningerne  

 til hovedforeningen udelukkende anvender leverancerne i deres bedrift, kan  

 opgørelsen af hovedforeningens indkomst ved beskatningen her i landet, ikke  

 som efter § 1, stk. 2, ske efter de for indkøbsforeninger gældende regler.
I  

 denne situation må indkomstopgørelsen foretages efter skattelovgivningens  

 almindelige regler.
 Den skat, som skal svares af udenlandske selskaber m.v., der er begrænset  

 skattepligtige her til landet efter § 2, stk. 1, kan nedsættes eller  

 bortfalde, såfremt Danmark har indgået en  

dobbeltbeskatningsoverenskomst med den stat, hvor det udenlandske  

 selskab m.v. er hjemmehørende.
Beregning af skatten 66. Indkomstskatten for selskaber m.v.,  

 hjemmehørende her i landet, jf. § 1, bortset fra indkøbs-, produktions-  

 og salgsforeninger, udgør 50 pct. af den skattepligtige indkomst, jf. §§ 17,  

 stk. 1, 17 B, stk. 1, 18, stk. 1 og § 20.
 For indkøbs-, produktions- og salgsforeninger udgør skatten 20 pct. af den  

 skattepligtige indkomst, jf. § 19, der bortset fra produktions- og  

 salgsforeningers indkomst ved detailsalg er opgjort på grundlag af  

 foreningens formue.
 Inden skatten beregnes, afrundes den skattepligtige indkomst nedad til  

 nærmeste med 100 delelige kronebeløb, jf. § 22.
 Indkomstskatten forhøjes, såfremt selvangivelse m.v. ikke indgår  

 rettidigt, efter reglerne i §§ 28, stk. 2, og 29, stk. 2, jf. nærmere punkt  

 68.
 Indkomstskatten kan lempes, hvis der foreligger en eller flere af  

 nedennævnte indtægtsarter:
 Reglerne om udlandslempelse og datterselskabslempelse gælder for  

 aktieselskaber, andre lignende selskaber, sparekasser, Statsanstalten for  

 Livsforsikring og brugsforeninger omfattet af § 1, stk. 1, nr. 1, 2, 2 a, 2 b  

 og 3.
 Skatteberegningen foretages i følgende orden:
 Denne lempelse fragår i skatten inden den efterfølgende beregning af  

 tillæg efter nr. 3 og lempelser efter nr. 4 og 5.
 Denne forhøjelse indgår i skatten ved de efterfølgende  

 lempelsesberegninger efter nr. 4 og 5.
Endvidere gælder der regler om nedsættelse af skatten i visse specielle  

 tilfælde.
Således kan amtsskatteinspektoraterne, for Københavns og  

 Frederiksberg Kommuners vedkommende de pågældende skattedirektorater, helt  

 eller delvis eftergive skat, der er pålignet foreninger m.v. omfattet  

 af § 1, stk. 1, nr. 6, når omstændighederne taler derfor.
Dette gælder,  

 uanset om de pågældende foreninger m.v. efter deres vedtægter har  

 almenvelgørende eller på ande måde almennyttige formål, jf. § 3, stk.  

 4, se herom punkt 56.
 Bestemmelsen, som fortolkes stærkt indskrænkende, har kun været benyttet i  

 et fåtal af tilfælde og kun under ganske særlige omstændigheder.
 En tilsvarende lempelse kan efter § 3, stk. 5, indrømmes selskaber  

 omfattet af § 1, stk. 1, nr. 1 og 2, når den altovervejende del af aktie-  

 eller andelskapitalen ejes af en forening m.v. med almenvelgørende eller på  

 anden måde almennyttige formål.
 Herudover findes en særlig lempelsesregel i § 17, stk. 4, for  

 aktieselskaber omfattet af § 1, stk. 1, nr. 1, jf. nærmere punkt 72.
 67. Indkomstskatten for udenlandske selskaber  

 m.v., der er begrænset skattepligtige efter § 2, stk. 1, litra a, b og f,  

 udgør 50 pct. af den skattepligtige indkomst, jf. § 21.
Af udbytter og afståelsessummer, der er skattepligtige efter § 2, stk. 1,  

 litra c, hvortil også henregnes udbytter m.v., som tilgår et fast driftssted  

 her i landet, svares en skat på 30 pct. af hele udbyttet eller  

 afståelsessummen.
Denne skat indeholdes efter kildeskattelovens § 65 eller  

 betales i henhold til kildeskattelovens § 65 A, stk. 2.
 Af skattegodtgørelse, der er skattepligtig efter § 2, stk. 1, litra d,  

 indeholdes en skat på 30 pct. af skattegodtgørelsen, jf. kildeskattelovens §  

 65 A, stk. 1.
 Af indtægter ved arbejdsudleje, som er skattepligtig efter § 2, stk. 1,  

 litra e, svares en skat på 30 pct. af bruttoindtægten, jf. kildeskattelovens  

 § 65 B.
 Af royaltyindtægter, som er skattepligtige efter § 2, stk. 1, litra g,  

 indeholdes en skat på 30 pct. af den modtagne royalty, jf. kildeskattelovens  

 § 65 C.
Ifølge kildeskattelovens § 65 C, stk. 2, kan der fastsættes regler om, at  

 der enten slet ikke skal foretages indeholdelse af skat, eller at der skal  

 foretages indeholdelse med en sats, der er mindre end 30 pct., hvis Danmark  

 og den stat, hvor royaltymodtageren er hjemmehørende, i en  

 dobbeltbeskatningsoverenskomst har aftalt, at royaltybetalinger fra kilder  

 her i landet til modtagere i den pågældende stat ikke kan beskattes eller kun  

 beskattes med en sats, der er lavere end 30 pct.
I overensstemmelse hermed er  

 der i § 48 i kildeskattebekendtgørelsen fastsat regler om, at  

 Statsskattedirektoratet kan bestemme, at royaltybetaleren enten slet ikke  

 skal indeholde royaltyskat eller kun skal indeholde royaltyskat med en lavere  

 sats end 30 pct., således at indeholdelsen er i overensstemmelse med  

 overenskomstens regler.
 Skatten på 30 pct. ved beskatningen i henhold til § 2, stk. 1, litra c,  

 d, e og g, er en bruttobeskatning, således at det modtagende  

 selskab m.v. ikke får fradrag for udgifter i forbindelse med erhvervelsen af  

 de pågældende indtægter, ligesom der ikke kan fradrages udgifter ved anden  

 begrænset skattepligtig virksomhed.
 Indtægter, der er omfattet af den begrænsede skattepligt efter § 2,  

 stk. 1, litra c, d, e og g, skal ikke selvangives, medmindre det  

 begrænset skattepligtige selskab m.v. har modtaget udbytter omfattet af  

 ligningslovens § 16 A, stk. 1, i hvilke der ikke skal indeholdes udbytteskat  

 efter kildeskattelovens § 65, eller har modtaget afståelsessummer omfattet af  

 ligningslovens § 16 B, stk. 2 eller stk. 5, jf. § 27, stk. 2.
 Den skat, som skal svares af udenlandske selskaber m.v., der er begrænset  

 skattepligtige her til landet efter § 2, stk. 1, kan nedsættes eller  

 bortfalde, såfremt Danmark har indgået en dobbeltbeskatningsoverenskomst med  

 den stat, hvor det udenlandske selskab m.v. er hjemmehørende.
 De i Danmark værende befuldmægtigede for selskaber m.v. med begrænset  

 skattepligt efter § 2, stk. 1, er efter § 2, stk. 3, medansvarlige for  

 skattens betaling.
68. Foreligger behørig selvangivelse m.v. ikke  

 rettidigt, forhøjes indkomstskatten med et tillæg på 1-10 pct.  

 afhængig af varigheden af forsinkelsen.
Forhøjelsen skal dog mindst udgøre 50  

 kr. og kan ikke overstige 5.000 kr., jf. §§ 28, stk. 2, og 29, stk. 2.
 Der skal ligeledes ske forhøjelse af skatten som anført, hvis selskabets  

 ansættelse i mangel af behørig selvangivelse foretages skønsmæssigt efter §  

 28, stk. 1. Der skal dog ikke foretages forhøjelse, hvis ansættelsen takseres  

 til 0 kr.
 Hvor ganske særlige omstændigheder taler derfor, kan de her omhandlede  

 forhøjelser helt eller delvis eftergives af amtsligningsrådene og i  

 Københavns og Frederiksberg Kommune af vedkommende skattedirektorat med  

 klageadgang til Ligningsrådet.
 Tillægget skal beregnes efter, at indkomstskatten er nedsat med  

 udlandslempelse, men før et eventuelt fradrag for skattegodtgørelse.  

 Tillægget sidestilles med indkomstskat i relation til de nedenfor beskrevne  

 lempelsesberegninger og skal derfor medtages ved beregningen af disse.
 Der henvises i øvrigt til punkt 81.
 69. Ifølge § 17, stk. 2, har aktieselskaber, andre  

 lignende selskaber og Statsanstalten for Livsforsikring omfattet af § 1, stk.  

 1, nr. 1, 2 og 2 b, ret til at opnå lempelse i indkomstskatten, når en del af  

 den skattepligtige indkomst hidrører fra virksomhed i udlandet.
 § 17,  stk. 2, om udlandslempelse finder  

 tilsvarende anvendelse på sparekasser og brugsforeninger omfattet af § 1,  

 stk. 1, nr. 2 a og 3, jf. §§ 17 B, stk. 2, og 18, stk. 2.
 Anmodning om udlandslempelse indsendes til vedkommende ligningsmyndighed  

 samtidig med selvangivelsen, eventuelt ved påtegning på denne.
 Udlandslempelse forudsætter, at selskabet m.v. godtgør, at en del af dets  

 skattepligtige indkomst er nettoindtægt indtjent ved virksomhed i udlandet.
Lempelsen udgør halvdelen af den skat, der forholdsmæssigt kan henføres  

 til den del af den skattepligtige indkomst, der hidrører fra virksomhed i  

 udlandet.
Maksimal lempelse opnås, når hele den skattepligtige indkomst  

 består af lempelsesberettiget udlandsindkomst, idet indkomstskatten i dette  

 tilfælde beregnes med halvdelen af den normale sats.
 Lempelsen er en intern dansk beregningsregel, hvilket betyder, at den del  

 af indkomstskatten, der bliver tilbage efter udlandslempelse, hviler på hele  

 selskabets indkomst, såvel indenlandsk som udenlandsk.
 Til illustration af fremgangsmåden ved beregningen af lempelsen skal  

 anføres følgende eksempel:
Lempelsen udgør halvdelen heraf eller 20.000 kr.
Det skattebeløb,selskabet m.v. skal erlægge, udgør herefter 150.000 kr. - 20.000 kr. eller i alt 130.000 kr.
 hvilket svarer til, at skatteprocenten er nedsat fra 50 til 43,3.
 Færøerne og Grønland henregnes ikke til udland i relation til reglerne om  

 udlandslempelse, jf. § 17, stk. 2.
Det er ikke alle former for indtægter i udlandet, der berettiger til  

 udlandslempelse, men alene indtægter ved egentlig virksomhed i  

 udlandet.
Af de almindeligst kendte former kan nævnes:
Forekomsten af et fast driftssted i udlandet vil normalt bevirke, at  

 betingelserne for udlandslempelse er opfyldt.
Det forhold, at en virksomhed  

 ikke udøves fra et fast driftssted, er dog ikke i sig selv en tilstrækkelig  

 begrundelse for at afskære fra udlandslempelse.
 Deltagelse i udenlandske interessentskaber, kommanditselskaber og lignende  

 vil normalt blive betragtet som virksomhed i udlandet.
Indkomst fra et udenlandsk datterselskab berettiger ikke til  

 udlandslempelse, medmindre det udenlandske datterselskab er sambeskattet med  

 moderselskabet og tillige driver egentlig virksomhed.
Afkast fra et  

 udenlandsk datterselskab, hvis eneste aktivitet er at oppebære udbytte fra  

 dets datterselskaber, berettiger således ikke til udlandslempelse.
 Avance ved salg af fast ejendom, driftsmidler og lignende, som har været  

 benyttet i udlandsvirksomheden, berettiger heller ikke til udlandslempelse,  

 da lovbestemmelsens begreber »virksomhed« og  

 »nettoindtægt« alene kan forbindes med opgørelse af løbende  

 driftsindtægter med fradrag af driftsomkostninger.
Ved opgørelsen af den del af den skattepligtige indkomst, der hidrører fra  

 virksomhed i udlandet, regnes alene med den ved nævnte virksomhed indtjente  

nettoindtægt opgjort efter danske regler.
Når det er forbundet med  

 betydelige vanskeligheder at opgøre virksomhedens nettoindtægt, kan  

 Ligningsrådet dog tillade, at nedsættelsen beregnes på et andet grundlag.
En  

 sådan tilladelse er givet en række rederier, hvor den opgjorte nettoindtægt  

 ved skibsfart fordeles mellem den indsejlede bruttofragt fra udlandet og den  

 samlede bruttofragt.
Ved opgørelsen af nettoindtægten fragår de udgifter, der direkte kan  

 henføres til virksomheden i udlandet, samt den andel af de af det danske  

 selskab faktisk afholdte generalomkostninger, der kan henføres til  

 udlandsvirksomheden.
I mangel af regnskabsmæssig dokumentation fastsættes  

 andelen skønsmæssigt.
 Er der indtægter fra flere lande, opgøres nettoindtægten under eet,  

 således at overskud i et land reduceres med eventuelt underskud i et andet  

 land, inden udlandslempelsen beregnes.
 Lempelse gives uden hensyn til, om indtægten ved virksomhed i udlandet har  

 været underkastet beskatning i kildelandet, men er der betalt skat af  

 indtægten i kildelandet, opgøres nettoindtægten uden fradrag af  

 skattebeløbet.
 70. For selskaber m.v. omfattet af § 1, som har  

 indtægter fra udlandet, kan skatten lempes ef ter  

dobbeltbeskatningsoverenskomster og/eller ligningslovens § 33.
 Grønland og Færøerne betragtes - i modsætning til reglerne om  

 udlandslempelse - som udland i denne forbindelse.
 Ved lov nr. 74 af 31. marts 1953, som ændret ved lov nr. 529 af 3.  

 november 1976 om indgåelse af overenskomster med fremmede stater til  

 undgåelse af dobbeltbeskatning m.v. (§ 1), er regeringen bemyndiget til under  

 forbehold af gensidighed, ved overenskomst med fremmede stater at tilstå  

 sådanne lempelser i pligten til at udrede skatter og afgifter til det  

 offentlige, at dobbeltbeskatning helt eller delvis undgås.
Regler i en dobbeltbeskatningsoverenskomst kan ikke medføre skærpelse af  

 beskatningen efter regler i dansk lovgivning.
Der kan således ikke nægtes  

 udlandslempelse for en erhvervsindtægt fra et fast driftssted i udlandet,  

 selv om indtægten i henhold til overenskomsten med det pågældende udland ikke  

 kan beskattes her i landet, og et selskab vil heller ikke kunne nægtes  

 fradrag for underskud ved virksomhed i et udland, hvorfra positiv indkomst i  

 henhold til overenskomst ikke kan beskattes her i landet.
En metode til lempelse til undgåelse af dobbeltbeskatning findes i de  

 dobbeltbeskatningsoverenskomster, der hviler på det såkaldte  

 exemptionsprincip.
Her tillægges kildelandet (hjemstedet for indtægtskilden)  

 eller domicillandet (hjemstedet for indtægtsmodtageren) en udelukkende  

 beskatningsret.
Den anden af de kontraherende stater giver i så fald afkald  

 på ethvert skatteprovenu af den omhandlede exemptionsindtægt.
Dette gælder  

 som hovedregel, uanset om den i h. t. overenskomsten beskatningsberettigede  

 stat gør brug af sin beskatningsret (i henhold til sin interne lovgivning).
 En anden metode til lempelse kan ske ved, at der gives fradrag  

(credit) for den skat, der er betalt i et andet land og opkrævet af  

 indkomst fra kilder i dette land, i den indkomstskat, der skal svares af den  

 udenlandske indkomst i Danmark, jf. reglerne i ligningslovens § 33 og de  

 dobbeltbeskatningsoverenskomster, der hviler på samme princip.  

 Fradragsbeløbet kan dog efter de nævnte regler ikke overstige den del af den  

 samlede danske skat, der efter forholdet mellem den i det andet land  

 beskattede del af indkomsten og hele den i Danmark beskattede indkomst falder  

 på førstnævnte del af indkomsten.
I de tilfælde, hvor udlandsindtægten berettiger til udlandslempelse efter  

 reglerne som omtalt under punkt 69, beregner man først denne lempelse på  

 sædvanlig måde.
Det beløb, der herefter er tilbage, hviler for så vidt på  

 hele selskabets indkomst både udenlandsk og dansk.
Man udfinder derfor -  

 uanset om credit- eller exemptionsprincippet skal anvendes - den lempelse,  

 som Danmark maksimalt vil kunne pålægges at yde, ved hjælp af følgende brøk:
 Er der tale om anvendelse af en overenskomst, der hviler på  

exemptionsprincippet, føres den efter ovennævnte brøk udregnede skat  

 til afgang uden hensyn til størrelsen af den udenlandske skat.
 Skal der gives lempelse efter creditreglen, sammenlignes det  

 udfundne beløb med den i udlandet betalte skat, som udlandet har ubetinget  

 krav på at beholde, og det mindste af beløbene føres til afgang.
 I det skattebeløb, som indgår i brøkens tæller, er skatten  

 reduceret med eventuel nedsættelse for virksomhed i udlandet  

 (udlandslempelse), jf. foran, og forhøjet med eventuelle tillæg i henhold til  

 §§ 28, stk. 2 og 29, stk. 2, men uden datterselskabslempelse efter punkt 71.
Den skattepligtige indkomst, som indgår i brøkens nævner, er den  

 efter danske regler opgjorte globale skattepligtige indkomst.
Udenlandsk  

 indkomst, der opgjort efter danske regler medfører underskud, fragår i den  

 skattepligtige indkomst.
 Udlandsindtægten, som indgår i brøkens tæller, er den udenlandske  

 nettoindtægt opgjort efter danske regler.
 Hidrører udlandsindtægten fra flere lande, opgøres indtægten individuelt  

 for hvert land for sig.
 Foreninger m.v., der er skattepligtige efter § 1, stk. 1, nr. 6, kan ikke  

 opnå lempelse efter dobbeltbeskatningsoverenskomst eller ligningslovens § 33  

 for betalte udenlandske udbytteskatter, når udbytteindtægten ikke anses for  

 indtægt ved erhvervsmæssig virksomhed.
 Lempelse efter ligningslovens § 33, er en creditlempelse, som beregnes på  

 samme måde som creditlempelsen efter dobbeltbeskatningsoverenskomster.
 Bestemmelsen har selvstændig betydning, hvor der ikke er indgået  

 dobbeltbeskatningsoverenskomst med den pågældende stat, eller hvor en indgået  

 overenskomst ikke omfatter alle de udenlandske indkomstskatter.
 71. Reglerne om datterselskabslempelse er  

 indeholdt i § 17, stk. 3, § 17 B, stk. 3, og § 18, stk. 3. Herudover gælder  

 de særlige regler om skattefrihed for udbytter i § 13, som omtalt i punkt 47  

 og 48.
 Datterselskabslempelsen har til formål at modvirke den dobbeltbeskatning,  

 som ellers ville opstå, når en indtægt er beskattet som almindelig indkomst i  

 et datterselskab og derefter som udbytte i moderselskabet.  

 Datterselskabslempelsen indrømmes moderselskabet.
 Datterselskabslempelse indrømmes efter ansøgning, der indsendes til  

 ligningskommissionen i den kommune, hvor selskabet m.v. er hjemmehørende, i  

 København eller Frederiksberg dog vedkommende skattedirektorat.
Andragendet skal indeholde oplysning om datterselskabs navn og hjemsted  

 samt om størrelsen af moderselskabets aktie- eller andelsbesiddelse i  

 datterselskabet i hele det indkomstår, hvori udbytte fra datterselskabet er  

 modtaget.
Endvidere skal oplyses størrelsen af det udbyttebeløb, der søges  

 datterselskabslempelse for, samt det indkomstår i datterselskabet, der ligger  

 til grund for det deklarerede udbytte til moderselskabet.
 Reglerne om datterselskabslempelse gælder for aktieselskaber, andre  

 lignende selskaber og Statsanstalten for Livsforsikring omfattet af § 1, stk.  

 1, nr. 1, 2 og 2 b, som modtager udbytter fra udenlandske datterselskaber,  

 såfremt de pågældende udbytter ikke er omfattet af skattefritagelsen i § 13,  

 stk. 3.
 Reglerne om datterselskabslempelse gælder tillige for sparekasser omfattet  

 af § 1, stk. 1, nr. 2 a, der modtager udbytter fra danske eller udenlandske  

 datterselskaber, jf. § 17 B, stk. 3, samt for brugsforeninger omfattet af §  

 1, stk. 1, nr. 3, som modtager udbytte, dividende, efterbetaling eller bonus  

 fra andre danske eller udenlandske selskaber m.v., jf. § 18, stk. 3.
 Datterselskabslempelse forudsætter, at moderselskabet i hele det  

 indkomstår, hvori udbyttet er modtaget, har ejet mindst 25 pct. af  

 datterselskabets aktiekapital.
Der skal foreligge direkte besiddelse af de udbyttegivende aktier.
For  

 sambeskattede selskaber anses denne betingelse for opfyldt, når de  

 sambeskattede selskaber tilsammen ejer mindst 25 pct. af aktiekapitalen i  

 datterselskabet.
 Udbytte fra selskaber, der har hjemsted i Grønland eller på Færøerne,  

 sidestilles med udbytte fra selskaber m.v. med hjemsted i udlandet i relation  

 til datterselskabslempelse.
Lempelsen i moderselskabets skat indrømmes i skatten af indkomsten for det  

 indkomstår, hvori udbyttet fra datterselskabet er modtaget.
Lempelsen  

 indrømmes i den skat, der er pålignet efter lempelse for virksomhed i  

 udlandet (udlandslempelse) samt lempelse  

 efterdobbeltbeskatningsoverenskomster og/eller ligningslovens § 33.
 Den del af skatten, som svarer til forholdet mellem det modtagne udbytte  

 og moderselskabets skattepligtige indkomst, udgør datterselskabslempelsen.  

 Den kan dog ikke overstige den skat, som datterselskabet skal udrede i skat  

 af udbyttet til moderselskabet.
Først beregnes, hvor stor en del af moderselskabets skat, der skal  

 henføres til det modtagne udbytte.
Dernæst beregnes, hvor stor en del af  

 datterselskabets skat, der skal henføres til udbyttet til moderselskabet.
Det  

 laveste af de således beregnede skattebeløb udgør lempelsen i moderselskabets  

 skat.
 Dette skattebeløb kan udtrykkes ved følgende brøk:
Ved beregningen af den del af moderselskabets m.v. skat, der skal henføres  

 til udbyttet, skal udbyttet, når moderselskabet er en brugsforening eller en  

 sparekasse, omfatte en eventuel skattegodtgørelse.
Den skattepligtige  

 indkomst er moderselskabets samlede inden- og udenlandske indkomst.
Skatten  

 er den beregnede skat reduceret med eventuel nedsættelse for virksomhed i  

 udlandet (udlandslempelse) og forhøjet med eventuelt tillæg efter §§ 28, stk.  

 2, eller 29, stk. 2, men uden reduktion for lempelser efter  

 dobbeltbeskatningsoverenskomster eller ligningslovens § 33.
 Hvis der for moderselskabet er tilbageholdt udbytteskat i udlandet, der  

 har medført nedsættelse af den danske skat i henhold til en  

 dobbeltbeskatningsoverenskomst, reduceres den beregnede forholdsmæssige del  

 af dansk skat, der falder på det medregnede udbytte, med nedsættelsesbeløbet.
Ved beregningen af den del af datterselskabets skat, der skal henføres til  

 udbyttet til moderselskabet, kan der kun tages hensyn til skatten af  

 datterselskabets indkomst for det indkomstår, for hvilket udbyttet er  

 deklareret.
Det er i denne forbindelse uden betydning, om udbyttet hidrører  

 fra beløb, som datterselskabet har indtjent og er blevet beskattet af i  

 tidligere indkomstår.
Ligeledes kan der alene tages hensyn til skatter betalt  

 af det pågældende udenlandske datterselskab, men ikke til skatter betalt af  

 udenlandske selskaber, der har datterselskabsstatus overfor sidstnævnte  

 selskab.
 Fremgangsmåden ved beregningen af datterselskabslempelse efter § 17, stk.  

 3, kan belyses ved følgende eksempel:
 Hvis det modtagne udbyttebeløb overstiger moderselskabets  

 skattepligtige indkomst, skal hele moderselskabets skat henføres til det  

 modtagne udbytte.
Har moderselskabet modtaget udbytte fra flere datterselskaber, skal  

 lempelsen beregnes for hvert datterselskab for sig.
Ved beregningen af  

 lempelsen anvendes moderselskabets skattepligtige indkomst - og ikke  

 selskabets samlede udbytter - uanset de samlede modtagne udbytter overstiger  

 moderselskabets skattepligtige indkomst.
 Den del af datterselskabets skat, der skal henføres til udbyttet, svarer  

 til forholdet mellem dette udbytte og datterselskabets skattepligtige  

 indkomst, jf. ovennævnte brøk.
Har datterselskabet for et indkomstår deklareret et udbytte, der  

 overstiger dets skattepligtige indkomst, skal hele datterselskabets skat  

 henføres til udbyttet.
Ejer moderselskabet ikke hele aktiekapitalen i  

 datterselskabet, skal datterselskabets skat fordeles - i forhold til  

 udbyttebeløbenes størrelse - mellem udbyttet til moderselskabet og udbyttet  

 til de øvrige aktionærer, inklusiv datterselskabets udbytte af eventuelle  

 egne aktier.
For sparekasser og brugsforeninger reduceres datterselskabslempelsen med  

 den skattegodtgørelse, som er knyttet til datterselskabsudbyttet.
I den skat,  

 som moderselskabet efter datterselskabslempelsen skal betale, modregnes  

 skattegodtgørelsen efter de almindelige regler herom.
 En brugsforening, som har modtaget dividende m.v., som den udbyttegivende  

 forening har fradraget i henhold til § 9, stk. 2, kan ikke bevilges  

 datterselskabslempelse for dette beløb, da der ikke kan eftergives større  

 beløb end det, som påhviler den udbyttegivende forening at udrede i skat af  

 dividenden m.v. til den modtagende brugsforening.
 72. Ifølge § 17, stk. 4, kan skatteministeren i visse  

 tilfælde helt eller delvis eftergive skat, der er pålig net  

holdingselskaber omfattet af § 1, stk. 1, nr. 1.
Det er en betingelse, at moderselskabets eneste faktiske virksomhed er at  

 eje og administrere aktierne i datterselskabet, og moderselskabet skal have  

 ejet mindst 25 pct. af aktiekapitalen i datterselskabet i hele det  

 indkomstår, hvori udbyttet er modtaget.
Denne videregående lempelse kan kun  

 indrømmes rene holdingselskaber, der er oprettet med det formål at sikre  

 dansk indflydelse på ledelsen af datterselskaber hjemmehørende her i landet.
Skattegodtgørelse 73. § 17 A om indrømmelse af skattegodtgørelse  

 tilsigter at lempe den dobbeltbeskatning, der finder sted derved, at  

 selskabets indkomst først beskattes hos selskabet, og derefter tillige hos  

 aktionærerne, når indkomsten udloddes som udbytte.
 Dobbeltbeskatningen lempes i princippet på den måde, at en del af den  

 skat, som er afkrævet selskabet af dets indkomst, godtgøres aktionæren gennem  

 en nedsættelse af dennes skattebetaling.
 Af praktiske grunde er der knyttet skattegodtgørelse til  

 udbytteudlodninger, uanset om de hidrører fra indtægter, som ikke er  

 beskattet i selskabet.
 Bestemmelsen i § 17 A omfatter alene fuldt skattepligtige  

 udbyttemodtagere, men begrænset skattepligtige udbyttemodtagere kan være  

 tillagt ret til dansk skattegodtgørelse i henhold til en med en fremmed stat,  

 Færøerne eller Grønland indgået dobbeltbeskatningsoverenskomst.
 74. Såvel udbyttet som skattegodtgørelsen er  

 skattepligtig indkomst for aktionæren, og skattegodtgørelsen skal  

 medregnes i indkomstopgørelsen for det år, hvori udbyttet er skattepligtigt,  

 jf. ligningslovens § 16 A, stk. 1. Skattegodtgørelsen udgør 25 pct. af det  

 udloddede beløb.
Skattegodtgørelsen, der afholdes af statskassen, betales til aktionæren i  

 form af modregning i aktionærens skat for det indkomstår, hvor udbyttet er  

 medregnet i den skattepligtige indkomst.
I det omfang, der ikke kan ske  

 modregning i pålignet skat, udbetales skattegodtgørelsen kontant.
 Udenlandske aktionærer, som i henhold til en med en fremmed stat, Færøerne  

 eller Grønland indgået dobbeltbeskatningsoverenskomst oppebærer  

 skattegodtgørelse af udbytter fra her i landet hjemmehørende selskaber, er  

 begrænset skattepligtige af skattegodtgørelsen, og skattepligten er endeligt  

 opfyldt ved den i henhold til kildeskattelovens § 65 A, stk. 1, erlagte skat  

 på 30 pct., jf. § 2, stk. 1, litra d, og § 2, stk. 2 og kildeskattelovens §  

 2, stk. 1, litra g, og § 2, stk. 5. Den udenlandske aktionær vil efter  

 ansøgning få tilbagebetalt forskellen mellem den indeholdte skat af  

 skattegodtgørelsen på 30 pct. og den skat, som Danmark i henhold til den  

 pågældende overenskomst har ret til.
 75. Ifølge § 17 A er der knyttet skattegodtgørelse til  

 udbytte fra følgende typer selskaber:
Ifølge en anvisning fra Ligningsrådet, beregnes den procentdel af  

 udlodningen fra de under pkt. 3 nævnte investeringsforeninger, som anses at  

 hidrøre fra aktieudbytter m.v., som foreningens samlede aktieudbytteindtægt i  

 procent af foreningens samlede udlodning.
Herved bliver udlodningen i videst  

 muligt omfang betragtet som hidrørende fra udbyttet.
Den procentdel af  

 udlodningen, som anses at hidrøre fra aktieudbytter m.v., kan højst andrage  

 100.
 Udenfor skattegodtgørelsesordningen falder udbetalinger fra selskaber m.v.  

 omfattet af § 1, stk. 1, nr. 2 a, 2 b, 3, 3 a, 4, 5 og 5 a, samt udbetalinger  

 fra foreninger m.v. omfattet af § 1, stk 1, nr. 6, bortset fra de nævnte  

 udloddende investeringsforeninger.
 Udenfor ordningen falder endvidere udbytte udloddet af selskaber, der er  

 begrænset skattepligtige, jf. § 2, samt udbytte fra selskaber, der er  

 undtaget fra skattepligt i henhold til § 3, stk. 1.
 Udlodning af udbytte fra udenlandske selskaber til danske aktionærer  

 berettiger ikke til skattegodtgørelse for den i udlandet betalte  

 selskabsskat.
 76. Skattegodtgørelse indrømmes som udgangspunkt kun  

udbyttemodtagere, der er fuldt skattepligtige her til landet af det  

 modtagne udbytte, jf. § 17 A, stk. 1.
 Skattegodtgørelse skal således gives ved udlodning af udbytte til personer  

 og dødsboer, der er fuldt skattepligtige efter kildeskattelovens regler.  

 Specielt om dødsboer bemærkes, at boer, der skiftes her i landet, er fuldt  

 skattepligtige, jf. kildeskattelovens § 1, nr. 6. Der skal derfor knyttes  

 skattegodtgørelse til udbyttet, selv om boet efter kildeskattelovens § 16, er  

 skattefrit.
 Skattegodtgørelse skal endvidere ydes til selskaber m.v. omfattet af  

 selskabsskatteloven eller fondsbeskatningsloven, som er fuldt skattepligtige  

 af det modtagne udbytte.
 Skattegodtgørelse indrømmes ikke indkøbsforeninger og produktions og  

 salgsforeninger omfattet af § 1, stk. 1, nr. 3 a og 4, da disse foreninger  

 opgør deres skattepligtige indkomst på grundlag af deres formue.
 Skattegodtgørelse gives ikke til foreninger m.v. omfattet af § 1, stk. 1,  

 nr. 6, medmindre det modtagne udbytte undtagelsesvis betragtes som en  

 erhvervsmæssig indtægt.
Akkumulerende investeringsforeninger omfattet af § 1, stk. 1, nr. 5 a, er  

 fuldt skattepligtige af det modtagne udbytte, og de har derfor ret til  

 skattegodtgørelse.
Udloddende investeringsforeninger er omfattet af § 1, stk.  

 1, nr. 6, jf. foran, og får ikke skattegodtgørelse, medmindre udbyttet er  

 erhvervsmæssig indkomst.
 Der er ikke knyttet skattegodtgørelse til udbytter, som er skattefri for  

 modtageren ifølge bestemmelserne i § 13 eller fondsbeskatningslovens § 10.
 Skattegodtgørelse gives ikke til udbyttemodtagere, der alene er begrænset  

 skattepligtige her til landet af det modtagne udbytte, da skattepligten er  

 begrænset til den tilbageholdte udbytteskat på 30 pct., jf. kildeskattelovens  

 § 65 eller den skat, der skal betales i henhold til kildeskattelovens § 65 A,  

 stk. 2. Undtagelse herfra gælder dog i tilfælde, hvor skattegodtgørelsen  

 gives i henhold til en med en fremmed stat, Færøerne eller Grønland indgået  

 dobbeltbeskatningsoverenskomst, jf. punkt 73 og 74.
77. Skattegodtgørelse gives ved udlodning af  

 deklareret udbytte samt ved andre udlodninger, der efter lovgivningen eller  

 praksis henregnes til udbytte.
Skattegodtgørelse er således knyttet  

 til:
 Efter ligningslovens § 16 A, stk. 1, betragtes udstedelse af friaktier og  

 friandele samt udlodning af likvidationsprovenu i det kalenderår, hvori  

 selskabet endeligt opløses, ikke som udbytte, og der knyttes således ikke  

 skattegodtgørelse til disse udlodninger.
Sambeskatning 78. To eller flere selskaber m.v., der er led i en  

 koncern, kan efter § 31 opnå tilladelse til sambeskatning.
Sambeskatning kan  

 tillades mellem:
Sambeskatning kan tillades ikke blot inden for samme gruppe, men også  

 mellem de nævnte typer selskaber indbyrdes.
Sambeskatning med udenlandske  

 datterselskaber kan tillades, hvis selskabsformen kan sidestilles med de  

 ovennævnte.
Efter § 31 er det Ligningsrådet, som kan tillade sambeskatning imellem to  

 eller flere selskaber.
Ligningsrådet har bemyndiget amtsskatteinspektoraterne  

 og skattedirektoraterne i Københavns og Frederiksberg Kommune til at meddele  

 tilladelse til sambeskatning.
Ansøgning om sambeskatning skal indsendes til  

 vedkommende myndighed, hvor moderselskabet har hjemsted, senest samtidig med  

 indgivelse af rettidig selvangivelse for det pågældende år.
Hvor tilladelse til sambeskatning gives, skal der for hvert enkelt af de  

 sambeskattede selskaber foretages en opgørelse af den skattepligtige  

 indkomst.
For udenlandske datterselskaber skal denne opgørelse foretages  

 efter danske skatteregler.
Efter opgørelsen af de enkelte selskabers  

 skattepligtige indkomst, sammenlægges disse til een samlet skattepligtig  

 indkomst.
 § 31  opstiller for det første som en betingelse for  

 sambeskatning, at de sambeskattede selskaber har samme regnskabsår.  

 For det andet, at samtlige datterselskabets aktier ejes af moderselskabet  

 eller af andre af de selskaber, som sambeskattes eller af disse i forening.
§ 31  åbner dog mulighed for, at sambeskatning kan  

 tillades, selv om datterselskabet har udstedt medarbejderaktier, der er  

 omfattet af ligningslovens § 7 A.
Sambeskatning kan dog kun tillades, når det  

 ved udstedelsen af disse aktier er betinget, at aktierne ved afståelse eller  

 ved medarbejderens død tilbagesælges til selskabet, der i så fald er  

 forpligtet til at erhverve disse.
Er datterselskabet hjemmehørende i udlandet, vil sambeskatningstilladelse  

 kunne gives, når blot de danske selskaber m.v., som inddrages under  

 sambeskatningen, ejer så stor en del af det udenlandske datterselskabs  

 aktiekapital, som det pågældende lands lovgivning tillader danske selskaber  

 m.v. at eje.
I situationer, hvor Industrialiseringsfonden for  

 Udviklingslandene ejer en del af aktierne i det udenlandske datterselskab,  

 hindrer dette dog ikke de danske selskaber i at opnå sambeskatning med det  

 udenlandske datterselskab.
 Ifølge § 31 fastsættes de nærmere vilkår for sambeskatningen - herunder  

 bestemmelser om, hvorledes der skal forholdes i tilfælde af dennes ophævelse  

 - af Ligningsrådet.
Som supplement til betingelserne i § 31 for sambeskatning har  

 Ligningsrådet derfor opstillet en række betingelser for opnåelse af  

 sambeskatning, ligesom Ligningsrådet har fastsat en række vilkår for  

 opretholdelsen af sambeskatningen.
De af Ligningsrådet fastsatte betingelser  

 og vilkår offentliggøres i de årlige Meddelelser fra Statsskattedirektoratet  

 og Ligningsrådet.
Ligning, selvangivelse og opkrævning 79. Her i landet hjemmehørende aktie- og  

 anpartsselskaber skal ansættes i skat i den kommune, hvor selskabet  

 ifølge anmeldelsen til Erhvervs- og Selskabsstyrelsen eller Finanstilsynet  

 har hjemsted pr. 15. januar, forud for skatteårets begyndelse.
Det er  

 tidspunktet for registreringen, der er afgørende for, i hvilken kommune et  

 selskab skal skatteansættes.
For andre her i landet hjemmehørende selskaber  

 m.v. skal ansættelsen foretages i den kommune, i hvilken hovedkontoret er  

 beliggende, eller hvorfra bestyrelsen foregår pr. 15. januar, jf. § 24, stk  

 1.
 Skatteansættelsen for sambeskattede selskaber foretages i den kommune,  

 hvori moderselskabet har hjemsted.
Udenlandske selskaber m.v., som nævnt i § 2, stk. 1, litra a og b, skal  

 efter § 24, stk. 2, ansættes i den kommune, i hvilken den skattepligtige  

 virksomhed er beliggende.
For danske filialer af udenlandske selskaber m.v.  

 fremgår deres hjemsted af anmeldelsen til Erhvervs- og Selskabsstyrelsen.
Her  

 foretages ansættelsen i hjemstedskommunen.
Udenlandske selskaber m.v., som  

 nævnt i § 2, stk. 1, litra c, der beskattes efter reglerne i  

 kildeskattelovens § 65 A, stk. 2, ansættes i den kommune, i hvilken den  

 virksomhed, hvorfra udbyttet eller afståelsessummen hidrører, er beliggende.  

 Selskaber m.v., som nævnt i § 2, stk. 1, litra f, ansættes i den kommune, i  

 hvilken den virksomhed, der udreder vederlaget, er beliggende.
I tvivlstilfælde afgør skatteministeren spørgsmålet om, i hvilken  

kommune et selskab m.v. skal skatteansættes.
Skatteministeren kan  

 endvidere efter forhandling med indenrigsministeren bestemme, at et selskab  

 m.v. skal anses for hjemmehørende i en anden kommune end den, hvori  

 ansættelsen skal foretages efter lovens almindelige regler, jf. § 24, stk. 3.
 De skattepligtige selskaber m.v. optages på en særlig  

mandtalsliste, jf. § 25. På grundlag af mandtalslisten udskriver  

 Statsskattedirektoratet selvangivelser m.v., der udsendes til kommunerne.
 80. Selskaber m.v. skal efter § 27, stk. 1, som  

 hovedregel indsende selvangivelse senest den 30. april.  

 Selvangivelsesskema udsendes af vedkommende ligningskommission snarest efter  

 den 1. april, jf. § 26. Skulle et selskab m.v. ikke få selvangivelsesskemaet  

 tilsendt, fritager det ikke for pligten til at indgive selvangivelse senest  

 30. april eller for retsvirkningerne af manglende selvangivelse.
 Såfremt skatteansættelsen skal ske på grundlag af indkomsten i et  

 regnskabsår, der udløber i det kalenderår, hvori skatteåret begynder,  

 fastslår § 27, stk. 1, 2. pkt., dog, at fristen for indlevering af  

 selvangivelse rykkes til 31. maj.
 Selvangivelsen skal indgives til ligningskommissionen i vedkommende  

 kommune, i København eller på Frederiksberg til vedkommende skattedirektorat,  

 som efter § 27, stk. 4, imidlertid kan give henstand med indsendelsen, når  

 særlige omstændigheder taler derfor.
Har et selskab m.v. ved indsendelsen af selvangivelsen vedlagt et  

 regnskab, der endnu ikke er godkendt af generalforsamlingen, skal der i  

 henhold til § 29, stk. 1, indsendes en supplerende meddelelse til vedkommende  

 ligningskommission senest 14 dage efter afholdelse af den generalforsamling,  

 hvorpå regnskabet behandles.
Meddelelsen skal indeholde oplysning om,  

 hvorvidt regnskabet er godkendt af generalforsamlingen og i benægtende fald  

 om de af generalforsamlingen vedtagne ændringer i regnskabet.
 Selskaber m.v., der alene er skattepligtige efter § 2, stk. 1, litra c, d,  

 e eller g, er fritaget for pligten til at indgive selvangivelse, jf. §  

 27, stk. 3. Fritagelsen gælder dog ikke, hvis den skattepligtige har modtaget  

 udbytter omfattet af ligningslovens § 16 A, stk. 1, i hvilke der ikke skal  

 foretages indeholdelse af udbytteskat efter kildeskattelovens § 65, eller har  

 modtaget afståelsessummer omfattet af ligningslovens § 16 B, stk. 2 eller  

 stk. 5, eller har oppebåret royalty-indtægter, hvori der ikke er indeholdt  

 royalty-skat.
Foreninger m.v. omfattet af § 1, stk. 1, nr. 6, som ikke driver  

 skattepligtig virksomhed, er ikke pligtige til at indsende selvangivelse.
Har  

 foreningen m.v. ikke indtægt ved erhvervsmæssig virksomhed, er der ingen  

 selvangivelsespligt.
Har foreningen m.v. derimod indtægt ved erhvervsmæssig  

 virksomhed, er den som udgangspunkt selvangivelsespligtig.
 Der gælder dog den væsentlige undtagelse, at foreninger m.v., der er  

 skattepligtige efter § 1, stk. 1, nr. 6, ikke er pligtige at indgive  

 selvangivelse, hvis foreningen m.v. som følge af fradragsretten i § 3, stk. 2  

 og 3, ikke har indkomst til beskatning, jf. § 27, stk. 2. Det er en  

 betingelse, at foreningens m.v. vedtægtsmæssige formål er udelukkende  

 almenvelgørende eller på anden måde almennyttigt, samt at foreningens m.v.  

 formue ved opløsning af foreningen m.v. ifølge vedtægterne udelukkende skal  

 anvendes til sådanne formål.
Foreninger m.v., der varetager formål, som ikke kan karakteriseres  

 som almennyttige eller almenvelgørende, skal derimod fortsat indgive  

 selvangivelse, såfremt disse har indtægt ved erhvervsmæssig virksomhed.  

 Tilsvarende gælder foreninger m.v., der varetager blandede formål, dvs.  

 foreninger m.v., der foruden almennyttige eller almenvelgørende formål, også  

 varetager andre formål samt foreninger, hvor der ikke foreligger en  

 tilstrækkelig sammenhæng mellem det almennyttige formål og  

 erhvervsvirksomheden.
Disse foreninger kunne heller ikke under det tidligere  

 skattefritagelsessystem opnå en »stående skattefritagelse«.
 Begreberne almennyttige eller almenvelgørende skal fortolkes  

 i overensstemmelse med hidtil gældende praksis, jf. punkt 55.
Idrætsforeninger, spejderklubber, kristelige foreninger og foreninger med  

 fritidsaktiviteter som formål vil forudsætningsvis være fritaget for  

 selvangivelsespligt.
Tilsvarende gælder foreninger, der er godkendt eller vil  

 kunne opnå godkendelse efter ligningslovens § 8 A eller § 12, stk. 3, samt  

 foreninger, der tidligere var bevilget eller kunne bevilges en »stående  

 skattefritagelse«.
Skattemyndighederne kan dog altid, såfremt der er grundlag for at antage,  

 at en forening ikke opfylder betingelserne for at være fritaget for  

 selvangivelsespligt, anmode foreningen om at indsende regnskabsmateriale med  

 bilag for såvel det løbende som for tidligere regnskabsår samt andre  

 dokumenter, der kan have betydning for afgørelsen af, om en forening bør  

 undergives en egentlig skatteligning.
Efterkommes ligningsmyndighedernes  

 begæring ikke, kan ligningsmyndighederne foretage en skønsmæssig ansættelse  

 som anført i § 28, stk. 1.
 81. I § 28 er der givet regler om retsvirkningerne af,  

 at selskaber m.v. ikke rettidig indsender behørig selvangivelse, se  

 herom nærmere foran i punkt 68.
Med hensyn til, hvornår en selvangivelse kan anses for behørig, henvises  

 til bestemmelserne i skattekontrolloven samt statsskatteloven.
Heraf fremgår,  

 at bl.a. selskaber m.v. er pligtige at selvangive indkomsten, hvad enten den  

 er positiv eller negativ, samt til at indsende driftsregnskab og status  

 sammen med selvangivelsen.
Hvis regnskab ikke indsendes, betragtes  

 selvangivelsen som ugyldig.
 Foreligger der ikke gyldig selvangivelse, må indkomsten i henhold til §  

 28, stk. 1, ansættes til et skønsmæssigt beløb.
I øvrigt kan ligningskommissionerne fremtvinge indsendelse af  

 selvangivelsen efter § 28, stk. 3, ved at pålægge selskabet m.v. daglige  

 bøder.
Bøderne tilfalder statskassen, og størrelsen af bøden fastsættes af  

 vedkommende ligningskommission.
I visse tilfælde, hvor det med selvangivelsen indsendte regnskab ikke er  

 godkendt af generalforsamlingen, skal der indsendes en supplerende  

 anmeldelse, når generalforsamlingen er afholdt.
Indsendelse af denne  

 supplerende anmeldelse kan - ligesom indsendelse af selvangivelsen - søges  

 fremtvunget ved pålæg af daglige bøder, der fastsættes af vedkommende  

 ligningskommission, jf. § 29, stk. 1, 2. pkt.
Det kan tænkes, at generalforsamlingen ændrer regnskabet, således at  

 resultatet bliver en forhøjelse af selskabets m.v. skattepligtige indkomst.  

 Dette vil f.eks. være tilfældet, hvis generalforsamlingen nedsætter de  

 foreslåede tantiemebeløb.
Om retsvirkningerne af, at den supplerende  

 anmeldelse ikke er indkommet rettidigt, henvises der til punkt 68.
 82. Skatten forfalder til betaling den 1.  

 november i det pågældende skatteår, jf. § 30, stk. 1, med seneste rettidige  

 indbetalingsdag den 20. november, jf. § 30, stk. 3. Ved senere indbetaling  

 svares renter med 1 pct. pr. påbegyndt måned fra forfaldsdagen at regne.  

 Såfremt beløbet ikke to måneder efter forfaldsdagen er indbetalt, kan  

 udpantning foretages.
 Ved forhøjelse af ordinære skatteansættelser på et sådant  

 tidspunkt, at der ikke kan gives selskabet m.v. besked herom inden  

 forfaldsdagen den 1. november, vil beløbet, som skal efterbetales, forfalde  

 til betaling den 1. i den måned, der følger efter den måned, hvor selskabet  

 har fået meddelelse om forhøjelse af ansættelsen, jf. § 30, stk. 1, 2. pkt.  

 Også her er sidste rettidige betalingsdag den 20. i forfaldsmåneden.
Ved nedsættelse af en skatteansættelse skal for meget betalt skat  

 tilbagebetales senest den 20. i den måned, der følger efter den måned, hvori  

 ligningsmyndighederne/landsskatteretten eller domstolen har truffet  

 bestemmelse om nedsættelsen.
Det for meget erlagte skattebeløb forrentes med  

 1 pct. pr. påbegyndt måned fra indbetalingsdagen at regne, jf. § 30, stk. 4.
Når der i forbindelse med et selskabs m.v. opløsning, overgang til  

 skattefri virksomhed, skattepligtsændring eller for udenlandske selskabers  

 m.v. vedkommende, ophør med at drive skattepligtig virksomhed her i landet,  

 skal foretages en ekstraordinær skatteansættelse, jf. § 5, stk. 1,  

 eller § 5 A, stk. 1 eller 7, opstiller § 30, stk. 2, særskilte  

 forfaldstidspunkter for sådanne pålignede skatter.
Den ekstraordinære  

 opgørelse vedrører tiden fra udgangen af det regnskabsår, der er lagt til  

 grund ved den sidste ordinære skatteansættelse og indtil opløsningen m.v.  

 finder sted.
Medfører den ekstraordinære ansættelse påligning af skat,  

 forfalder denne til betaling den 1. i den måned, der følger efter den måned,  

 hvori der er givet selskabet m.v. meddelelse om ansættelsen, dog tidligst  

 samtidig med det beløb, der er blevet pålignet i forbindelse med den ordinære  

 ansættelse.
Betalingsfristerne er de samme som gælder for de ordinære  

 ansættelser.
Efter § 23 tilfalder der den eller de kommuner, hvori selskabet eller  

 foreningen m.v. har drevet virksomhed, 3/25 af den opgjorte indkomstskat med  

 eventuelle renter i anledning af for sen indbetaling.
Afregning foretages af  

 Statsskattedirektoratet, jf. § 30, stk. 5.
 Statsskattedirektoratet kan, i forbindelse med de månedlige  

 acontoafregninger af indkomst- og formueskat af personer m.v., jf.  

 kildeskattelovens § 64, afregne med kommunerne, uanset om skatten er  

 indbetalt eller ej.
 Sker afregningen alene på grundlag af den beregnede skat, afregnes ingen  

 del af eventuel rente for for sen indbetaling til kommunen.
 Er flere kommuner berettiget til andel i den et selskab m.v. pålignede  

 skat, afregner Statsskattedirektoratet hele den kommunerne tilfaldende andel  

 med den kommune, hvori selskabet m.v. har sit hjemsted, og denne kommune  

 forestår derefter fordelingen mellem de berettigede kommuner, jf. § 12, stk.  

 1, i lov om kommunal indkomstskat, senest udsendt som lovbekendtgørelse nr.  

 620 af 25. september 1987.
Overgangsregler Brugsforeninger 83. Skattepligten for brugsforeninger efter reglerne i  

 § 1, stk. 1, nr. 3 og § 1, stk. 2, 1. pkt., indtrådte med virkning fra og med  

 skatteåret 1968-69, idet de omhandlede foreninger m.v. dog kunne vælge at  

 lade sig beskatte efter de hidtil gældende regler til og med skatteåret  

 1971-72.
 § 35  A, stk. 4 og 5, indeholder bestemmelser om  

 opgørelse af grundlaget for afskrivninger på bygninger eller installationer  

 ved overgangen til beskatning efter ovennævnte bestemmelser.
 Disse overgangsregler har med de ændringer, der følger af de nugældende  

 afskrivningsregler, i et vist omfang betydning for indkomstopgørelserne også  

 for indkomstårene efter overgangsåret.
Det skatteår, for hvilket virksomheden første gang beskattes efter de  

 nævnte regler, kaldes i loven for overgangsskatteåret.
Tilsvarende  

 benævnes det indkomstår, der ligger til grund for overgangsskatteåret, i det  

 følgende for overgangsåret.
 Ifølge § 35 A, stk. 4, opgøres grundlaget for afskrivninger på bygninger  

 og installationer, som brugsforeningen ejede ved begyndelsen af  

 overgangsåret, med udgangspunkt i enten den værdi, hvormed bygningen  

 eller installationen indgår i foreningens formueopgørelse ved den sidste  

 ansættelse efter de hidtidige regler (forskelsværdien), eller den  

 faktiske anskaffelsessum for bygningen eller installationer (herunder  

 forbedringsudgifter), såfremt denne dokumenteres at være højere end den foran  

 nævnte værdi.
Hvad enten udgangspunktet for afskrivningsgrundlaget er forskelsværdien  

 eller anskaffelsessummen, må det nedsættes i forhold til den årrække, hvori  

 virksomheden har ejet ejendommen forud for overgangsåret.
Var bygningens  

 antagelige levetid på anskaffelsestidspunktet eksempelvis 50 år, og  

 anskaffelsestidspunktet ligger 20 år forud for overgangsåret, er den værdi,  

 der skal lægges til grund for afskrivningerne på bygningen, 30/50 af  

 forskelsværdien (anskaffelsessummen).
Den således nedsatte forskelsværdi eller anskaffelsessum kan afskrives med  

 lige store årlige beløb over bygningens eller installationens restlevetid.
I  

 det ovenfor valgte eksempel udgør den årlige afskrivning 1/30 af den nedsatte  

 værdi.
 Om bygningsafskrivninger i øvrigt henvises til afskrivningsloven og de til  

 denne lov hørende cirkulærer.
 Som en generel regel, der ikke kun gælder for brugsforeninger, gælder, at  

 der ved opgørelsen af den skattemæssige fortjeneste ved salg af  

 bygninger eller installationer skal benyttes det beløb som anskaffelsessum,  

 hvorpå der som nævnt ovenfor foretages almindelige afskrivninger, med fradrag  

 af samtlige de fra og med overgangsåret foretagne afskrivninger, jf. ovenfor.
 Reglerne i ejendomsavancebeskatningsloven omfatter også afståelser  

 af fast ejendom, der er beliggende i udlandet, når sådanne ejendomme tilhører  

 fysiske eller juridiske personer, der er fuldt skattepligtige til Danmark.  

 Fortjenester beskattes som særlig indkomst med 50 pct.
 Ved afståelse af fast ejendom beskattes eventuel fortjeneste efter  

 bestemmelsen i § 2, nr. 13, i lov om særlig indkomstskat m.v., og  

 beskatningen finder sted, hvad enten bygningerne har været genstand for  

 afskrivning eller ej.
Sparekasser og akkumulerende investeringsforeninger 84. Skattepligten for sparekasser efter § 1, stk. 1,  

 nr. 2 a, indtrådte med virkning fra den 1. januar 1976. For akkumulerende  

 investeringsforeninger indtrådte skattepligten efter § 1, stk. 1, nr. 5 a,  

 med virkning fra den 1. januar 1980.
 §§ 35 C til 35 E og §§ 35 F til 35 H indeholder regler om  

 fastsættelse af det grundlag dels for afskrivninger dels for opgørelse af  

 fortjeneste eller tab ved afhændelse af fast ejendom og værdipapirer, der  

 skal finde anvendelse ved overgang til beskatning efter ovennævnte regler.  

 Disse overgangsregler har i et vist omfang betydning for indkomstopgørelserne  

 også for indkomstårene efter overgangsåret.
 På bygninger, der er afskrivningsberettigede efter  

 afskrivningsloven, og installationer i sådanne bygninger, kan der  

 afskrives efter de sædvanlige regler.
 Hvis bygningen eller installationen er erhvervet forud for begyndelsen af  

 det indkomstår, der ligger til grund for skatteansættelsen for  

 overgangsskatteåret, beregnes afskrivningen af den værdi, hvormed  

 bygningen/installationen indgår i ejendomsværdien ved den seneste vurdering  

 forud for overgangsskatteåret, jf. § 35 C, stk. 4 og § 35 F, stk. 3.  

 Sparekassen eller foreningen kan dog i stedet vælge at afskrive på grundlag  

 af den faktiske anskaffelsessum, hvis den er højere end det beløb, hvormed  

 bygningen/installationen indgår i den nævnte ejendomsværdi.
 Den samlede afskrivning reduceres med de afskrivninger, der i alt kunne  

 være foretaget i tiden forud for overgangsskatteåret, såfremt der fuldt ud  

 var normalafskrevet på bygningen/installationen siden anskaffelsesåret.
Ved denne opgørelse regnes med de afskrivninger, der kan foretages efter  

 udløbet af de første 10 indkomstår efter anskaffelsen.
For de i  

 afskrivningslovens § 18, stk. 1, litra a, nævnte bygninger regnes der således  

 med en afskrivning på 2 pct. årligt.
For bygninger omfattet af  

 afskrivningslovens § 18, stk. 1, litra b, regnes med 1 pct. afskrivning  

 årligt.
For installationer regnes med afskrivning på 4 pct. årligt.
Hvis den periode på 10 år, hvori der kan foretages forhøjede  

 afskrivninger, ikke er udløbet, kan der for overgangsskatteåret og de  

 resterende år af den nævnte periode foretages afskrivning med de forhøjede  

 satser.
Dette forudsætter dog, at bygningen er erhvervet den 15. marts 1968  

 eller senere, jf. § 2, stk. 4, i lov nr. 183 af 31. maj 1968.
 På installationer i bygninger, hvorpå der ikke kan afskrives efter  

 reglerne i afskrivningsloven, kan der afskrives med 4 pct. årligt.
 Hvis installationen er erhvervet forud for begyndelsen af det indkomstår,  

 der ligger til grund for skatteansættelsen for overgangsskatteåret, beregnes  

 afskrivningen af den værdi, hvormed installationen skønnes at indgå i  

 ejendomsværdien ved den seneste vurdering forud for overgangsskatteåret, jf.  

§ 35 C, stk. 5 og § 35 F, stk. 4. I stedet kan sparekassen  

 eller foreningen dog vælge at beregne afskrivningen på grundlag af den  

 faktiske anskaffelsessum, hvis den er højere end det beløb, hvormed  

 installationen skønnes at indgå i den nævnte ejendomsværdi.
 Den samlede afskrivning reduceres med et beløb svarende til forholdet  

 mellem den tid, der er forløbet siden anskaffelsen og den samlede normale  

 afskrivningsperiode.
Ved denne opgørelse regnes der kun med hele år.
Det indkomstår, hvori  

 anskaffelsen har fundet sted, regnes med, medens der bortses fra det  

 indkomstår, der ligger til grund for overgangsskatteåret.
Ved opgørelse af fortjeneste efter ejendomsavancebeskatningsloven ved  

afhændelse af fast ejendom, som er anskaffet før den 1. januar 1976,  

 respektiv 1. januar 1980, benyttes som anskaffelsessummen efter § 35 D,  

 stk. 1, respektiv § 35 G, stk. 1, ejendomsværdien ved den seneste  

 vurdering forud for overgangsskatteåret.
Sparekassen eller foreningen kan dog  

 vælge at lægge anskaffelsessummen til grund, hvis den dokumenteres at  

 overstige den nævnte ejendomsværdi, modsat opgørelsen efter  

 ejendomsavancebeskatningslovens § 4, stk. 2.
Da sparekasserne og de akkumulerende investeringsforeninger efter reglerne  

 i lov om særlig indkomstskat m.v. før 1. januar 1976, respektiv 1. januar  

 1980, har været skattepligtige af fortjeneste ved afståelse af fast ejendom i  

 det omfang, hvori ejendommen har haft tilknytning til indkomstskattepligtig  

 virksomhed, er det i § 35 D, stk. 2, respektiv § 35 G, stk. 2, bestemt, at  

 sparekassen eller foreningen også ved afståelse efter 1. januar 1976,  

 respektiv 1. januar 1980, skal beskattes af fortjeneste, der efter de nævnte  

 regler er indtrådt før overgangsskatteåret.
Ved opgørelsen af denne  

 fortjeneste lægges det efter § 35 D, stk. 1, respektiv § 35 G, stk. 1, som  

 anskaffelsessum anvendte beløb til grund som afståelsessum.
 Det beløb, der efter § 35 D, stk. 1 og 2, respektiv § 35 G, stk. 1 og 2,  

 anvendes som anskaffelsessum eller afståelsessum, omregnes til kontantværdi,  

 jf. § 35 D, stk. 3, respektiv § 35 G, stk. 3.
 Efter § 35 E, stk. 1, respektiv § 35 H, stk. 1, skal den  

 formueskattepligtige værdi pr. 1. januar 1976, respektiv 1. januar 1980, af  

værdipapirer anskaffet før denne dato træde i stedet for  

 anskaffelsessummen ved opgørelse af fortjeneste eller tab efter  

 kursgevinstloven og aktieavancebeskatningsloven.
Efter stk. 2 i de nævnte paragraffer kan sparekassen eller foreningen dog  

 i stedet vælge at lægge værdipapirernes faktiske anskaffelsessum til grund  

 ved opgørelsen, såfremt anskaffelsessummen kan dokumenteres.
Der kan vælges  

 opgørelse på grundlag af den faktiske anskaffelsessum såvel for hele  

 værdipapirbeholdningen som for enkelte værdipapirers vedkommende.
Statsanstalten for Livsforsikring 85. Skattepligt for Statsanstalten for Livsforsikring  

 efter § 1, stk. 1, nr. 2 b, indtrådte med virkning fra den 1. januar 1988.
For Statsanstalten for Livsforsikring vil skatteministeren i en  

 bekendtgørelse fastsætte regler om afskrivningsgrundlag for driftsmidler  

 m.v., for bygninger eller installationer og om opgørelse af fortjeneste og  

 tab på fast ejendom og værdipapirer, der skal anvendes ved skattepligtens  

 indtræden, jf. § 35 I.
Statsanstalten for Livsforsikring er skattepligtig  

 efter selskabsskatteloven med virkning fra 1. januar 1988. Grundlaget for  

 afskrivningerne vil have betydning også for indkomstårene efter  

 overgangsåret.
Ikrafttrædelse og ophævelse af tidligere  

 cirkulærer 86. Dette cirkulære træder i stedet for følgende  

 cirkulærer:
 Cirkulære nr. 152 af 22. juni 1960.
 Cirkulære nr. 1 af 2. januar 1961.
 Cirkulære nr. 274 af 22. december 1961.
 Cirkulære nr. 119 af 14. juni 1963.
 Cirkulære nr. 73 af 7. april 1965.
 Cirkulære nr. 166 af 22. juli 1966.
 Cirkulære nr. 205 af 3. oktober 1967.
 Cirkulære nr. 206 af 3. oktober 1967.
 Cirkulære nr. 5 af 9. januar 1968.
 Cirkulære nr. 169 af 9. juli 1968.
 Cirkulære nr. 156 af 28. juli 1969.
 Cirkulære nr. 181 af 31. august 1972.
 Cirkulære nr. 243 af 18. oktober 1973.
 Cirkulære nr. 160 af 30. juli 1974.
 Cirkulære nr. 122 af 1. juli 1975.
 Cirkulære nr. 150 af 31. juli 1975.
 Cirkulære nr. 233 af 9. december 1976.
 Cirkulære nr. 37 af 10. februar 1977.
 Cirkulære nr. 48 af 28. februar 1977.
 Cirkulære nr. 206 af 3. december 1980.
 Cirkulære nr. 172 af 2. oktober 1981.
 Cirkulære nr. 70 af 3. juni 1983.
 Cirkulære nr. 140 af 8. september 1983.
 Cirkulære nr. 189 af 17. december 1984.
 De nævnte cirkulærer ophæves.
