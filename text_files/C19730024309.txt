 (Til kildeskattedirektoratet, ligningsmyndighederne  

 udenfor København og til samtlige amtsskatteinspektorater).
Nærværende cirkulære afløser skattedepartementets cirkulære nr. 211 af 20.  

 november 1963 med senere ændringer og indeholder nærmere anvisninger  

 vedrørende udarbejdelse af visse skemaer og lister for de i loven om  

 indkomstbeskatning af aktieselskaber m.v. (selskabsskatteloven), jfr.  

 lovbekendtgørelse nr. 399 af 31. august 1972, omhandlede selskaber og  

 foreninger.
Cirkulæret giver endvidere anvisninger vedrørende skattens  

 opkrævning, kontering samt indberetninger herom.
Der er kun mere  

 undtagelsesvis tale om andet end en samlet redaktion af de gældende  

 bestemmelser.
 Mandtalsliste.
1. Kommunerne skal hvert år, jfr. selskabsskattelovens  

 § 25, stk.1, jfr. afsnit III, stk. 5, i skattedepartementets cirkulære af 22.  

 december 1961, udarbejde en særlig mandtalsliste.
Mandtalslisten udarbejdes i  

 to afdelinger, hvoraf afdeling 1 i to eksemplarer; afdeling 1 omfatter de i  

 selskabsskattelovens § 1, stk. 1, nr. 1 og 2 omhandlede selskaber, der har  

 hjemsted i kommunen den 15. januar, medens afdeling 2 skal omfatte alle  

 øvrige selskaber, foreninger m.v. der har hjemsted i kommunen den 15. januar.  

 Det henstilles til kommunerne at opføre de skattepligtige i alfabetisk  

 rækkefølge, og der kan herom for aktieselskabernes vedkommende henvises til  

 den rækkefølge, hvori "den fortrolige kursliste" udarbejdes.
Finder  

 en kommune, at den har vægtige grunde til ikke at anvende den foran  

 anbefalede rækkefølge, bør den forinden beslutning herom forhandle med  

 statens ligningsdirektorat.
Med henblik på udarbejdelsen af mandtalslisten, tilstilles der fra  

 vedkommende skatteråd hver kommune inden for skattekredsen en liste, som skal  

 udfyldes i overensstemmelse med den derpå anførte vejledning.
Den udfyldte  

 mandtalsliste skal være indsendt til skatterådet hvert år inden den 1.  

 februar.
 (Selskabsskattelovens § 25, stk. 1, lyder således:
 "Inden den 1. februar sender den kommunale ligningsmyndighed til  

 skatterådet for den skattekreds, hvortil kommunen hører, en fortegnelse over  

 de på kommunens mandtalsliste opførte skattepligtige selskaber og foreninger  

 m.v.").
2. Skatterådene påser, at kommunerne afleverer  

 mandtalslisten rettidigt og gennemser listerne med henblik på, om de  

 indeholder mangler eller fejl, idet skatterådet i så fald drager omsorg for,  

 at mandtalslisten bliver behørigt udfyldt, herunder forsynet med eventuelle  

 bemærkninger om sambeskatning, jfr. lovens § 31 m.v.
Senest den 20. februar  

 afsendes listerne af skatterådet til det amtsskatteinspektorat, hvorunder  

 skatterådet hører.
 3. Amtsskatteinspektoratet ordner inden for hver  

 skattekreds de modtagne mandtalslister kommunevis i alfabetisk rækkefølge,  

 således at mandtalslistens afdelinger 1 og 2 ordnes hver for sig.
4. Senest den 15. marts indsender inspektoratet det  

 ene eksemplar af mandtalslistens afdeling 1 til statens ligningsdirektorat  

 til anvendelse for dette.
Såfremt ligningsdirektoratet har bemærkninger til  

 det i det modtagne materiale anførte, underrettes amtsskatteinspektoratet  

 herom af direktoratet.
 Ligningsskema og- fortegnelse.
5. Amtsskatteinspektoratet må hos firma Engelsen og  

 Schrøder, Svinget 21, 2300 København S. (telefon (01) AS 6557) rekvirere  

 ligningsskemaer, der er fremstillet i to udgaver, hvoraf den ene (form S 202)  

 anvendes til aktieselskaber og de dermed ligestillede selskaber samt  

 brugsforeninger, medens den anden (form.
S 203) anvendes til de øvrige  

 foreninger og selskaber.
På grundlag af mandtalslisten udfylder  

 amtsskatteinspektoratet den øverste del af ligningsskemaerne med selskabets  

 eller foreningens navn, postadresse, kommune, skattekreds samt det  

 amtsskatteinspektorat, der skal beregne skatten.
 (Angående løbe-nr. og CIR-nr. se nedenfor).
 Inden for hver enkelt skattekreds ordnes ligningsskemaerne gruppevis  

 således: Først kommer skemaerne for aktieselskaber og de dermed ligestillede  

 selskaber i den rækkefølge, hvor selskaberne er optaget på mandtalslistens  

 afdeling 1, dernæst kommer foreningerne m.v., opdelt i de undergrupper  

 (brugsforeninger, indkøbsforeninger, produktions- og salgsforeninger o.s.v.),  

 hvori de er optaget på mandtalslisternes afdeling 2.
 Inden for hver gruppe (undergruppe) skal skemaerne ligge kommunevis i  

 alfabetisk rækkefølge og inden for de enkelte kommuner igen i bogstavorden.
 Der tildeles endelig selskaberne og foreningerne m.v. fortløbende  

 løbenumre, og intet løbenummer må for samme skatteår anvendes mere end en  

 gang inden for samme skattekreds.
 Det samlede antal ligningsskemaer for de under hver enkelt skattekreds  

 hørende selskaber og foreninger m.v. udgør skattekredsens  

 ligningsfortegnelse.
6. Såsnart amtsskatteinspektoratet har oversigt over  

 antallet af aktieselskaber og dermed ligestillede selskaber, af  

 brugsforeninger, af indkøbsforeninger, af produktions- og salgsforeninger og  

 af de andre selskaber og foreninger m.v. inden for den enkelte skattekreds,  

 indsendes der meddelelse herom til firma Engelsen og Schrøder til brug ved  

 firmaets udsendelse af selvangivelsesblanketter til skatterådene.
Meddelelsen  

 skal dog senest indsendes den 15. marts.
 Senest den 20. marts tilendebringer amtsskatteinspektoratet det foran  

 omhandlede arbejde med ligningsfortegnelserne, og samme dag afsendes disse  

 til vedkommende skatteråd, bilagt de derfra modtagne mandtalslister.
 7. Skatterådet sender snarest efter den 1. april, jfr.  

 selskabsskattelovens § 26, stk. 1, en selvangivelsesblanket med genpart samt  

 fornødne andre blanketter til hver enkelt af de på ligningsfortegnelsen  

 optagne selskaber og foreninger. (Eventuelle yderligere  

 selvangivelsesblanketter kan rekvireres hos firma Engelsen og Schrøder).
 (Selskabsskattelovens § 26, stk. 1, lyder således:
 "Snarest efter den 1. april udsender vedkommende skatteråd  

 selvangivelsesskema til alle selskaber og foreninger m.v., der kan anses for  

 skattepligtige").
8. Skatterådet påbegynder ligningsarbejdet straks  

 efter modtagelsen af selvangivelserne.
De i skattelovgivningen indeholdte  

 almindelige regler herom finder fortsat anvendelse på dette arbejde, alene  

 med de ændringer, der er en følge af, at foreløbig ansættelse vedrørende  

 selskaber og foreninger m.v. ikke finder sted, idet de kommunale  

 ligningsmyndigheder ikke medvirker ved dette ligningsarbejde.
9. Når skatterådet har foretaget ansættelserne for de  

 skattepligtige, udfylder det selvangivelsens bagside med resultatet heraf.  

 Endvidere gives der oplysning om ansættelsen på de fra  

 amtsskatteinspektoratet modtagne ligningsskemaer på den måde, at skatterådet  

 udfylder den del af skemaets rubrikker, der svarer til selvangivelsens  

 bagside.
For indkøbsforeninger samt produktions- og salgsforeninger må  

 skatterådet tillige tage stilling til, hvorledes beskatning skal ske, ved at  

 udstrege den skatteprocent, der ikke skal anvendes ved beregningen af skatten  

 for den pågældende forening.
 Skatterådet må drage omsorg for, at udfyldelsen af ligningsskemaerne sker  

 så nøjagtigt og fuldstændigt som muligt, herunder for selskabers vedkommende  

 med angivelse af hovederhverv, idet disse skemaer skal danne grundlag for  

 amtsskatteinspektoratets beregning af skatten og for indberetninger til andre  

 myndigheder.
 Ligningsarbejdet skal være tilendebragt inden udgangen af august måned,  

 jfr. statsskattelovens § 30, stk. 5, og senest den 15. september sender  

 skatterådet de udfyldte ligningsskemaer (men ikke selvangivelserne) til det  

 amtsskatteinspektorat, hvorunder skatterådet hører.
 Skatteberegning.
10. Amtsskatteinspektoratet foretager, når det har  

 modtaget ligningsskemaerne fra skatterådet, beregningen af skatten, jfr.  

 afsnit IV i skattedepartementets cirkulære af 22. december 1961 med senere  

 ændringer.
Beregningerne udføres på ligningsskemaerne.
 Skatteberegningen må være tilendebragt så tidligt, at skattebilletterne  

 til de skattepligtige selskaber og foreninger m.v. kan være udsendt i god  

 tid, før skatten den 1. november forfalder til betaling, jfr.  

 selskabsskattelovens § 30.
 Straks efter at ligningsskemaerne er udfyldt med skatteberegningen, sendes  

 de dele af skemaerne, som er bestemt henholdsvis for skatterådet og til  

 indlæggelse i selvangivelserne, til skatterådene.
 Skattens opkrævning og kontering samt dens afregning med kommunerne.
 11. Amtsskatteinspektoratet udarbejder  

 skattebilletterne.
 For de selskaber og foreninger m.v., som skal betale skat, benyttes et  

 formularsæt a 4 eksemplarer (form S 207).
 For de selskaber og foreninger m.v., som ikke skal udrede nogen skat, men  

 som amtsskatteinspektoratet foretrækker at orientere derom, benyttes en  

 "løs" formular. (Alt materiale fremstilles hos firma Engelsen og  

 Schrøder).
Alle eksemplarer forsynes med oplysning om løbe-nr., jfr. pkt. 5, samt  

 yderligere med oplysning om kommunenavn og -nr., der bl.a. fremgår af  

 skattedepartementets kommunefortegnelse.
Om rubrikken for CIR-nr., jfr.  

 nedenfor.
 Det første eksemplar af skattebilletten tilsendes den skattepligtige. (Til  

 de skattepligtige, som ikke skal udrede nogen skat, sendes den foran omtalte  

 "løse" formular). Bagsiden af dette eksemplar må, for de af lovens  

 § 1, stk. 1, nr. 1 og 2, omfattede selskaber og de af lovens § 1, stk. 1, nr.  

 3, 3a, og 4 omfattede kooperative virksomheder være forsynet med en afskrift  

 af skatteberegningen i overensstemmelse med det på ligningsskemaet anførte.
Med skattebilletten til skattepligtige, som skal betale skat, skal følge  

 et frigjort giroindbetalingskort.
Dette materiale leveres af  

 kildeskattedirektoratet.
 Ethvert indbetalingskort, der måtte blive udleveret, skal have  

 kildeskattedirektoratet som eneste rette betalingsmodtager og inden  

 udsendelsen til den skattepligtige være forsynet med  

 myndighedsnummer/løbenummer, kommunens navn og, såvidt det er muligt,  

 CIR-nummer.
 Det andet og tredie eksemplar af skattebilletten er mærket "Genpart  

 II", og disse eksemplarer tilsendes kildeskattedirektoratet (i adskilt  

 form) som bilag til en blanket, der i 5 eksemplarer skal indeholde en  

 fortegnelse over tilsvaret (blanketten leveres af kildeskattedirektoratet).
 Fortegnelsen, der som nævnt skal udfærdiges i 5 eksemplarer, skal  

 skattekreds for skattekreds og inden for hver skattekreds, kommune for  

 kommune, indeholde en opgørelse over det samlede tilsvar med angivelse af,  

 hvor stor en del af tilsvaret, der tilfalder kommunen. 2 eksemplarer af  

 fortegnelsen tilsendes kildeskattedirektoratet, 1 eksemplar tilsendes  

 vedkommende kommune, 1 eksemplar tilsendes 2. revisionsdepartement, medens 1  

 eksemplar er til amtsskatteinspektoratets eget brug.
 Herudover udarbejder amtsskatteinspektoratet for hver enkelt kommune og i  

 2 eksemplarer en særlig fortegnelse over samtlige de på ligningsfortegnelsen  

 opførte, i kommunen hjemmehørende selskaber, foreninger m.v. der for det  

 pågældende skatteår ikke skal udrede nogen skat, hvoraf 1 eksemplar sendes  

 til kildeskattedirektoratet (dette sidste sammen med det i forrige stykke  

 omtalte materiale).
 Det eksemplar af skattebilletten, der er beregnet til at forblive hos  

 kildeskattedirektoratet, (Genpart I), bedes såvidt det er muligt, af  

 amtsskatteinspektoratet forsynet med CIR-nr. i den dertil indrettede rubrik.
 Det fjerde eksemplar af skattebilletten er mærket "Genpart III",  

 og dette eksemplar er til amtsskatteinspektoratets eget brug.
 12. Kildeskattedirektoratet anvender under det videre  

 arbejde sine almindelige bogholderi- og regnskabsregler.
 13. Den del af den samlede indkomstskat med tillæg af  

 renter ved for sen indbetaling, jfr. selskabsskattelovens § 23, der tilfalder  

 kommunen, afregnes af kildeskattedirektoratet senest 14 dage efter, at den er  

 indgået, jfr. selskabsskattelovens § 30, stk. 5.
 Kildeskattedirektoratet kan - i forbindelse med de månedlige  

 acontoafregninger af indkomst- og formueskat af personer m.v., jfr.  

 kildeskattelovens § 64 - afregne med kommunerne, uanset om skatten er  

 indbetalt eller ej.
 Sker afregningen, før fristen herfor er udløbet, afregnes ingen del af  

 eventuel rente for for sen indbetaling til kommunen.
 Er flere kommuner berettiget til andel i den et selskab eller forening  

 pålignede skat, afregner kildeskattedirektoratet hele den kommunerne  

 tilfaldende andel med den kommune, hvori selskabet eller foreningen har sit  

 hjemsted, og denne kommune forestår derefter fordelingen mellem de  

 berettigede kommuner, jfr. § 12, stk. 1, i lov om kommunal indkomstskat, jfr.  

 lovbekendtgørelse nr. 162 af 3. maj 1972.
Samtidig med afregningen sender kildeskattedirektoratet til kommunen en  

 fortegnelse over de selskaber og foreninger m.v., som det afregnede  

 skattebeløb vedrører.
Denne fortegnelse består af skattebilletternes  

 "Genpart II".
 (Selskabsskattelovens § 30, stk. 5 lyder således:
"Finansministeren fastsætter regler om opkrævningen af skatten og om  

 afregningen af de beløb, der efter § 23 tilfalder kommunerne.
Afregningen til  

 kommunerne skal ske senest 14 dage efter at skatten er indgået".
 Loven om kommunal indkomstskat, § 12, stk. 1, lyder således:
"Det påhviler den i § 25, stk. 1. jfr. § 24 i lov om  

 indkomstbeskatning af aktieselskaber m.v. omhandlede kommune at forestå  

 fordelingen i henhold til § 11 af den kommunale andel af indkomstskatten  

 mellem de berettigede kommuner.
Indenrigsministeren kan bestemme, at en anden  

 kommune, hvortil den pågældende virksomhed må anses for nærmere knyttet, skal  

 forestå fordelingen.").
 Udebliver den pålignede skat, inddrives den af kildeskattedirektoratet med  

 påløbne renter m.v. i overensstemmelse med reglerne i kildeskattelovens § 72,  

 stk. 1, jfr. bekg. nr. 466 af 20. okt. 1972 om opkrævning af skat af  

 aktieselskaber m.v.
 Indberetninger.
 14. Indberetning om udfaldet af ligningen vedrørende  

 selskaber og foreninger m.v. til de nedenfor nævnte myndigheder sker ved  

 udfyldelse af særlige lister, der rekvireres fra firma Engelsen og Schrøder.
Listerne, der fremstilles som formularsæt, foreligger i to udformninger,  

 hvoraf den ene (form.
S. 205) bruges ved indberetningen vedrørende  

 aktieselskaber og dermed ligestillede selskaber samt brugsforeninger, medens  

 den anden (form.
S. 206) anvendes ved indberetningen vedrørende alle de  

 øvrige skattepligtige.
Hvert formularsæt består af 4 eksemplarer.
Heraf er det første bestemt for  

 statens ligningsdirektorat, det andet for Danmarks Statistik og det tredie  

 for 2. revisionsdepartement, medens det fjerde eksemplar kan være til  

 amtsskatteinspektoratets eget brug.
 15. Listerne udfyldes skattekredsvis af det  

 amtsskatteinspektorat, som beregner skatten.
 Indenfor hver skattekreds opføres selskaberne m.v. kommunevis i samme  

 orden som på mandtalslisten (afdeling 1). Det samme gælder for de øvrige  

 skattepligtige, idet det over hver gruppe af foreninger m.v. angives, hvilken  

 art gruppen omfatter, "brugsforeninger, indkøbsforeninger, produktions-  

 og salgsforeninger" osv.
16. Udfyldelsen af listernes enkelte rubrikker  

 foretages på grundlag af ligningsskemaerne.
Udfyldelsen skal være fuldstændig  

 i alle tilfælde, således også hvor selskabet eller foreningen f.eks. har  

 negativ indkomst.
Foruden det, der ifølge listernes tekst skal anføres i  

 rubrikken, må der gives oplysning om følgende:
 I tilfælde, hvor det af ligningsskemaet fremgår, at et selskab eller en  

 forening har fradraget underskud i det skatteår, som listen vedrører, eller  

 har mulighed for at bruge et underskud i det førstkommende eller eventuelt i  

 det følgende skatteår, overføres ligningsskemaets oplysninger herom til  

 anmærkningsrubrikken.
Specielt for aktieselskaber og brugsforeninger (form.
S. 205):
Når selskabets og brugsforeningens indkomst er ansat til 0 kr., og dette  

 skyldes, at indkomsten udgør et negativt beløb, må også det negative beløb  

 anføres, og dette sker ved, at rubrikken for den ansatte indkomst udfyldes  

 med "0" og i parantes ovenover i samme rubrik det negative beløb  

 med "-" foran.
Minustegnet skal overalt skrives som anført, altså  

 uden prikker om, idet det ellers let på gennemslagene forveksles med  

 "+".
Specielt for foreninger m.v. (excl. brugsforeninger) (form.
S 206):
 De af denne liste omfattede foreninger m.v., herunder undertiden også  

 enkelte selskaber, ansættes ikke alle på samme grundlag, og derfor udfyldes  

 rubrikken kun i det omfang, oplysningerne på ligningsskemaerne giver mulighed  

 derfor.
For indkøbsforeninger og for produktions- og salgsforeninger angives i  

 rubrikken: "Formuestigning eller formuenedgang", formuestigningen  

 med et "+" foran beløbet, og formuenedgangen med et "-"  

 foran beløbet.
Tilsvarende angives i rubrikken: "Fradrag eller  

 tillæg", et fradrag med "-" foran beløbet og et tillæg med  

 "+" foran beløbet.
 Sammentælling af listerne.
 17. Sammentællinger foretages kun vedrørende de  

 eksemplarer af listerne, der er bestemt for Danmarks Statistik og for  

 revisionsdepartementet.
 Listerne til statens ligningsdirektorat indsendes uden sammentælling  

 snarest muligt efter udfyldelsen og helst inden den 1. november.
 Listen til Danmarks Statistik sammentælles efter anvisninger i særlige  

 årligt udsendte skrivelser fra skattedepartementet.
 Listerne til revisionsdepartementet skal ved indsendelsen dertil være  

 ledsaget af en følgeskrivelse, hvori amtsskatteinspektoratet på grundlag af  

 en sammentælling af den rubrik, der er benævnt: "Skat at betale",  

 oplyser dels det samlede beløb for skattekredsens selskaber og foreninger  

 m.v., dels hvorledes dette beløb fordeler sig på de enkelte kommuner inden  

 for skattekredsen.
 Urigtig skatteberegning.
 18. Får amtsskatteinspektoratet kendskab til, at der  

 ved selve udregningen af skatten er begået en fejl, kan  

 amtsskatteinspektoratet på egen hånd rette den, når det kan ske, uden at der  

 skal foretages ændringer i de af skatterådet meddelte oplysninger på  

 ligningsskemaet. (I andre tilfælde følges den i punkt 19 omhandlede  

 fremgangsmåde). Amtsskatteinspektoratet må da udfærdige et nyt sæt  

 ligningsskemaer, der tydeligt skal angive, at det er et sæt ændringer i  

 forhold til et tidligere udarbejdet sæt, og amtsskatteinspektoratet må  

 desuden gøre bemærkning, med datoangivelse, om rettelsen i det hos dette  

 beroende eksemplar af dels det tidligere udarbejdede ligningsskema, dels dets  

 eksemplar af indberetningslisten.
 De to eksemplarer af det ændrede sæt, som er bestemt henholdsvis for  

 skatterådet og til indlæggelse i selvangivelsen, sender  

 amtsskatteinspektoratet straks til skatterådet, der må drage omsorg for, at  

 de tidligere eksemplarer får påtegning, med datoangivelse, om den skete  

 ændring.
 Den skattebillet med tilhørende giroindbetalingskort, som udskrives som  

 følge af rettelsen, udfærdiges efter de i punkt 11 anførte regler, idet der  

 dog i rubrikken "forbeholdt skattevæsenet" på de tre eksemplarer,  

 som forbliver hos myndighederne, gives oplysning om årsagen til ændringen.
 Eksemplar nr. 2 af skattebilletten (Genpart I) tilsendes  

 kildeskattedirektoratet sammen med en fotokopi heraf, som under anvendelse af  

 bestemmelserne i punkt 11 afregner med vedkommende kommune.  

 Kildeskattedirektoratet medsender i disse tilfælde fotokopien af  

 "eksemplar nr. 2".
 Eksemplar nr. 3 af skattebilletten (Genpart II) tilsendes i disse tilfælde  

 statens ligningsdirektorat, som vil give 2. revisionsdepartement underretning  

 om ændringen.
 Eksemplar nr. 4 af skattebilletten (Genpart III) skal også i disse  

 tilfælde beholdes af amtsskatteinspektoratet.
 Hvor statens ligningsdirektorat anmoder amtsskatteinspektoratet om at  

 berigtige en fejl ved skatteberegningen, følges samme fremgangsmåde som  

 ovenfor beskrevet.
Tilbagebetalinger sker (også) fra kildeskattedirektoratet og på grundlag  

 af selvstændigt affattede skrivelser fra amtsskatteinspektoratet.
Også i  

 disse tilfælde må underretning sendes til rette vedkommende, svarende til  

 eksemplar nr. 2 og 3 af skattebilletten, jfr. ovenfor.
 Specielt må kildeskattedirektoratet nøje have besked om, hvor stort et  

 beløb, der skal udbetales til vedkommende skatteyder, hvis adresse bør være  

 oplyst så nøjagtigt som muligt.
 Kommunen må i disse tilfælde tilsvare sin andel i tilbagebetalingen (herom  

 får den underretning fra kildeskattedirektoratet), men der skal ikke i noget  

 tilfælde beregnes rente til staten.
 Ændringer i ansættelser.
 19. Når indkomstansættelserne er foretaget af  

 skatterådet og fristen for ligningsarbejdets udførelse er udløbet med  

 udgangen af august måned, kan ansættelserne og skatteberegningsgrundlaget kun  

 ændres i henhold til bemyndigelse fra statens ligningsdirektorat eller  

 amtsskatterådet eller ved kendelse afsagt af amtsskatterådet eller  

 landsskatteretten.
 a. Ændringer foranlediget af statens ligningsdirektorat.
 Mener statens ligningsdirektorat, at en foretagen ansættelse er urigtig,  

 bemyndiger det skatterådet til at optage ansættelsen til fornyet prøvelse og  

 ændring.
 Herefter påhviler det skatterådet at afsige kendelse om ansættelsen, og  

 straks efter giver skatterådet det amtsskatteinspektoratet, der foretager  

 skatteberegningen, underretning om den afgørelse, der danner baggrund for  

 ændringen, samt om datoen for skatterådets kendelse, ledsaget af et sæt  

 ligningsskemaer udfyldt i samme omfang som ved den oprindelige ligning og med  

 tydelig påtegning, herunder med angivelse af dato om at der foreligger en  

 ændring af et tidligere ligningsskema.
b.
Kendelse fra eller foranlediget af amtsskatterådet eller fra  

 landsskatteretten.
 Såsnart skatterådet har modtaget underretning om en sådan kendelse,  

 udarbejder det på samme måde som anført ovenfor under a. et nyt sæt  

 ligningsskemaer, som sendes til det amtsskatteinspektorat, der foretager  

 skatteberegningen med oplysning om kendelsens dato og fra hvilken myndighed,  

 den hidrører.
 Såvel i det under a. som under b. omhandlede tilfælde må  

 amtsskatteinspektoratet, når meddelelsen fra skatterådet er modtaget,  

 foretage skatteberegningen og videresende skemaer og underretninger efter  

 samme retningslinier som beskrevet ovenfor under punkt 18.
 Bevillingsmæssig nedsættelse af skatten.
20. Nedsættes skatten bevillingsmæssigt, foreligger  

 der ikke ændring af ansættelsen eller beregningsgrundlaget, og der skal  

 derfor ikke udfærdiges nye ligningsskemaer.
Kildeskattedirektoratet vil fra  

 den kompetente myndighed via vedkommende amtsskatteinspektorat blive anmodet  

 om at føre hele skattebeløbet eller en del heraf til afgang og eventuelt  

 tilbagebetale det pågældende skattebeløb.
 En sådan nedsættelse medfører tillige, at kommunens andel i skatten  

 nedsættes tilsvarende, og kildeskattedirektoratet må derfor drage omsorg for,  

 at denne andel, uden rente deraf, afkræves kommunen, idet der samtidig med  

 meddelelsen fra den kompetente myndighed til selskabet eller foreningen m.v.  

 sendes en genpart heraf til vedkommende kommune.
 Amtsskatteinspektoratet må gøre en bemærkning om nedsættelsen på det hos  

 denne beroende eksemplar af ligningsskema og indberetningsliste.
Skatterådet må, når det underrettes herom (af den kompetente myndighed),  

 gøre bemærkning om nedsættelsen på de hos skatterådet og ved selvangivelsen  

 beroende eksemplarer af ligningsskemaet.
Endelig må amtsskatteinspektoratet  

 underrette statens ligningsdirektorat ved en yderligere genpart.
 Datterselskabslempelse.
21. Et aktieselskab, der i den skattepligtige indkomst  

 har medregnet aktieudbytte fra et eller flere datterselskaber, kan i medfør  

 af selskabsskattelovens § 17, stk. 1, få nedsættelse af skatten.
I tilfælde,  

 hvor moderselskabet er sat i skat udenfor Københavns kommune, træffes  

 afgørelsen af statens ligningsdirektorat, der anmoder  

 kildeskattedirektoratet, via vedkommende amtsskatteinspektorat, om at føre  

 nedsættelsesbeløbet til afgang og iværksætter tilbagebetaling i fornødent  

 omfang.
Meddelelsen fra statens ligningsdirektorat fremkommer i to eksemplarer.  

 Det ene eksemplar er til amtsskatteinspektoratets eget brug.
Det andet  

 eksemplar må videresendes med underretningen til kildeskattedirektoratet.
Når  

 kildeskattedirektoratet herefter skal have den kommunale andel af  

 lempelsesbeløbet tilbage, jfr. nedenfor, må det anses for tilstrækkeligt, at  

 direktoratet overfor kommunen dokumenterer størrelsen af den kommunale andel  

 ved at henvise til statens ligningsdirektorats afgørelses dato og  

 journalnummer samt tillige løbenummeret på ligningsfortegnelsen incl.  

 skatteår, idet kommunen underrettes om lempelsen direkte fra statens  

 ligningsdirektorat.
 Amtsskatteinspektoratet må gøre en bemærkning om nedsættelsen på det hos  

 dette beroende eksemplar af ligningsskema og indberetningsliste.
 Kildeskattedirektoratet drager omsorg for at vedkommende kommune, uden  

 rente deraf beregnes, tilsvarer sin andel af nedsættelsen.
 Endvidere må skatterådet efter herom fra statens ligningsdirektorat  

 modtaget underretning gøre bemærkning om nedsættelsen på de hos skatterådet  

 og ved selvangivelsen beroende eksemplarer af ligningsskemaet.
 Meddelelse om nedsættelsen til statens ligningsdirektorat er i disse  

 tilfælde ufornøden.
 Rentegodtgørelse.
 22. Ved enhver tilbagebetaling til et selskab eller en  

 forening skal der ydes rentegodtgørelse efter de almindelige regler.
 Finansministeriet, skattedepartementet, den 18. oktober 1973.
E.
B.
H.
V.
Mørk.
