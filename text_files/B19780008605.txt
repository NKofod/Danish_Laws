 I henhold til §§ 13, 43, 44 og 63 i lov nr. 310 af 6. juni 1973 om  

 levnedsmidler m.m. og efter forhandling med handelsministeren og  

 fiskeriministeren fastsættes følgende:
 § 1.  Tunfisk og bonito eller produkter, hvori sådanne  

 fisk indgår, må ikke sælges, hvis de indeholder mere end 0,5 mg kviksølv (Hg)  

 pr. kg fiskekød.
 § 2.  Statens levnedsmiddelinstitut kan fastsætte  

 nærmere regler og træffe nærmere bestemmelser om gennemførelse af kontrollen  

 med overholdelse af denne bekendtgørelse, herunder vedrørende prøveudtagning  

 og analysemetoder.
 § 3.  Overtrædelse af bestemmelserne i denne  

 bekendtgørelse straffes i henhold til § 63, stk. 2 og 3, i lov om  

 levnedsmidler m. m. med bøde eller hæfte.
 § 4.  Denne bekendtgørelse træder i kraft den 1.  

 august 1978.
Miljøministeriet, den 8. marts 1978 Niels Matthiasen.
 /Gertrud Goldschmidt.
