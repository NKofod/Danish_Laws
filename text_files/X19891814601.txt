Indestående på en selvpensioneringskonto kan i forbindelse med skifte  

 af fællesboet i anledning af separation opdeles og udloddes med en part til  

 hver af ægtefællerne, når udbetalingsvilkårene er de samme som på den  

 oprindelige selvpensioneringskonto.
Den hidtidige ejer betragtes fortsat som  

 skattemæssig ejer også af den udskilte og udloddede konto.
 En advokat spurgte Skattedepartementet, om der er noget til hinder for, at  

 en selvpensioneringskonto opdeles i to konti i forbindelse med separationen.
 Skattedepartementet svarede, at der efter departementets opfattelse kan  

 foretages en udlodning og opdeling af en selvpensioneringskonto ved skifte af  

 fællesboet i lighed med, hvad der gælder efter pensionsbeskatningslovens §  

 30, stk. 2.
Den nævnte opdeling skal alene betragtes som en  bankteknisk  

 opdeling  af kontoen på den måde, at den fraseparerede ægtefælles andel  

 indsættes på en konto lydende på dennes navn med udbetalingsvilkår i  

 overensstemmelse med vilkårene på den oprindelige selvpensioneringskonto.
Den  

 nye konto skal forsynes med påtegning om, at det indestående beløb hidrører  

 fra en udlodning af en selvpensioneringskonto.
Den fraseparerede ægtefælles  

 konto knytter sig til den oprindelige konto og den pågældende betragtes ikke  

 som skattemæssig ejer af ordningen.
