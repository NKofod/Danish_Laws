Nr BSF 118 Forslag til folketingsbeslutning om nedlæggelse af Skov- og Naturstyrelsen Fremsat af Aage Brusgaard (FP) Kim Behnke (FP) Tom Behnke (FP) Jan Køpke  

 Christensen (FP) Niels Højland (FP) Kirsten Jacobsen (FP) Annette Just (FP) den 8. april 1997 Folketinget opfordrer regeringen til i folketingsåret 1996-97 at fremsætte lovforslag, der sikrer, at Skov- og Naturstyrelsens aktiviteter ophører eller overføres til andre instanser.
Bemærkninger til forslaget Et voksende antal sager viser, at Skov- og Naturstyrelsen har fået alt for  

 stor magt.
Et flertal i Folketinget har givet Skov- og Naturstyrelsen øget  

 kompetence.
Det kan ikke være rigtigt, at en styrelse skal sidde på  

 magtbeføjelser, der i den grad går ud over landet og dets borgere.
De fleste  

 af de områder, som Skov- og Naturstyrelsen forvalter, kan langt bedre  

 varetages af private hænder i nærhed og samarbejde med borgerne.
Vores  

 naturområder med jorder, enge, skove, moser og søer samt landets  

 kulturhistoriske minder og bygninger tilhører folket og er på ganske udmærket  

 vis blevet forvaltet og varetaget af folket, herunder i særdeleshed af  

 bønderne, igennem tiderne.
Interessen for at bevare og beskytte naturen såvel  

 som de historiske minder ligger stadig bedst hos befolkningen og  

 nærdemokratiet såsom kommunale og fælleskommunale enheder.
Det vil rette op  

 på den konkurrenceforvridning, det er, når staten ejer, forvalter og  

 "producerer". Danmark behøver ikke have en central styrelse, der  

 bestemmer og regerer hen over hovedet på befolkningen og de personer, som er  

 valgt til at styre i kommunerne.
Kun en lille del af Skov- og Naturstyrelsens  

 nuværende opgaver bør ligge i ministerielt regi.
 Fremskridtspartiets ønske om nedlæggelse af Skov- og Naturstyrelsen er  

 ikke baseret på, at embedsmændene ikke udfører deres arbejde ordentligt, men  

 skyldes, at Fremskridtspartiet har den grundholdning, at så meget som muligt  

 skal lægges ud til den enkelte borger eller til nærområderne som f.eks.  

 kommunerne, og at den offentlige sektor skal være så lille som mulig.
Danmark har i de seneste år skabt en offentlig sektor, der gør, at Danmark  

 er det land i verden, der har det største antal offentligt ansatte pr.  

 indbygger næst efter Sverige, jf.
Dansk Industris seneste opgørelse for  

 beskæftigelsen i den offentlige sektor, 1993. Herudover er Danmark blandt de  

 lande i verden, der har den højeste statsgæld pr. indbygger, og Danmark er  

 topscorer, hvad skattetryk angår.
Derfor er der noget, der tyder på, at  

 organiseringen af samfundet er forkert.
Fremskridtspartiet ønsker en debat om emnet, og partiet ønsker Skov- og  

 Naturstyrelsen nedlagt som styrelse og opgaverne og kompetencen overført til  

 andre instanser eller afviklet.
Fremskridtspartiet ønsker, at de aktiviteter  

 og de besiddelser, som staten ejer, og som Skov- og Naturstyrelsen driver, i  

 videst muligt omfang sælges og - hvor det ikke kan lade sig gøre -  

 udliciteres de til de højest bydende.
 Fremskridtspartiet er af den opfattelse, at det frie initiativ skal  

 blomstre, ved at tingene bliver lagt ud til private eller ud i nærområderne.  

 Da vil ansvarsbevidstheden stige for dem, der udfører arbejdet, og  

 forståelsen i befolkningen vil vokse i takt hermed.
Et historisk tilbageblik vil vise, at den borgerlige KVR-regering sidst i  

 1980'erne sørgede for, at der blev indgået forlig om afhændelse af statens  

 ejendom, bl. a. ved finanslovaftale med Fremskridtspartiet.
KVR var enige om,  

 at aftaler om større privatisering i form af salg af statsaktiver er  

 positive, ikke mindst ud fra den betragtning, at incitamentet til rentabel  

 drift af virksomheder og institutioner, som lægges over i privat regi, er  

 ganske betragteligt.
Som det på det tidspunkt fremgik af debatten om  

 afbureaukratisering, effektivisering og smidiggørelse af den offentlige  

 sektor, var et af midlerne til at styrke brugerindflydelsen netop  

 privatiseringen, jf. forhandlingerne om finansloven for f.eks. 1989 og 1990.
 Skov- og Naturstyrelsen har haft en samlet arealtilgang i perioden 1985-95  

 på 16.801,5 ha, jf. bilag 1. Vi ser således, at tidligere indgåede forlig om  

 salg er under afvikling, og at der kun kan forventes en større udgift i de  

 kommende år, hvis tendensen ikke stoppes og der bliver indgået nye aftaler om  

 afvikling af Skov- og Naturstyrelsens besiddelser.
En voksende Skov- og Naturstyrelse er udtryk for en undervurdering af  

 befolkningens evne og interesse for at passe på omgivelserne, natur og  

 kultur.
I de seneste år er der opstået en disharmoni mellem interesser og  

 ansvar med det resultat, at staten handler på bekostning af land og folk.
Den nuværende struktur med Skov- og Naturstyrelsen som formynder og  

 forvalter af statsejendom, jagt- og naturbeskyttelse og bygningsbevaring m.m.  

 resulterer i unødig centralisering, overadministration, bureaukrati samt  

 konkurrenceforvridning i forhold til det private erhvervsliv.
Herudover viser  

 flere og flere sager, at Skov- og Naturstyrelsen forvalter opgaven til  

 direkte ulykke og gene for befolkning, dyr og natur.
Skov- og Naturstyrelsens struktur Skov- og Naturstyrelsen er en stor styrelse med en central styrelse  

 bestående af i alt 16 kontorer plus en direktion, 25 statsskovdistrikter, 5  

 regionale maskinstationer, 1 planteavlsstation og endelig Skovskolen.
Skov- og Naturstyrelsens kompetence og ansvar Skov- og Naturstyrelsen varetager ledelsen af statsskovbruget, herunder  

 driften af ministeriets samlede arealer inklusive landbrugsarealer samt  

 administration m.v. af skovloven, jagt- og vildtforvaltningsloven,  

 naturbeskyttelsesloven, råstofloven, skovskoleloven, Tøndermarskloven,  

 bygningsfredningsloven, østøtteloven, planlovens § 40 om forbud mod  

 helårsbeboelse af sommerhuse, sommerhusloven og opgaver i forbindelse med  

 friluftslivet.
Skov- og Naturstyrelsens økonomiske forhold Finanslovsmæssigt er styrelsens opgaver opdelt på fire områder: (a)  

 Statsvirksomheden, som omfatter myndighedsopgaverne samt driften af  

 erhvervsarealerne (dvs. statsskove, arealdrift m.v.), (b) naturforvaltning,  

 som omfatter forskellige naturprojekter m.v. på egne eller erhvervede arealer  

 samt Dyrehavsbakken og østøtten, (c) bygningsbevaring, som omfatter tilskud  

 til bygningsfredning, undervisning, som omfatter drift og anlæg vedr.  

 Skovskolen, og (d) privat skovbrug, som omfatter tilskud og støtte til  

 konsulentvirksomhed og produktudvikling i skovbruget.
Den samlede statsvirksomhed har en budgetteret udgift i 1997 på 766,4 mio.  

 kr. og indtægt på 409,9 mio. kr., jf. finanslov for finansåret 1997. Det vil  

 sige, at nettoudgiften til statsvirksomheden i alt er 356,5 mio. kr.
Hertil  

 kommer at Skov- og Naturstyrelsen administrerer en række tilskudsordninger,  

 som fordeler sig på følgende:
 Endvidere anvendes 22,6 mio. kr. til undervisning (drift af skovskolen).
Skov- og Naturstyrelsens personaleforbrug Det samlede personaleforbrug for statsvirksomheden forventes i 1997 at  

 andrage 1.569 årsværk inklusive 117 helårspuljejob.  

 Naturforvaltningsprojekter forventes at medføre et årsværkforbrug på 227,  

 medens der i forbindelse med undervisning (Skovskolen) ventes anvendt 115  

 årsværk inklusive indtægtsdækket virksomhed (32) og 14 puljejob.
Skov- og Naturstyrelsen er en centralistisk magtstruktur, der finansieres  

 af statskassen.
Både den offentlige sektor og den private sektor ville være  

 bedre stillet, hvis styrelsens opgaver og ansvar blev lagt ud i privat og  

 kommunalt regi tættere på borgere.
 Fremskridtspartiet foreslår hermed, at Skov- og Naturstyrelsens nuværende  

 hovedarbejdsområder fremover fordeles på følgende vis:
1. Skov- og arealdrift Området omfatter den erhvervsmæssige drift af statens arealer samt  

 udgifter til naturbeskyttelse og friluftsliv, som foretages af distrikterne.  

 Af finansloven fremgår det, at der er budgetteret med et underskud på den  

 erhvervsmæssige drift på 58 mio. kr. samt en udgift til naturbeskyttelse og  

 friluftsliv på 72 mio. kr., i alt cirka 130 mio. kr.
Skov- og Naturstyrelsen administrerer store arealer.
Over halvdelen af  

 arealet udgør skov af forskellige typer.
Skovarealet udgjorde i 1995 over  

 100.000 ha.
Regnes Skov- og Naturstyrelsens ikkebevoksede arealer med,  

 udgjorde styrelsens samlede areal ved årsskiftet 1995-96 183.777 ha.
Som udgangspunkt er det forslagsstillernes opfattelse, at staten ikke skal  

 drive erhvervsmæssig drift i konkurrence med private.
Derfor skal hele Skov-  

 og Naturstyrelsens erhvervsmæssige drift af skovarealer privatiseres i form  

 af salg og bortforpagtning over en årrække.
Samtidig skal tilskud til privat  

 skovdrift naturligvis bortfalde.
Tilskud til privat skovdrift må formodes at  

 være iværksat for at kompensere for det konkurrenceforvridende element, der  

 ligger i statslig skovdrift, og det er en konsekvens af, at Skov- og  

 Naturstyrelsen engagerer sig i erhvervsmæssig drift.
 Det er ikke hensigtsmæssigt, at staten i en situation med budgetunderskud  

 og en enorm statsgæld vedbliver med at beholde besiddelser og sågar  

 fortsætter opkøb af arealer, som lige så godt kunne være på private hænder.  

 Besiddelserne bør afhændes hurtigst muligt og provenuet bruges til afdrag på  

 statsgælden.
Der kan dog være situationer, hvor det er hensigtsmæssigt at beholde selve  

 ejerskabet af skov- og jordarealer på statens hænder.
Det kan være områder,  

 som under en eller anden form er underlagt fredningsbestemmelser eller  

 lignende.
I disse tilfælde vil det være oplagt at udlicitere selve  

 skovdriften til private.
2. Skovlovsadministration Området omfatter administration af skovlovgivningen, fredsskovsnotering,  

 udviklingsprojekter og konsulentbistand for private skovejere samt  

 administration af en række tilskudsordninger til det private skovbrug.  

 Udgifter til administration udgør cirka 15 mio. kr., medens de samlede  

 udgifter udgør cirka 45,5 mio. kr. fordelt på 3 ordninger:  

 Konsulentvirksomhed i skovbruget, produktudvikling af skovbrugsprodukter og  

 skovbrugsforanstaltninger i henhold til skovloven.
 Alle tilskudsformer til privat skovbrug fjernes som følge af, at staten  

 ikke længere er involveret i konkurrenceforvridende erhvervsmæssig skovdrift.  

 Fremskridtspartiet går ind for at fritage skovbesiddelser for grundskyld for  

 at kompensere for bortfald af tilskud.
Finansiering og administration af udviklingsprojekter og konsulentbistand  

 overlades til de private skovbrug.
Det privatiserede skovbrug kan med fordel  

 hente inspiration fra landbruget og private skovejere, som har meget  

 veludviklede og velfungerende konsulent- og rådgivningsorganisationer.  

 Ligeledes kan der hentes inspiration og konsulentbistand fra det  

 velfungerende "Hedeselskabet", som i dag drives helt uden  

 statstilskud.
Tilsynsvirksomhed og administration af lovgivning bibeholdes i  

 offentligt regi.
3. Jagt- og vildtforvaltningen Området omfatter administration af jagtloven, drift af vildtreservater,  

 vildtplejeforanstaltninger, konsulenttjeneste m.v.
Hertil kommer  

 administration af jagttegnsafgiften.
Afgiften heraf indbringer ca. 66 mio.  

 kr. og anvendes på området, som i øvrigt nogenlunde skal hvile i sig selv.  

 Midlerne anvendes, jf. finansloven 1997, som følger (mio. kr.).
Jagt- og vildtforvaltningen foreslås udlagt som en selvejende institution,  

 som herefter varetager administration af jagtloven, drift af vildtreservater,  

 vildtplejeforanstaltninger, konsulenttjeneste m.v.
Hertil kommer  

 administration af jagttegnsafgiften.
Den selvejende institutions indtægter  

 skal bestå af indtægter fra jagttegnsafgiften.
Bestyrelsen for institutionen  

 skal være bredt sammensat, således at både jægere, staten,  

 forskningsverdenen, borgere m.v. er repræsenteret.
 Statens opgave er hermed reduceret til opkrævning af jagttegnsafgift og  

 tilsyn med den selvejende institution.
4. Naturbeskyttelse og naturforvaltning Området omfatter administration af naturbeskyttelsesloven,  

 fredningsplanlægning, naturpleje, landbeskyttelse, administration af  

 naturforvaltningsmidler og naturprojekter, naturgenopretning, opgaver i  

 forbindelse med friluftslivet samt opgaver omkring fortidsminder.
De samlede  

 udgifter til dette myndighedsområde er ca. 82 mio. kr. i 1997. Herudover  

 forventes udbetalt ca. 112 mio. kr. fordelt på naturprojekter,  

 skovrejsningsprojekter og friluftsprojekter.
De samlede udgifter vil således  

 være:
Det er forslagsstillernes holdning, at beslutninger vedrørende  

 naturbeskyttelse og naturforvaltning løses bedst af nærdemokratiet.  

 Beslutningerne træffes bedst af de mennesker, der lever i nærområdet, og for  

 hvem en eventuel fredning el. lign. har betydning.
I dag er tendensen den  

 stik modsatte.
Skov- og Naturstyrelsen fungerer som en stat i staten.
Derfor  

 foreslås hele dette område lagt ud til kommunerne, hvor lokalbefolkningen har  

 større indflydelse på beslutningerne.
De for hele landet relevante fortidsminder eller nationale klenodier af  

 historisk eller kulturel betydning plejes og forvaltes af kommunerne med  

 støtte fra evt.
Boligministeriet, som allerede administrerer en del fredede  

 bygninger og byfornyelse.
5. Hav og råstof Området omfatter administration af lovgivningen og planlægningen i  

 tilknytning til udnyttelse af råstoffer samt udpegning af råstofreserver både  

 på landjorden og søterritoriet.
Udgift cirka 8 mio. kr.
 Forslagsstillerne foreslår, at området fortsat ligger i Miljø- og  

 Energiministeriet eller overføres til Trafikministeriet ved  

 Kystinspektoratet.
6. Bygningsbevaring og bygningsfredning Området omfatter administration af bygningsfredningsloven, herunder  

 fredningspolitik og ansøgninger om støtte til fredede bygninger samt opgaver  

 i forbindelse med byggeskader og bygningsbevaring, herunder medvirken til  

 udarbejdelse af kommuneatlas og kortlægning af bymiljøer og bevaringsværdige  

 ejendomme.
Udgiften andrager cirka 21 mio. kr.
Hertil kommer tilskud til  

 istandsættelse af fredede bygninger, Håndværkercenteret i Rådvad og Statens  

 Bygningsfredningsfond på i alt 36,1 mio. kr.
Det bør overvejes, om ikke nogle af opgaverne under bygningsbevaring og  

 bygningsfredning er overflødige og kan undværes.
Nogle opgaver kan lægges  

 over i Boligministeriet, hvor anden bygningsforvaltning og byfornyelsen  

 ligger.
Det kunne være følgende områder: Internationale sager om  

 bygningsfredning og -restaurering, Sekretariat for Det Særlige Bygningssyn,  

 Sekretariat for Statens Bygningsfredningsfond, Det statslige  

 Dokumentationscenter, vejledning og økonomisk støtte til istandsættelse og  

 restaurering af fredede bygninger og nordisk samarbejde.
Andre opgaver overføres til kommunerne.
Det kunne være følgende områder:  

 Kortlægning af bymiljøer og bevaringsværdige ejendomme, integration af  

 bevaringshensyn i den kommunale planlægning, bygningsfredningsloven,  

 fredningspolitik og behandling af byggesager.
7. Østøtte Området omfatter støtte til drift af færger, investeringer i nye færger,  

 projektstøtte samt støtte til øsekretariatet.
Administrativ udgift cirka 0,3  

 mio. kr. og samlet støtte på cirka 22 mio. kr.
 Opgaverne bør lægges ud i kommunalt og fælleskommunalt regi, medens  

 tilsynet og finansieringen lægges i Trafikministeriet.
8. Skovskolen Området omfatter uddannelse af skov- og landskabsingeniører og  

 skovarbejdere samt erhvervsuddannelse for EUD-skovbrugere.
Udgift 22,6 mio.  

 kr.
 Området bør overføres til Fødevareministeriet eller eventuelt til  

 Undervisningsministeriet, hvor uddannelse i forvejen ligger.
Det er Fremskridtspartiets opfattelse, at staten ikke skal opbygge  

 besiddelser og drive erhvervsmæssig drift i konkurrence med private.
Det  

 offentlige foretager i dag en unødig og ofte skadelig fredning til skade for  

 natur og dyreliv, og den tilsidesætter borgernes tarv, interesse og  

 medbestemmelse.
Med beslutningsforslaget er der lagt op til en styrkelse af den kommunale  

 indsats og videregivelse af indflydelse til landets borgere samt sikring af  

 bæredygtige erhvervs- og fritidsmuligheder.
Bevaring af Danmarks kulturarv og  

 kulturminder bliver løftet, når befolkningen får reel indflydelse på det.
Forslaget kan give indtryk af, at forslagsstillerne klandrer de ca. 1.600  

 ansatte i Skov- og Naturstyrelsen for deres arbejdsindsats.
Det er ikke  

 hensigten, Fremskridtspartiet er opmærksomt på, at hver medarbejder har en  

 job-/funktionsbeskrivelse og udfører det job, de er ansat til.
Det er  

 Folketinget, der har bevilget de 356,5 mio. kr., der tildeles  

 statsvirksomheden Skov- og Naturstyrelsen i 1997. De opgaver og beslutninger,  

 medarbejderne effektuerer, er resultatet af et politisk flertal.
 Forslagsstillerne er blot overbeviste om, at opgaven kan udføres billigere  

 og desuden bedre for borgere, naturen og dyrelivet, såfremt dette forslag  

 gennemføres.
Ikke alle de 1.600 ansatte vil nødvendigvis blive overflødiggjorte.
Nogle  

 har mulighed for at få stillinger i kommunerne, andre, f.eks. skovfogder og  

 skovarbejdere kan finde beskæftigelse i drift af statens nuværende skove ved  

 selv at forpagte eller købe disse eller finde beskæftigelse hos dem, der  

 forpagter disse, eller hos de private, som vil købe statens skovarealer.
De  

 resterende vil der være hårdt brug for i den private sektor, når vi engang  

 skal til at afdrage danskernes foreløbig ca. 800 mia. kr. store gæld.
 Hvis der ikke bliver flertal for forslaget, kan det overvejes at nedsætte  

 et udvalg til at konsekvensanalysere en nedlæggelse af Skov- og  

 Naturstyrelsen.
Skriftlig fremsættelse Aage Brusgaard (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om nedlæggelse af Skov- og  

 Naturstyrelsen.
(Beslutningsforslag nr.
B 118).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
Skov- og Naturstyrelsen Bilag 1 Besvarelse af spørgsmål S 3594 6/9 1996 Køb og salg af fast ejendom 1985-95 (hektar) Opgørelsen er baseret på årsberetninger 1985-95 Kilde:
 1) Lov 230:
Arealer erhvervet med hjemmel i lov 230 1972, »Lov om erhvervelse af  

 fast ejendom til fritidsformål«.
Loven er ophævet i 1989 og afløst af  

 »Lov om Naturforvaltning«, jf. nedenfor.
 2) NF-lov:
 Arealer erhvervet med hjemmel i lov 339 1989 »Lov om  

 Naturforvaltning«, fra 1/7-1992 afløst af kapitel 8 i lov 9 1992  

 »Lov om Naturbeskyttelse«.
 3) Sandflugt:
Arealer erhvervet med hjemmel i Lov om Sandflugtens bekæmpelse jf.  

 lovbekendtgørelse nr. 168 af 28/4 1982. Loven er ophævet i 1992 og afløst af  

 ovennævnte »Lov om Naturbeskyttelse.« 4) Vestskov:
Erhvervet med hjemmel i de i perioden 1967 til 1992 afsatte bevillinger på  

 de årlige finanslove til etablering af Vestskoven.
Fra 1992 er  

 Vestskovserhvervelserne finansieret af de under § 23.52 Naturforvaltning m.v.  

 på finansloven afsatte midler.
5) Andet I denne kolonne er anført en række andre arealtilgange som falder uden for  

 ovennævnte hovedkategorier.
I perioden omfatter gruppen bl.a.:
- Gave fra A.P.
Møller i 1986, Ll.
Lyngby Hede i alt 1128,1 ha.
 - Ressortomlægning i 1988, overførsel af 127,5 ha fra Nationalmuseet.
 - Ressortomlægning i 1989, overførsel af 4372,0 ha Vildtreservater fra  

 Landbrugsministeriet.
 - Ressortomlægning i 1992, overførsel af Kalø Gods fra  

 Landbrugsministeriet i alt 890,6 ha.
 - Statens køb af Bidstrup skovdistrikt i 1995 fra Københavns Kommune i alt  

 1257,9 ha i henhold til Akt 33 8/11 95.
 - Overtagelse af 330,0 ha naturarealer på Vestamager fra Samejet om  

 Vestamager mellem Staten og Københavns Kommune i henhold til Akt 245 5/4 95.
 - Magelæg med Vestsjællands amt i 1995 i henhold til Akt 114 7/12 94 i alt  

 258,6 ha.
 - Nymatrikulering af en række nyopdukkede øer på søterritoriet i alt 33,6  

 ha i perioden.
 - Overtaget i medfør af fredningskendelser fra  

 Overfredningsnævnet/Naturklagenævnet, i alt 200,6 ha i perioden.
 - En række andre mindre arealtilgange, hvortil der ved aktstykke eller  

 anden bevilling er opnået tilslutning til erhvervelse, i alt 103,0 ha.
 Som det fremgår af skemaet, har Skov- og Naturstyrelsen fra 1985 til  

 1995 købt 8906,0 hektar og kun solgt 5538,9 hektar fra, således at styrelsen  

 i dag råder over 183.777 hektar.
Skov- og Naturstyrelsen Bilag 2 Besvarelse af spørgsmål S 3594 (6/9-1996) Til- og afgange i boligmassen 1990-1995 (m2) Opgørelsen er baseret på gennemgang af samtlige boligkøb og salg i  

 perioden NB! Af den ekstraordinært store tilgang i 1995 på 6922 (m2) relaterer de  

 2401 (m2) sig til overtagelsen af Bidstrup skovdistrikt, hvor 16 boliger  

 medfulgte.
 Som det fremgår af skemaet, har Skov- og Naturstyrelsen fra 1990 til  

 1995 købt 21057 (m2) boligareal, men i samme tidsrum frasolgt 22481 (m2)  

 boligareal.
Bilag 3 Skov- og Naturstyrelsen Besvarelse af spørgsmål S 3594 (6/9 1996) Køb og salg af fast ejendom 1985-95 (udgifter og indtægter) Opgørelsen er baseret på statsregnskaberne for finansårene 1985-95 Som det fremgår af skemaet, har Skov- og Naturstyrelsen fra 1985 til  

 1995 købt fast ejendom for 596.788.237 kr. og i samme tidsrum kun solgt for  

 140.498.897 kr.
Bilag 4 Finansårene 1989-1995. Hovedtal i mio. kr. for nettostyret virksomhed  

 fordelt på hovedformål Kilde: Årsberetningen 1995, Miljø- og Energiministeriet, Skov- og  

 Naturstyrelsen 1996.
