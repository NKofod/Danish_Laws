 Finansministeriet har den 8. august 1985 indgået medfølgende overenskomst  

 med Dansk Fængselsforbund vedrørende ikke-tjenestemandsansatte  

 fængselsbetjente, der afløser overenskomst af 23. august 1983.
 Overenskomsten har virkning fra 1. april 1985.
 Ændringer, der følger af lov nr. 123 af 31. marts 1985 om fornyelse og  

 forlængelse af kollektive overenskomster og aftaler m.v. samt af beslutning  

 af det i henhold til loven oprettede paritetiske nævn, er indarbejdet i  

 overenskomsten.
 Ovennævnte ændringer og ændringer i øvrigt i forhold til den hidtidige  

 overenskomst er markeret med streger i margenen.
 Lønberegning/-fradrag.
 I forbindelse med arbejdet i det paritetiske nævn for den offentlige  

 sektor i øvrigt er der opnået enighed om følgende ordning:
 Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som  

 1/2080 (fra 1. januar 1987 1/2028) for de timer, den ansatte er berettiget  

 til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
 Ved lønfradrag i forbindelse med 1. hele fraværsdag i en sygeperiode  

 (karensdag) finder bestemmelserne i finansministeriets cirkulære af 5.  

 oktober 1984 anvendelse.
 Ordningen har virkning fra den 1. august 1985 og kan opsiges med 3  

 måneders varsel, dog tidligst til den 1. april 1987.
 Eventuelle tvivlsspørgsmål vedrørende overenskomsten forelægges for  

 finansministeriet.
P.
M.
V.
 E.B.
Else Medom Madsen OVERENSKOMST mellem finansministeriet og Dansk Fængselsforbund vedrørende løn- og  

 arbejdsforhold for de under kriminalforsorgen beskæftigede  

 ikke-tjenestemandsansatte fængsslsbetjente.
A.
Aflønning med timeløn.
 § 1.  Arbejdstid.
 Den normale arbejdstid er 40 timer ugentlig.
 Pr. 1. januar 1987 nedsættes arbejdstiden til 39 timer ugentlig.
 Stk. 2.  Deltidsansættelse med forholdsmæssig løn vil  

 kunne finde sted under forudsætning af forudgående drøftelse mellem  

 institutionen og Dansk Fængselsforbund i hvert enkelt tilfælde.
 Deltidsansatte, hvis ugentlige timetal ikke ændres som følge af  

 arbejdstidsnedsættelsen, får forhøjet lønnen med 2,56 pct. med virkning fra  

 arbejdstidsnedsættelsens ikrafttræden.
§ 2.  Løn Lønnen til ikke-tjenestemandsansatte fængselsbetjente beregnes på grundlag  

 af en årsløn, der svarer til lønnen efter den for perioden 1. april 1985 -  

 31. marts 1987 gældende lønjusteringsaftale for statens tjenestemænd.
Ikke  

 tjenestemandsansatte fængselsbetjente aflønnes med timeløn, svarende til  

 1/2080 (fra 1. januar 1987 1/2028) af årslønnen efter en lønramme, bestående  

 af skalatrinene 8, 9, 10, 11, 12, 13, 14 og 15, der alle er toårige på nær  

 skalatrin 8, der er et årigt.
 Stk. 2.  Nuværende ansatte, som har stået 2 år eller  

 mere på skalatrin 13, oprykkes til skalatrin 14 med virkning fra det  

 tidspunkt, hvor de har stået 2 år på skalatrin 13, dog tidligst fra den 1.  

 april 1985. Oprykning til skalatrin 15 finder sted efter 2 år på skalatrin  

 14. Ved oprykning til skalatrin 15 bortfalder eventuelt puljetillæg.
 Stk. 3.  For så vidt angår beregningen af lønanciennitet  

 optjent før nærværende overenskomsts ikrafttræden sker denne fortsat i  

 overensstemmelse med reglerne i overenskomsterne for 1979 og 1981.
 § 3.  Overarbejde.
 Ved overarbejde forstås arbejde ud over 80 timer (fra 1. januar 1987 78  

 timer) inden for en samlet periode på 2 arbejdsuger.
 Stk. 2.  Ved beregning af den højeste arbejdstid  

 medtages sygedage i dageantallet, idet den tjeneste, der skulle have været  

 udført den pågældende dag, samtidig medregnes i arbejdstidsopgørelsen.  

 Såfremt der ikke for den pågældende dag har været fastsat en bestemt  

 arbejdstid, indgår dagen i arbejdstidsopgørelsen med 8 timer (fra 1. januar  

 1987 7,8 timer). Det for hver lønningsperiode (2 arbejdsuger) beregnede  

 overarbejde afrundes opad til mangefold af 1/2 time.
Stk. 3.  Overarbejde skal så vidt muligt afspadseres  

 inden udløbet afdet efterfølgende kvartal.
Fritiden skal være af samme  

 varighed som det præsterede overarbejde med tillæg af 50 pct., som afrundes  

 opad til hele timer.
Stk. 4.  For fritimerne ydes almindelig timeløn.
Når  

 erstatningsfritiden ydes som hele fridage, kan der den enkelte dag højst  

 udlignes 8 timer (fra 1. januar 1987 7,8 timer).
Stk. 5.  For den fritid, der ikke er givet inden  

 fristens udløb, samt for overarbejde ud over 5 1/2 time i en enkelt  

 lønningsperiode (2 arbejdsuger), udbetales overarbejdspenge efter de for  

 tjenestemænd gældende satser.
Der bortses i så fald fra det i stk. 3  

 omhandlede tillæg til fritiden.
 § 4.  Forskudt tid.
 For hver fulde 40 timers tjeneste, som en ikke-tjenestemandsansat  

 fængselsbetjent efter den fastlagte tjenesteplan har udført i tidsrummet kl.  

 17 - 06, ydes 3 timers frihed.
Stk. 2.  Ved opgørelse af den samlede tjenestetid i en  

 periode i tiden kl. 17 - 06, afrundes den beregnede tjenestetid opad til  

 mangefold af halve timer.
Den frihed, der på grundlag af opgørelsen tilkommer  

 den pågældende, opspares til afvikling i form af hele arbejdsfri dage, d.v.s.  

 dage, på hvilke der tilstås medarbejderen frihed for tjeneste, som  

 vedkommende efter tjenesteplanen ellers skulle have udført den pågældende  

 dag.
På fridagen ydes almindelig timeløn efter reglerne under § 2.
 § 5.  Opsigelse.
 Ikke-tjenestemandsansatte fængselsbetjente kan opsiges til den 1. i en  

 måned med et varsel, der udgør:
 Fra den ikke-tjenestemandsansatte fængselsbetjents side:
 Altid 1 måned.
 Fra kriminalforsorgens side:
 Stk. 2.  Beskæftigelsesforholdet bortfalder dog i alle  

 tilfælde uden særligt varsel med udgangen af den måned, hvori den pågældende  

 fylder 70 år.
 Stk. 3.  I tilfælde af grov misligholdelse bortfalder  

 varslingspligten.
 § 6.  Søgnehelligdagsbetaling.
 Der ydes betaling for søgnehelligdage efter reglerne i overenskomst af 5.  

 juli 1985 mellem finansministeriet og Specialarbejderforbundet i Danmark,  

 d.v.s. at et beløb, svarende til 3,5 pct. af de pågældendes ferieberettigende  

 løn opgjort pr. 31. december, udbetales med 2/3 til efterfølgende påske og  

 1/3 til jul.
 § 7.  Ferie.
 Der ydes ferie efter ferielovens regler.
B.
Aflønning med månedsløn.
 § 8.  Løn.
Ikke-tjenestemandsansatte fængselsbetjente, der har helårlig  

 heltidsbeskæftigelse, skal aflønnes med månedsløn, når den pågældende har  

 været beskæftiget i kriminalforsorgen i mindst 8 år.
Lønnen, der udbetales  

 månedsvis bagud, beregnes på grundlag af en årsløn, der svarer til lønnen  

 efter den for perioden 1. april 1985 - 31. marts 1987 gældende  

 lønjusteringsaftale for statens tjenestemænd.
Månedslønnen svarer til 1/12 af  

 årslønnen efter en lønramme, bestående af skalatrinene 8, 9, 10, 11, 12, 13,  

 14 og 15, der alle er toårige på nær skalatrin 8, der er et-årigt.
Stk. 2.  Nuværende ansatte, som har stået 2 år eller  

 mere på skalatrin 13, oprykkes til skalatrin 14 med virkning fra det tidspunkt, hvor de har  

 stået 2 år på skalatrin 13, dog tidligst fra den 1. april 1985. Oprykning til  

 skalatrin 15 finder sted efter 2 år på skalatrin 14. Ved oprykning til  

 skalatrin 15 bortfalder eventuelt puljetillæg.
 § 9.  Ferie.
 Der tilkommer månedslønnede ikke-tjenestemandsansatte fængselsbetjente  

 ferie efter ferieloven.
Stk. 2.  Til månedslønnede ydes 1 1/2 pct. særlig  

 feriegodtgørelse efter de for tjenestemænd gældende regler.
Denne godtgørelse  

 træder i stedet for det i ferielovens § 14, stk. 1, omhandlede ferietillæg.
 § 10.  Sygdom.
Der ydes løn under sygdom, medmindre den pågældende under  

 tjenesteforholdets beståen har pådraget sig sygdommen ved forsæt eller grov  

 uagtsomhed, eller han ved stillingens overtagelse har fortiet, at han led af  

 vedkommende sygdom.
Når løn under sygdom er oppebåret i 120 dage inden for et  

 tidsrum af 12 på hinanden følgende måneder, betragtes tjenesteforholdet som  

 bortfaldet uden særligt opsigelsesvarsel.
Sygdomsforfald skal kunne forlanges  

 dokumenteret ved lægeerklæring.
 § 11.  Arbejdstid.
 Månedslønnede ikke-tjenestemandsansatte fængselsbetjente følger reglerne i  

 cirkulære om arbejdstidsregler m.m. for statens tjenestemænd.
 § 12.  Opsigelse.
 Månedslønnede ikke-tjenestemandsansatte fængselsbetjente kan opsiges til  

 den 1. i en måned med et varsel, der udgør:
 Fra den ansattes side: Altid 1 måned.
 Fra kriminalforsorgens side: 2 måneder i de første 6 måneder efter  

 månedslønsantagelsen og derefter 3 måneder.
 Stk. 2.  Beskæftigelsesforholdet bortfalder dog i alle  

 tilfælde uden særligt varsel med udgangen af den måned, hvori den pågældende  

 fylder 70 år.
 Stk. 3.  I tilfælde af grov misligholdelse bortfalder  

 varslingspligten.
C.
Fællesbestemmelser.
 § 13.  Time- og dagpenge m.v.
 Der ydes efter de for statens tjenestemænd gældende regler natpenge,  

 godtgørelse for tjeneste på lørdage, søn- og helligdage, mandage,  

 grundlovsdag og juleaftensdag, godtgørelse for delt tjeneste,  

 overarbejdsbetaling og time- og dagpenge.
 § 14.  Efterindtægt.
 Når en ikke-tjenestemandsansat fængselsbetjent afgår ved døden, ydes der  

 hans efterlevende enke eller børn under 18 år, overfor hvilke han har  

 forsørgerpligt, efterindtægt.
 Stk. 2.  Efterindtægten udgør 1 måneds sædvanlig løn  

 efter 1 års uafbrudt ansættelse med fuld tjeneste under kriminalforsorgen og  

 2 måneders sædvanlig løn efter 5 års ansættelse som nævnt.
 Stk. 3.  Ved sædvanlig løn i en måned forstås den på  

 dødstidspunktet gældende månedsløn.
 Stk. 4.  Der ydes ikke feriegodtgørelse af  

 efterindtægten.
 § 15.  Normen.
 Som regel for behandling af faglig strid gælder den mellem  

 hovedorganisationerne senest vedtagne norm.
 § 16.  Hovedaftale.
 Den mellem Dansk Arbejdsgiverforening og Landsorganisationen i Danmark den  

 31. oktober 1973 indgåede hovedaftale med senere ændringer finder tilsvarende  

 anvendelse på nærværende overenskomstområde.
 § 17.  Ikrafttræden og opsigelse.
 Overenskomsten træder i kraft fra den 1. april 1985 og er gældende, til  

 den af en af parterne skriftligt opsiges med 3 måneders varsel til ophør en  

 31. marts, dog tidligst den 31. marts 1987.
 Stk. 2.  Aflønningen af ikke-tjenestemandsansatte  

 fængselsbetjente sker - fra det tidspunkt, da en opsigelse af overenskomsten  

 får gyldighed, og indtil en ny overenskomst indgås - på grundlag af den på  

 overenskomstens sidste gyldighedsdag gældende lønjusteringsaftale for statens  

 tjenestemænd.
 Stk. 3.  Efter overenskomstperiodens udløb fortsætter  

 dog dyrtidsreguleringen i overensstemmelse med de for tjenestemænd på  

 skalatrin 8, 9, 10, 11, 12, 13, 14 og 15 herom gældende bestemmelser.
 København, den 8. august 1985.
DANSK FÆNGSELSFORBUND Søren Andersen FINANSMINISTERIET P.
M.
V.
 E.B.
