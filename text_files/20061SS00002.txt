Beretning afgivet af Kulturudvalget den 21. februar 2007 Beretning om Bygningsbevaringsindsatsen  

 i Danmark og en plan for fremtiden 1. Indledning Baggrunden for denne  

 beretning er bl.a. høringen »By og bygning  bevaring i fremtiden«, der  

 blev  

 afholdt den 6. oktober 2005 arrangeret af Bygningskultur Danmark (tidligere  

 Bygningskulturelt Råd), og hvor flere af udvalgets medlemmer deltog.
Desuden  

 har udvalget haft drøftelser bl.a. af et udkast til beretning, der blev  

 omdelt  

 af Ole Sohn (SF) i maj 2006, jf.
KUU (2005-06) alm. del  bilag 156, og  

 beslutningsforslag  

 nr.
B 57 om kulturmiljøer (RV) fra folketingssamlingen 2006-07, der blev  

 fremsat den 11. december 2006, samt samrådsspørgsmål S om  

 bygningsfredningslovgivning  

 og samrådsspørgsmål P om bevaringsværdige bygninger, der begge blev besvaret  

 af  

 kulturministeren på et udvalgsmøde i Kulturudvalget den 24. januar 2007. Det  

 er  

 udvalgets opfattelse, at der er behov for at skabe et overblik over, hvilke  

 bygninger, bygningshelheder og bysammenhænge der skal bevares for eftertiden  

 set i en bredere kulturhistorisk, arkitektonisk og kvalitetsmæssig  

 sammenhæng,  

 indeholdende planer for fremtidig bevaringsprincipper og -perspektiver.  

 Udvalget ser denne beretning i sammenhæng med beretning nr. 4 af 23. maj  

 2001,  

 som et samlet Kulturudvalg afgav om »Kulturbevaringsplan 2010   

 Udredning om kulturarven«.
2. Udvalgets behandling Udvalget har behandlet sagen i 4 møder.
3. Politiske bemærkninger Udvalget  

  

 anmoder  

 kulturministeren om at iværksætte en uafhængig udredning af den samlede  

 bygningsbevaringsindsats i Danmark.
Udvalget finder, at der er behov for at skabe et overblik over,  

 hvilke bygninger der skal bevares for eftertiden.
Da det er staten, som har  

 ansvaret for de fredede bygninger, og kommunerne, som har hovedansvaret for  

 de  

 bevaringsværdige bygninger, er der grund til at undersøge eventuelle  

 »proportionelle  

 skævheder«, og om der er behov for øgede ressourcer og en ekstra indsats for  

 bevaring og udvikling af bygningskulturen.
Det er udvalgets opfattelse, at  

 der  

 er behov for også at sætte fokus på bygninger og helheder, herunder  

 bysammenhænge, der er bevaringsværdige ud fra kulturhistoriske og  

 arkitektoniske kriterier.
En række spørgsmål er vigtige at fokusere på:
Hvilke konsekvenser får kommunesammenlægninger for kulturmiljørådene  

1) , og  

 vil hver enkelt kommune have ekspertise og ressourcer til at nedsætte lokale  

 kulturmiljøråd? Vil kommunerne have tilstrækkelige ressourcer til at sikre de  

 bevaringsværdige bygninger og helheder både på landet og i byerne, bl.a. i  

 lyset af, at kommunerne overtager en del af amternes planlægningsopgaver? Vil det være muligt at lægge en langsigtet strategi for  

 bevaring, der i højere grad bygger på samspil mellem staten, regionerne,  

 kommunerne og private, så der ikke kun fredes enkelthuse, men også bevares  

 kulturelle og arkitektoniske helheder og sammenhænge? Vil det samtidig være  

 muligt, at bevaringsarbejdet fremover baseres på en gradueret bevaringsskala,  

 således at alle bevaringsværdige bygninger med de fredede bygninger øverst på  

 skalaen  

 tildeles en karakter? Hvilke væsentlige bevaringsværdier repræsenterer den  

 pågældende bygning? Vil en graduering skærpe bevidstheden om de virkelig  

 umistelige bygninger og til gengæld betyde større råderum, for så vidt angår  

 de  

 mindre betydningsfulde bygninger eller dele deraf? Vil det være muligt at hjælpe de kommuner, som endnu ikke er  

 kommet i gang med optællinger og udarbejdelse af Kulturarvs/Kommuneatlas,  

 og/eller som ikke har de fornødne midler til at løfte bevaringsopgaven? Udvalget anmoder kulturministeren om at iværksætte en uafhængig  

 udredning af den samlede bygningsbevaringsindsats i Danmark.
Formålet med  

 udredningen er at skabe overblik over den nuværende indsats og redegøre for,  

 hvad der sker i andre lande, vurdere akutte og langsigtede behov og fremlægge  

 forslag til alternative bevaringsstrategier under hensyn til økonomiske  

 konsekvenser.  

 Udredningsarbejdet skal endvidere vurdere muligheden for øget samarbejde  

 mellem  

 staten, kommunerne, regionerne og private.
 Udvalget finder, at der især er behov for:
   

 	  

 At skabe overblik over  

 den eksisterende lovgivning og praksis på området.
   

 	  

 At undersøge, hvorvidt  

 det er muligt lovgivningsmæssigt at fastholde og styrke fredningsarbejdet hos  

 staten eller at decentralisere forvaltningen af de fredede bygninger.
   

 	  

 At vurdere om  

 kommunerne har tilstrækkelige midler og kompetencer til at varetage  

 bygningsbevaringsarbejdet,  

 bl.a. i lyset af, at amternes planlægningsopgave er overgået til kommunerne.
   

 	  

 At vurdere det  

 økonomiske grundlag for de fredede og bevaringsværdige bygninger i Danmark,  

 og  

 hvorvidt der er tilstrækkelige ressourcer (tilskud og personale) til  

 rådighed.
   

 	  

 At få overblik over,  

 hvordan det går med registrering af frednings- og bevaringsværdige bygninger  

 og  

 helheder i Kulturarvs/Kommuneatlasser.
   

 	  

 At få klarhed over  

 konsekvenserne ved, at ikke alle kommuner har udarbejdet  

 Kulturarvs/Kommuneatlasser  

 over fredede og bevaringsværdige bygninger og helheder  herunder  

 bysammenhænge  

  i forbindelse med kommunesammenlægning.
  

 	  

 At undersøge  

 mulighederne for at udarbejde en gradueret bevaringsskala, hvor de fredede  

 bygninger  

 som udgangspunkt udgør bygninger beliggende øverst på skalaen.
Ifølge  

 fredningsloven  

 er alle fredede bygninger pr. definition i dag lige umistelige, og de bedste  

 bevaringsværdige bygninger kan indeholde større fredningsværdier end de  

 ringeste fredede bygninger.
   

 	  

 At sætte fokus på ikke  

 kun enkeltbygninger, men også helheder, så også bygningernes omgivelser  

 beskyttes af fredning, dvs. etablering af en fredningszone omkring den  

 fredede  

 bygning.
   

 	  

 At undersøge, hvorvidt  

 en differentieret fredning giver bedre mulighed for at bevare det meget  

 bevaringsværdige  

 i bygningen/helheden, mens andre dele af bygningen/helheden kan tilpasses  

 moderne leve- og driftsvilkår.
   

 	  

 At indføre mulighed  

 for differentieret fredning, således at f.eks. kun facaden af en bygning  

 fredes.
   

 	  

 At undersøge, hvorvidt  

 en differentieret bevaring for de fredede bygningers vedkommende giver bedre  

 mulighed for at bevidstgøre om bygningens væsentligste fredningsværdier, så  

 en  

 mere lempelig håndhævelse af beskyttelsen kan finde sted i andre, mindre  

 væsentlige dele af bygningen som f.eks. i funktionsrummene.
   

 	  

 At tilgodese de  

 værdier, som industribygninger og landejendomme repræsenterer.
   

 	  

 At sætte større fokus  

 på bygningskultur relateret til forskellige temaer, herunder eksempelvis  

 arbejder-  

 og industrikultur.
   

 	  

 At skabe overblik over,  

 om de nugældende planlove i tilstrækkelig grad muliggør nye anvendelser af  

 funktionstømte land- og industriejendomme.
   

 	  

 At undersøge turisme-,  

 oplevelses-, bosætnings- og erhvervseffekten ved at styrke bygningsbevaring  

 og  

 fredning.
   

 	  

 At vurdere, hvordan de  

 fredningsmæssige værdier i den enkelte bygning kan tydeliggøres, således at  

 ejere og brugere af en fredet bygning ved, hvad det er, der skal passes  

 særligt  

 på, og hvor der er rum for forandringer.
   

 	  

 At de skattemæssige  

 forholds konsekvenser for fredningens vilkår belyses.
   

 	  

 At omfanget af og  

 behovet for rådgivningsbesøg fra offentlige myndigheder til private  

 ejendomsejere  

 af fredede og bevaringsværdige bygninger afklares.
   

 	  

 At konsekvenserne af  

 forbedret formidling over for ejere af fredede og bevaringsværdige bygninger  

 om,  

 hvilke værdier ejeren er i besiddelse af, illustreres.
   

 	  

 At undersøge de  

 muligheder, kommunerne har for sanktioner over for ejere, der ikke lever op  

 til  

 fredningens bestemmelser.
   

 	  

 At foreslå en række  

 sanktionsmuligheder for kommunerne, så der er flere muligheder end i dag,  

 hvor  

 der er tilskud og i den anden ende ekspropriation.
   

 	  

 At sikre et  

 lovgivningsmæssigt grundlag for at frede hele kulturmiljøer.
   

 	  

 At sikre, at de nu  

 nedlagte amtslige kulturmiljøråd videreføres i kommunalt eller tvær-kommunalt  

 regi.
   

 	  

 At skabe en samlet og  

 mere overskuelig lovgivning inden for fredning og bevaring af bygninger,  

 natur  

 og kulturarv.
   

 	  

 At skabe et overblik  

 over, hvor stor en del af den danske kulturarv der på årlig basis forsvinder.
   

 	  

 At komme den  

 omfattende affredningspraksis til livs, som har udviklet sig i Danmark.
 Udvalget lægger vægt på, at der foretages en nøje prioritering  

 af by- og bygningsbevaring efter kriterierne:
   

 	  

 Væsentlig betydning  

 for arkitektonisk og kulturhistorisk bygningskulturarv, f.eks. relateret til  

 arbejderkultur.
   

 	  

 Økonomisk realisme.
Ud fra en samlet beregning af den fradragsordning, der ydes som  

 kompensation for de ekstra omkostninger, der er ved at bo i et fredet hus,  

 opfordres der til at undersøge, hvad det vil koste at tilbyde et mindre  

 vedligeholdelsesfradrag til ejerne af de vigtigste bevaringsværdige  

 bygninger,  

 således at dette fradrag ydes som en delvis kompensation for de  

 meromkostninger,  

 ejerne af de bevaringsværdige bygninger pålægges.
Ligeledes opfordrer  

 udvalget  

 til at undersøge, hvorvidt det ville være muligt at indføre en fritagelse for  

 grundskyldsskat.
Endelig ønskes udenlandske erfaringer om bevaringsstrategier  

 inddraget.
 Redegørelsen ønskes afsluttet inden udgangen af folketingssamlingen  

 2006-07.
P.u.v.  

  

 Troels Christensen  

  

 Formand 1)  

 Nedlæggelsen af de nuværende kulturmiljøråd er en konsekvens af lov om  

 ændring  

 af museumsloven, bygningsfredningsloven og lov om folkekirkens kirkebygninger  

 og kirkegårde og om ophævelse af lov om regionale faglige kulturmiljøråd (nr.  

 562 af 24. juni 2005), som er den konkrete udmøntning af kommunalreformen,  

 for  

 så vidt angår museumsområdet m.v.
