 Cirkulære til samtlige autoriserede destruktionsanstalter og de ved disse  

 ansatte kontrollerende dyrlæger.
 Ifølge lov nr. 506 af 20. december 1950 om kvalitetskontrol med fisk og  

 fiskevarer må erhvervsmæssig fremstilling af fiskemel m.v. kun finde sted i  

 en af fiskeriministeriet dertil autoriseret virksomhed, der undergives et af  

 fiskeriministeriet anordnet tilsyn, jfr. §§ 40 og 42 i vedlagte særtryk af  

 nævnte lov.
 Da der imidlertid ved cirkulære herfra af 13. maj 1942 er givet de  

 autoriserede destruktionsanstalter tilladelse til at modtage fisk og  

 fiskeaffald til forarbejdning, har fiskeriministeriet for at undgå  

 dobbeltadministration erklæret sig indforstået med, at  

 autorisationsspørgsmålet for så vidt angår de autoriserede  

 destruktionsanstalter administreres gennem landbrugsministeriet efter  

 følgende retningslinier:
 De af landbrugsministeriet autoriserede destruktionsanstalter kan fortsat  

 modtage og behandle fisk, fiskeaffald og lignende på de hidtidige  

 betingelser, jfr. fornævnte cirkulære herfra af 13. maj 1942, hvoraf et  

 eksemplar vedlægges, dog at fiskeolie skal mærkes i overensstemmelse med §  

 18, stk. 6, i landbrugsministeriets bekendtgørelse af 15. oktober 1949 om  

 indenrigs kødkontrol.
 Destruktionsanstalter, der årligt oparbejder over 100 tons fisk, hvorved  

 ifølge lovens § 1, stk. 2, forstås enhver art af fisk,  krebs- og skaldyr,  

 andre saltvands- og ferskvandsdyr samt  bestanddele heraf , skal erlægge  

 afgift som fiskemelsfabriker, jfr . lovens § 45. Afgiften, der af  

 fiskeriministeriet er fastsat til 300 kr. årlig, beregnes på grundlag af  

 tilførte råvarer i kalenderåret (første gang 1952) og skal indbetales senest  

 den følgende 15. februar (første gang 15. februar 1953) på postkonto 5000,  

 konto 8 fiskeriministeriet, autorisationsafgift.
Destruktionsanstalterne skal senest den 10. i hver måned til  

 veterinærdirektoratet indsende indberetning for den forløbne måned (første  

 gang for januar 1952) over modtagne kadavere og andre råvarer samt solgt  

 destruktionsfedt og -talg.
Særskilt skal angives den tilførte mængde fisk  

 samt månedens produktion af fiskemel og fiskeolie og lagerbeholdningen ved  

 månedens udgang af fiskemel og fiskeolie.
Indberetningen skal foretages på  

 blanketter, der tilsendes destruktionsanstalterne fra veterinærdirektoratet.  

 Den de tilsynsførende dyrlæger hidtil påhvilende pligt til at indsende  

 månedlig indberetning bortfalder samtidig.
Opmærksomheden henledes på, at fiskerikontrollen og fiskeriministeriets  

 industritilsyn i henhold til fornævnte lovs § 42 er berettiget til til enhver  

 tid at få adgang til den del af virksomheden, hvor der opbevares eller  

 forarbejdes fisk.
Såfremt fiskerikontrollen eller fiskeriministeriets tilsyn  

 har noget at bemærke med hensyn til destruktionsanstalterne eller disses  

 drift, skal spørgsmålet af de nævnte myndigheder rejses overfor  

 veterinærdirektoratet og ikke direkte over for destruktionsanstalterne.
 Det pålægges herved destruktionsanstalterne og de ved disse ansatte  

 kontrollerende dyrlæger at forhold sig i overensstemmelse med foranstående.
 Landbrugsministeriet, den 29. januar  

 1952.
P.
M.
V.
