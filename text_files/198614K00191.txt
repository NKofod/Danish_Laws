Nr BTL 191 Betænkning over Forslag til lov om ændring af lov om boligbyggeri  

 (Kommunal anvisningsret, pligtmæssige bidrag til Boligselskabernes  

 Landsbyggefond, overførelse af midler til en landsdispositionsfond, støtte  

 til ombygning af ledige lejligheder og forbedring af miljøet i almennyttige  

 bebyggelser m.v.)   

 Nr L 191 1986-87, 1. samling Blad nr 754 Afgivet af boligudvalget Afgivet: 19870423 Udvalget har behandlet lovforslget i nogle møder og har herunder stillet spørgsmål til boligministeren, som denne har besvaret skriftligt.
Udvalget har endvidere modtaget skriftlig henvendelse fra Kommunernes Landsforening.
 Herefter indstiller UDVALGET lovforslaget til VEDTAGELSE UÆNDRET.
Et MINDRETAL (Socialdemokratiets medlemmer af udvalget) ønsker at udtale, at man har bemærket John Winther-udvalgets konstatering af den øgede koncentration af socialt svagt stillede husstande i den almennyttige sektor.
Mindretallet finder denne udvikling meget uheldig og vil følge udviklingen nøje med henblik på at finde veje til at imødegå den.
Specielt finder mindretallet det afgørende, at den kommunale anvisningsret ifølge bemærkningerne til lovforslaget ikke må anvendes til ensidig tilvejebringelse af boliger for særlige befolkningsgrupper, men at der som hidtil i samarbejde mellem kommunen og selskabet skal tilstræbes integration mellem de forskellige befolkningsgrupper i enkelte boligafdelinger,.
I den forbindelse ønsker mindretallet at understrege betydningen af, at der i administrationen af anvisningsretten tages hensyn til medlemsrettighederne og ventelisterne i selskaberne.
AGNETE LAUSTSEN (KF) BIRGIT FOGH-ANDERSEN (KF) SVEND ÅGE PETERSEN (KF) MERETE AARUP (KF) BENTE NIELSEN (V) nfmd.
HELGE SANDER (V) BIRGITH MOGENSEN (CD) KOFOD-SVENDSEN (KRF) SVEND ANDERSEN (S) BAKHOLT (S) BAADSGAARD (S) KNUD DAMGAARD (S) fmd.
TORBEN LUND (S) LISSA MATHIASEN (S) RUTH OLSEN (SF) PELLE VOIGT (SF) ESTRUP (RV) Partierne FP og VS havde ikke medlemmer i udvalget.
