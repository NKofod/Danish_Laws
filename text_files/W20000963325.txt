Klage over mangelfuld helprotese Patientklagenævnet fandt, at den kliniske tandtekniker havde  

 overtrådt tandteknikerloven i forbindelse med behandlingen af  

 patienten.
 Nævnet lagde vægt på, at overprotesen ved syn og  

 skøn havde mangelfulde og ujævne kanter, og den lyserøde  

 acryl, der vendte mod kinder og læber (sekundære  

 støtteflader), var beslebet, så der ikke var overgang mellem  

 protesetænder og acryl.
Med hensyn til underprotesen lagde nævnet vægt på, at  

 den ved syn og skøn vippede på underlaget (ustabil) og havde  

 dårlig sugeevne (retention). Desuden var udformningen af kanterne  

 dårlig, og de manglede pudsning.
Den lyserøde acryl mod kinder  

 og læber (sekundære støtteflader) var udadhvælvet  

 (konveks). Desuden var der beslebet og pudset på den lyserøde  

 acryl i protesens bund (primære støtteflade). Nævnet lagde  

 endvidere vægt på, at proteserne havde et mangelfuldt sammenbid  

 (okklusion), således at der kun var kontakt mellem et tandpar i  

 kindtandsområdet i hver side.
 Nævnet fandt tillige, at den kliniske tandteknikers  

 journalføring af behandlingen af patienten var mangelfuld.
 Nævnet indskærpede den kliniske tandtekniker, at han fremover  

 udviser større omhu og samvittighedsfuldhed ved journalføringen  

 i forbindelse med sin behandling.
