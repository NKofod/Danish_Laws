Klageren erhvervede i september 1987 adkomst til en ejendom.
Der blev  

 søgt om en forhøjelse af tildelingsgrundlaget, men ansøgningen blev indgivet  

 3 måneder efter ansøgningsfristens udløb.
Ansøgningen blev returneret, og  

 klageren måtte afvente ansøgningsrunden for afgiftsåret 1988/89, hvor der var  

 meget berænsede mælkemængder til rådighed til fordeling, hvilket gjorde det  

 nødvendigt at indføre et alderskriterium således, at såfremt alle ansøgninger  

 under en kategori ikke kunne imødekommes, blev ansøgningerne prioriteret  

 efter ansøgers alder således, at den yngre blev foretrukket frem for den  

 ældre.
Landbrugsministeriets anvendelse af alderskriteriet blev indbragt for  

 Folketingets ombudsmand, som ikke fandt grundlag for en kritik heraf.
 I skrivelse modtaget 14. marts 1989 har De klaget til landbrugsministeren  

 over den af landbrugsministeriet trufne afgørelse af 19. december 1988 om  

 tildeling af supplerende basisandel (afgiftsfri mælkeleverance) til  

 ejendommen Lauhedevej 13, 7830 Vinderup.
 De henviser i skrivelsen til, at De ikke har fået svar på Deres egentlige  

 klage, og at De snarere føler Dem vildledt end vejledt.
 Landbrugsministeriet skal bemærke følgende.
I henhold til §6 i landbrugsministeriets bekendtgørelse nr. 681 af 27.  

 oktober 1987 skulle en ansøgning om forhøjelse af basisandelen være  

 mælkeudvalget i hænde senest 31. oktober i det afgiftsår, for hvilken  

 forhøjelsen skulle være gældende.
Uagtet at De overtog bedriften 1. september  

 1987, var ansøgningen først mælkeudvalget i hænde 26. januar 1988, altså 3  

 måneder efter ansøgningsfristens udløb.
 Det følger heraf, at ansøgningen ikke kunne behandles på grundlag af  

 regler gældende for afgiftsåret 1987/88, og De blev derfor ligesom øvrige  

 producenter, der ikke havde respekteret fristen, henvist til at afvente  

 ansøgningsrunden for afgiftsåret 1988/89.
 I henhold til reglerne for dette afgiftsår blev ansøgninger imødekommet i  

 den rækkefølge, som de blev modtaget, dog således, at ansøgninger modtaget  

 senest 20. juni 1988 blev anset for modtaget samtidig.
 Desuden blev det fastsat, at såfremt alle ansøgninger under en kategori  

 ikke kunne imødekommes, blev ansøgningerne prioriteret efter ansøgers alder,  

 således at den yngre blev foretrukket frem for den ældre.
 Disse kriterier gælder for såvel etableringer som andre investeringer.
 Det skal derfor præciseres, at en etablering ikke medfører en automatisk  

 ret til en kvoteudvidelse, men etableringen betyder, at der på det grundlag  

 kan søges om forhøjelse af basisandelen i konkurrence med andre producenter,  

 der har etableret sig på en bedrift, hvortil der allerede er knyttet en  

 basisandel.
 Landbrugsministeriet foretager ikke yderligere i sagen.
 P.M.V.
 E.B.
