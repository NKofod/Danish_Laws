Bekendtgørelse om privates  

 indførsel og udførsel af lægemidler I medfør af § 8, stk. 5, og § 44, stk. 2, i lov  

 om lægemidler, jf. lovbekendtgørelse nr. 656 af 28. juli 1995,  

 som senest ændret ved lov nr. 1043 af 23. december 1998,  

 fastsættes efter aftale med Sundhedsministeriet:
Kapitel 1 Almindelige bestemmelser § 1. Denne bekendtgørelse omfatter  

 privatpersoners indførsel af lægemidler samt attestering i  

 forbindelse med privatpersoners udførsel af lægemidler ved rejse  

 til lande, der har tiltrådt Schengenkonventionen.
 Stk. 2. Denne bekendtgørelse omfatter ikke  

 dyrlægers indførsel af lægemidler, som er omfattet af  

 bekendtgørelse om dyrlægers indførsel af  

 lægemidler.
 § 2. Ved privatpersoner forstås enhver  

 fysisk person, herunder læger, tandlæger og dyrlæger.
 § 3. Privatpersoner må ikke indføre  

 lægemidler, medmindre andet er bestemt i denne  

 bekendtgørelse.
Kapitel 2 Indførsel af lægemidler Ved indrejse i Danmark § 4. Privatpersoner kan til personlig brug til  

 sygdomsforebyggelse eller  behandling ved indrejse medbringe lovligt  

 indkøbte lægemidler bestemt til human anvendelse.
 Stk. 2. Fra lande, der ikke er medlem af Den Europæiske  

 Union eller omfattet af EØS-aftalen, kan der højst medbringes  

 lægemidler til 3 måneders forbrug.
Ved forsendelse til Danmark § 5. Privatpersoner kan til personlig brug til  

 sygdomsforebyggelse eller -behandling indføre lovligt indkøbte  

 lægemidler bestemt til human anvendelse pr. post, kurerforsendelse o.l.  

 fra lande, som er medlem af Den Europæiske Union eller omfattet af  

 EØS-aftalen.
Euforiserende stoffer § 6. Lægemidler, der indeholder  

 euforiserende stoffer optaget på liste A i bekendtgørelse om  

 euforiserende stoffer, må ikke indføres, medmindre  

 Lægemiddelstyrelsen under ganske særlige omstændigheder og  

 på nærmere fastsatte vilkår giver tilladelse hertil, jf.  

 bekendtgørelse om euforiserende stoffer.
 § 7. Lægemidler, der indeholder  

 euforiserende stoffer optaget på liste B, C, D eller E i  

 bekendtgørelse om euforiserende stoffer, må kun indføres  

 i mængder, der svarer til højst 14 dages forbrug, og kun  

 på de betingelser, der fremgår af § 4, stk. 1.
Stk. 2. Rejsende med bopæl i lande, der har  

 tiltrådt Schengenkonventionen, kan dog medbringe de i stk. 1  

 nævnte lægemidler i mængder, der svarer til højst 30  

 dages forbrug, hvis den rejsende medbringer den i artikel 75 i  

 Schengenkonventionen omtalte attest.
Attesten skal være i original og  

 udstedt af den kompetente myndighed i den rejsendes bopælsland.
Kapitel 3 Dokumentation § 8. Når særlige grunde taler for det,  

 kan en privatperson af Lægemiddelstyrelsen, som betingelse for  

 indførsel af et lægemiddel, jf. § 4, § 5 og § 7,  

 stk. 1, afkræves dokumentation i form af en skriftlig  

 erklæring fra en læge om, at lægemidlet skal anvendes af  

 den pågældende personligt til sygdomsforebyggelse eller  

 -behandling.
Erklæringen skal være påtegnet af den  

 kompetente myndighed i det land, som har meddelt lægen autorisation.  

 Myndigheden skal ved påtegning bekræfte, at  

 erklæringsudstederen er læge.
Dispensationer § 9. Lægemiddelstyrelsen kan, når  

 ganske særlige grunde taler for det, tillade private at indføre  

 lægemidler i videre omfang, end hvad der fremgår af § 4,  

 § 5 og § 7, stk. 1.
Kapitel 4 Attestering ved udrejse § 10. Personer med bopæl i Danmark, kan ved  

 rejse til lande, der har tiltrådt Schengenkonventionen, forud for  

 rejsen få påtegnet den i Schengenkonventionens artikel 75 omtalte  

 attest i Sundhedsstyrelsen, hvis de ønsker at medbringe  

 lægemidler, som indeholder euforiserende stoffer til  

 sygdomsforebyggelse eller -behandling.
Stk. 2. Attesten kan rekvireres ved henvendelse til  

 Sundhedsstyrelsen.
Attesten findes også på Sundhedsstyrelsens og  

 Sundhedsministeriets hjemmesider på Internettet.
Kapitel 5 Straffebestemmelser § 11. Med bøde straffes den, der  

 overtræder § 3.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 6 Ikrafttrædelse § 12. Bekendtgørelsen træder i kraft  

 den 25. marts 2001.
 Stk. 2. Bekendtgørelse nr. 246 af 7. april 1994 om  

 privates indførsel af lægemidler ophæves.
