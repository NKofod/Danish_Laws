 Justitsministeriet har i dag skrevet til advokat NN, Århus:
 »I en hertil indsendt skrivelse har De som advokat for Dansk  

 Automatbrancheforening klaget over, at politimesteren i X har meddelt at af  

 foreningens medlemmer, at der efter den 1. april 1961 ikke ville blive  

 meddelt tilladelse i medfør af beværterslovens § 23, stk. 1, til opstilling  

 af spilleautomater i de i politikredsen værende restaurationer, ligesom  

 allerede meddelte tilladelser vil blive tilbagekaldt.
 Handelsministeriet har brevvekslet om sagen, har udtalt, at man er  

 tilbøjelig til at mene, at en kommunalbestyrelse ikke i beværterlovens § 23,  

 stk. 2, har hjemmel til at fastsætte, at tilladelser til opstilling af  

 spilleautomater i beværtninger eller andre af de i lovens § 23, stk. 1,  

 omhandlede tilladelser til afholdelse af offentlig dans, musik m.v. i  

 beværtninger i vedkommende kommune overhovedet ikke skal kunne gives, bortset  

 fra, at de ikke skal kunne gives til beværtninger med ret til udskænkning af  

 stærke drikke.
 I anledning heraf skal man herved meddele, at der i hvert enkelt tilfælde  

 bør træffes afgørelse om, hvorvidt der vil kunne meddeles tilladelse til  

 opstilling af spilleautomater som nævnt, jfr. justitsministeriets  

 cirkulæreskrivelse af 29. september 1959, hvoraf 1 eksemplar vedlægges.
