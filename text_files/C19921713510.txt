Cirkulæreskrivelse til samtlige  

 fogedretter om størrelsen af auktionslederes sikkerhedsstillelse Ved Justitsministeriets cirkulæreskrivelse af 1.  

 december 1970 om beskikkelse af auktionsledere, henledte man retternes  

 opmærksomhed på, at der lejlighedsvis bør foretages en  

 gennemgang af de af auktionslederne stillede sikkerheder med henblik på  

 at vurdere, om forhøjelse er påkrævet, jf. herved § 1,  

 næstsidste stk. i Justitsministeriets bekendtgørelse nr. 244 af  

 24. maj 1935 angående auktionslederes sikkerhedsstillelse, vederlag  

 m.m.
 På given foranledning skal Justitsministeriet  

 på ny henlede opmærksomheden herpå.
 Det bemærkes herved, at der ved vurderingen af, om  

 en forhøjelse er påkrævet, efter Justitsministeriets  

 opfattelse bør tages hensyn til, at de auktionssalg, der finder sted  

 under auktionslederens tilsyn, ofte angår effekter af ganske betydelig  

 værdi.
 Det er derfor Justitsministeriets opfattelse, at en  

 sikkerhedsstillelse på ikke under 500.000 kr. i almindelighed vil  

 være påkrævet.
