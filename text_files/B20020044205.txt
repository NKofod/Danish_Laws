Bekendtgørelse om jernbanevirksomhed  

 på letbaner  

 (den københavnske metro) I medfør af § 2, stk. 2, i lov om jernbanevirksomhed  

 m.v., jf. lovbekendtgørelse nr. 967 af 8. november 2001,  

 fastsættes:
Anvendelsesområde og definitioner § 1. Denne bekendtgørelse gælder for  

 letbaner, der i medfør af lov om Ørestaden m.v. er anlagt af  

 Ørestadsselskabet I/S, Frederiksbergbaneselskabet I/S og  

 Østamagerbaneselskabet I/S (den københavnske metro).
 Stk. 2. Ved driftsentreprenør forstås i  

 denne bekendtgørelse den entreprenør, der udøver  

 både jernbanevirksomhed og infrastrukturforvaltning på de i  

 § 1 nævnte letbaner.
 Stk. 3. Ved ejeren forstås  

 Ørestadsselskabet I/S, Frederiksbergbaneselskabet I/S og  

 Østamagerbaneselskabet I/S.
Forretningsbetingelser § 2. Driftsentreprenøren udarbejder  

 forretningsbetingelser om befordring, beløbsstørrelse for  

 erstatning for bagage m.v. og anmelder disse til Banestyrelsen.
 Stk. 2. Driftsentreprenørens forretningsbetingelser  

 skal være offentligt tilgængelige for publikum på de  

 stationer, som betjenes.
 Stk. 3. Driftsentreprenøren skal inden for  

 hovedstadsområdet sælge personbefordringsydelser for andre  

 jernbanevirksomheder mod betaling fra disse og kan endvidere sælge  

 personbefordringsydelser ud af hovedstadsområdet mod betaling.
Forsikringspligt og erstatning § 3. Krav om erstatning for skader forvoldt af  

 driftsentreprenøren skal være dækket af en  

 ansvarsforsikring efter de regler, der fremgår af  

 jernbanevirksomhedsloven, og reguleres i henhold til  

 jernbanevirksomhedslovens § 17, stk. 3.
Færdsel og ophold på letbaneområde § 4. Et letbaneområde omfatter 1)	letbanelinjer i terræn, på dæmning og i afgravning  

 med tilhørende stationer, hegn og øvrige tekniske  

 anlæg, 2)	letbanelinjer på højbane med tilhørende  

 højbanestationer og øvrige tekniske anlæg, 3)	letbanelinjer i tunnel med tilhørende tunnelstationer,  

 nød- og ventilationsskakte og øvrige tekniske anlæg, 4)	letbanernes øvrige tekniske anlæg i form af bl.a.  

 kontrolcenter, kontorer og folkerum, anlæg til brug for  

 hensætning, renholdelse og vedligeholdelse af letbanetog samt areal til  

 brug for hensætning af arbejdskøretøjer og renholdelse og  

 vedligeholdelse af letbanelinjerne, 5)	letbanetog og letbanernes arbejdskøretøjer og 6)	øvrige områder, som ejeren af letbanerne med henblik  

 på driften af letbanerne har enten ejendomsret til eller ved servitut  

 eller aftale er sikret brugsret til, og for hvilke brugsretten er  

 overført til driftsentreprenøren.
Stk. 2. Uden den pågældende  

 driftsentreprenørs tilladelse må ingen 1)	færdes eller lade dyr færdes på de dele af  

 letbaneområdet, som ikke er åbne for offentligheden, eller 2)	tage ophold i erhvervsøjemed, optage film eller fotografere i  

 erhvervsøjemed eller til undervisningsbrug, foretage indsamlinger,  

 omdele tryksager eller lignende på letbaneområdet.
 Stk. 3. Stk. 1 og stk. 2 gælder tilsvarende  

 for letbanestrækninger under anlæg fra det tidspunkt, hvor et nyt  

 letbaneområde er indhegnet, og der med Jernbanetilsynets tilladelse og  

 efter orientering af offentligheden ved annoncer i dagspressen indledes  

 testkørsel med letbanetog på det pågældende  

 strækningsafsnit.
§ 5. Det er forbudt at hindre den automatiske  

 dørlukning i letbanetog og den automatiske dørlukning på  

 tunnelstationernes perroner.
Når letbanetoget er i bevægelse, er  

 det endvidere forbudt at stige på eller af toget eller at hjælpe  

 andre dertil eller at åbne vognenes døre.
 Stk. 2. Ind- og udstigning skal ske på den dertil  

 bestemte side af letbanetoget og på de dertil bestemte eller anviste  

 steder på stationer.
 Stk. 3. Nødbremsen i letbanetoget, nødstoppet  

 på letbanestationernes perroner og alarmopkaldet i toget og på  

 stationernes perroner må kun benyttes, når virkelig fare  

 foreligger.
 § 6. Enhver, der søger adgang til eller  

 opholder sig på letbaneområdet, skal rette sig efter de  

 forskrifter til opretholdelse af orden og sikkerhed, der meddeles af  

 driftsentreprenørens personale, eller som af  

 driftsentreprenøren er bekendtgjort ved opslag på  

 letbaneområdet eller på anden hensigtsmæssig  

 måde.
 § 7. Enhver, der overtræder bestemmelserne i  

 § 4, stk. 2, § 5 og § 6, kan af  

 driftsentreprenørens personale udvises og om fornødent  

 udsættes fra letbaneområdet.
 Stk. 2. Politiet skal efter anmodning bistå  

 driftsentreprenøren i håndhævelsen af  

 driftsentreprenørens ordens- og sikkerhedsbestemmelser.
Driftsentreprenørens forhold til borgerne § 8. Uden tilladelse fra  

 driftsentreprenøren må der ikke 1)	foretages boringer, udgravninger eller opfyldninger eller anbringes  

 materiel eller materialer i en sådan nærhed af  

 letbaneområdet, at der derved kan opstå fare for driften, 2)	føres ledninger over, under eller langs med  

 letbaneområdet eller 3)	ledes vand til letbaneområdet.
Ejerens forhold til borgerne § 9. Enhver grundejer skal efter offentlig  

 bekendtgørelse eller direkte skriftlig henvendelse fra ejeren med  

 mindst 8 dages varsel give alle vedkommende adgang til at foretage  

 jordbundsundersøgelser, opmålinger, udstikninger og  

 afmærkninger i marken, som er nødvendige til planlæggelse  

 af nye letbaneanlæg eller ændringer af bestående  

 letbaneanlæg.
 Stk. 2. Hævd kan ikke vindes over letbaneområde,  

 der i matriklen er registreret som baneareal.
 Straffebestemmelser og kontrolafgift m.v.
§ 10. Med bøde straffes den, der 1)	overtræder § 4, stk. 2, § 5, § 6 eller  

 § 8, eller 2)	forsøger at skaffe sig befordring med ugyldig billet eller  

 kort.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 11. Driftsentreprenøren kan opkræve  

 kontrolafgift og ekspeditionsgebyr for passagerer, der ikke foreviser gyldig  

 rejsehjemmel (billetter eller kort). Kontrolafgift og ekspeditionsgebyr  

 fastsættes i jernbanevirksomhedens forretningsbetingelser.
 Stk. 2. Driftsentreprenøren kan fastsætte regler  

 om pligt for passagerer, der ikke er i besiddelse af gyldig rejsehjemmel  

 (billetter eller kort), til på forlangende at forevise legitimation med  

 henblik på at fastslå passagerens identitet.
Ikrafttræden § 12. Bekendtgørelsen træder i kraft den 19. juni  

 2002.
