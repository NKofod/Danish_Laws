Skriftlig fremsættelse (15. januar  

 2003) Undervisningsministeren Herved tillader jeg mig for Folketinget at  

 fremsætte:
Forslag til lov om ændring af forskellige love  

 på Undervisningsministeriets område (Konsekvensændringer i  

 forbindelse med universitetsreformen) (Lovforslag nr.
L 126).
 Formålet med lovforslaget er at gennemføre  

 ændringer, som er en følge af det samtidigt fremsatte forslag  

 til lov om universiteter (universitetsloven).
 Ændringerne vedrører lov om åben  

 uddannelse (erhvervsrettet voksenuddannelse) m.v., lov om erhvervsrettet  

 grunduddannelse og videregående uddannelse (videreuddannelsessystemet)  

 for voksne, lov om statens voksenuddannelsesstøtte (SVU), lov om  

 statens uddannelsesstøtte og lov om Danmarks Evalueringsinstitut.
Desuden foreslås der i forbindelse med  

 universitetsreformen skabt hjemmel for, at undervisningsministeren efter  

 forhandling med ministeren for videnskab, teknologi og udvikling kan  

 imødekomme et ønske fra Skovskolen om ændring af skolens  

 institutionelle vilkår.
Visionen er at skabe et integreret center, Skov  

 & Landskab, for forskning, uddannelse, formidling og rådgivning som  

 en videreudvikling af det i januar 2000 etablerede forpligtende samarbejde  

 mellem Skovskolen, Den Kgl.
Veterinær- og Landbohøjskole (KVL)  

 og Forskningscentret for Skov og Landskab under Miljøministeriet.
Som  

 led heri skal Skovskolens uddannelser for fremtiden kunne udbydes af KVL,  

 skolens øvrige virksomhed kunne fortsætte i nye institutionelle  

 former under KVL og skolen ophøre.
 Ændringerne foreslås at træde i kraft  

 den 1. juli 2003 samtidig med universitetsloven, jf. lovforslaget herom.
 Idet jeg henviser til lovforslaget med tilhørende  

 bemærkninger, tillader jeg mig at anbefale lovforslaget til velvillig  

 behandling i det høje Ting.
