 Efter drøftelse i strukturudvalget vedrørende fængselsvæsenet fastsætter  

 justitsministeriet i medfør af § 58, stk. 1, i lov nr. 291 af 18. juni 1969  

 om tjenestemænd i staten, folkeskolen og folkekirken, som ændret ved lov nr.  

 173 af 28. april 1971, følgende om anstalternes ekspedition af ansøgninger om  

 tjenestefrihed uden løn:
 § 1.  Afgørelse om tjenestefrihed uden løn til  

 tjenestemænd ved fængselsvæsenets institutioner, hvis stillinger er  

 klassificeret i lønramme 20 og derunder, træffes af anstaltslederne.
 Stk. 2.  For arresthusene opretholdes den hidtidige  

 ordning.
 Stk. 3.  Tjenestefrihed uden løn efter stk. 1. kan ikke  

 af anstaltslederne gives til tjenestemænd ansat på prøve eller personer, som  

 ikke er ansat på tjenestemandsvilkår.
§ 2.  Ansøgninger om tjenestefrihed uden løn indgives  

 til anstaltslederen.
Ansøgningen skal indeholde oplysning om begrundelsen for  

 den ansøgte tjenestefrihed samt om den periode, for hvilken tjenestefrihed  

 søges.
Stk. 2.  Finder anstaltslederen, at ansøgningen bør  

 imødekommes, træffes afgørelse herom ved en skrivelse, som affattes i  

 overensstemmelse med den vedhæftede formular.(* 1) Stk. 3.  Bestemmer anstaltslederen, at ansøgningen ikke  

 eller ikke fuldt ud kan imødekommes, skal ansøgeren samtidig med afgørelsen -  

 der meddeles skriftligt - underrettes om, at afgørelsen inden 14 dage kan  

 indbringes for justitsministeriet, direktoratet for fængselsvæsenet.
 § 3.  Tjenestefrihed uden løn kan gives for en på  

 forhånd fastsat periode af mindst een måneds varighed og - eventuelt ad flere  

 gange - højst tre år.
 § 4.  Anmoder tjenestemanden ved udløbet af den  

 periode, for hvilken der er givet tjenestefrihed uden løn, om tilladelse til  

 at genoptage tjenesten, skal anmodningen i almindelighed imødekommes.
 Stk. 2.  Råder anstalten ved anmodningens fremsættelse  

 ikke over en ledig stilling, eller finder anstaltslederen af andre grunde, at  

 anmodningen ikke bør imødekommes, forelægges sagen for justitsministeriet,  

 direktoratet for fængselsvæsenet.
§ 5.  Såfremt tjenestemanden ved tjenestefrihedens  

 udløb anmoder om afsked af fængselsvæsenets tjeneste, træffer anstaltslederen  

 afgørelse herom, såfremt vedkommendes stilling er omfattet af § 1 i  

 justitsministeriets bekendtgørelse nr. 64 af 6. marts 1972 om udnævnelse og  

 afskedigelse af visse tjenestemænd under fængselsvæsenet.
I andre tilfælde  

 forelægges sagen for justitsministeriet, direktoratet for fængselsvæsenet.
§ 6.  3 genparter af anstaltslederens afgørelse om  

 meddelelse af tjenestefrihed uden løn, respektive om tilladelse til at  

 genoptage tjenesten, sendes til justitsministeriet, direktoratet for  

 fængselsvæsenet, med oplysning om tjenestemandens CPR-nr.
For så vidt angår  

 afgørelser om afskedigelse efter tjenestefrihed uden løn forholdes som  

 fastsat i § 9, stk. 3, i justitsministeriets cirkulære af 22. marts 1972 om  

 afskedigelse og udnævnelse af visse tjenestemænd under fængselsvæsenet.
 § 7.  Ansøgninger om medregning af tidsrum, i hvilke  

 en tjenestemand har haft tjenestefrihed uden løn, i pensionsalderen, jfr. §  

 4, stk. 5, i lov nr. 292 af 18. juni 1969 om tjenestemandspension, forelægges  

 for justitsministeriet, direktoratet for fængselsvæsenet.
 § 8.  Cirkulæret træder i kraft den 15. januar 1973.
 P.M.V.
H.H.
Brydensholt /Kjærgaard Fængselsvæsenets anstalter (bortset fra arresthusene).
