Fremsat den 29. januar 2014 af Frank Aaen (EL) og Stine Brix (EL) Forslag til folketingsbeslutning om at opfordre finansministeren til at meddele Finansudvalget, at den endelige behandling af aktstykke 37 af 3. december 2013 om kapitaludvidelse i DONG Energy A/S kan udskydes Folketinget opfordrer finansministeren til at meddele Finansudvalget, at den endelige behandling af aktstykke 37 af 3. december 2013 om kapitaludvidelse i DONG Energy A/S kan udskydes.
Bemærkninger til forslaget Der er inden for den seneste tid kommet nye oplysninger frem om det foreslåede salg af aktier i DONG Energy A/S.
Det gælder 1) mulige alternative indskud af ny kapital i DONG, 2) de skattemæssige konsekvenser af den selskabskonstruktion, den ene af de nu foreslåede købere af aktier har dannet, og 3) omfanget af de vetorettigheder, der er knyttet til aftalen, der foreslås vedtaget.
 Da der ikke er flertal for at trække aktstykke 37 tilbage, jf. beslutningsforslag B 30 herom, finder forslagsstillerne, at finansministeren i det mindste bør give Finansudvalget yderligere tid til at behandle aktstykket.
Skriftlig fremsættelse Frank Aaen (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at opfordre finansministeren til at meddele  Finansudvalget, at den endelige behandling af aktstykke 37 af 3. december 2013 om kapitaludvidelse i DONG Energy A/S kan udskydes.
(Beslutningsforslag nr.
B 44) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
