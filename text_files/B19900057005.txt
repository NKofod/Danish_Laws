 I medfør af § 40, stk. 3, 2. pkt., i lov om social bistand, jf.
lovbekendtgørelse nr. 637 af 27. september 1989, som ændret ved § 17 i lov nr. 400 af 13. juni 1990 og lov nr. 425 af 13. juni 1990, fastsættes følgende:
§ 1.  Såfremt lovens betingelser i øvrigt er opfyldt,  

 kan der ydes kontanthjælp efter bistandslovens § 37 til en  

 uddannelsessøgende, 2, revalideres på nedsat arbejdstid efter § 43, stk. 8, eller deltager i  

 en uddannelsesmæssig foranstaltning i perioden mellem beslutningen om og  

 iværksættelsen af revalidering, jf. § 43, stk.
 1 og 6.
§ 2.  En person, der modtager hjælp efter  

 bistandslovens § 37, kan med godkendelse af kommunalbestyrelsen deltage i  

 undervisning om dagen før kl. 16, hvis undervisningen ikke er godkendt som  

 støtteberettiget efter lov om Statens Uddannelsesstøtte.
Hjælpen kan  

 ligeledes udbetales ved deltagelse i HF-enkeltfagsundervisning under 20 timer  

 om ugen og i undervisning, svarende til folkeskolens 8.-10. klassetrin.
Hjælp  

 kan dog ikke udbetales, hvis uddannelsen berettiger til godtgørelse efter lov  

 om arbejdsmarkedsuddannelser.
Uanset reglerne i 1.-3. pkt. kan der udbetales  

 hjælp, hvis undervisningen foregår efter kl. 16 eller på lørdage og søn- og  

 helligdage.
 Stk. 2.  Det er en forudsætning for deltagelse i  

 undervisning, at kontanthjælpsmodtageren er indstillet på at afbryde  

 undervisningen for at udnytte et tilbud om arbejde.
 § 3.  Bekendtgørelsen træder i kraft den 1. oktober  

 1990. Samtidig ophæves bekendtgørelse nr. 429 af 11. juni 1986 om  

 uddannelsessøgendes ret til kontanthjælp efter bistandsloven i særlige  

 tilfælde.
