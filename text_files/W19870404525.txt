Fundet, at en carport i sommerhusområde kan placeres nærmere vejskel  

 end 2,5 m.
Afstandskravet på 2,5 m gælder alene i forhold til skel mod nabo  

 og sti.
» Byggelovsklage vedrørende ejendommen matr.nr. 730, Rindby by,  

 Nordby I skrivelse af 18. maj 1987 meddelte Byggestyrelsen, at Deres klage over  

 Ribe amtsråd blev sendt til Ribe amtsråd til udtalelse.
 Klagen vedrører en afgørelse truffet af Fanø kommunalbestyrelse og Ribe  

 amtsråd, i hvilken man har nægtet tilladelse til placering af carport i  

 sommerhusområde i en afstand af 0,4 til 2,4 m fra vejskel.
 Amtet anfører i sin afgørelse af 14. april 1987, at der fra kommunens side  

 er foretaget et skøn over, hvorvidt en dispensation fra småhusreglementet  

 afsnit 12.7.1 om carporte i sommerhusområder vil være foreneligt med de  

 hensyn, der ligger til grund for den pågældende bestemmelse.
 Det følger af amtets og kommunens afgørelser, at man finder, at  

 placeringen af carporten er i strid med ovennævnte bestemmelse.
 I amtets skrivelse af 25. maj 1987 til Byggestyrelsen udtales følgende:
 »Det fremføres i klagen til Byggestyrelsen, at det ønskes oplyst,  

 hvorledes kommunen kan bedømme, om carporten skal flyttes ud fra et skøn.
 Det skal hertil bemærkes, at amtsrådet fortsat er af den opfattelse, at  

 kommunens afgørelse beror på et skøn.
I småhusreglement 1985, afsnit 12.7.1 om carporte i sommerhusområder er  

 anført, at afstanden til skel mod nabo eller sti skal være mindst 2,5 m.  

 Amtsrådet har lagt til grund, at denne bestemmelse analogt må være gældende i  

 forhold til skel mod vej.
En godkendelse af den opførte carport (placeret 0,4  

 m til 2,4 m fra vejskel) vil derfor kræve en dispensation fra bestemmelserne.  

 Hvorvidt en dispensation i den konkrete sag er foreneligt med de hensyn, som  

 ligger til grund for bestemmelserne, er efter amtsrådets opfattelse en  

 skønsafgørelse«.
 Til Deres orientering vedlægges en kopi af amtets svar.
I Byggestyrelsens skrivelse af 18. maj 1987 tog man forbehold med hensyn  

 til om Deres klage kunne tages op til behandling, idet amtsrådets afgørelser  

 efter byggelovens § 23 kun kan påklages til Byggestyrelsen, hvis afgørelsen  

 omfatter spørgsmål om forståelse af byggeloven eller af en bestemmelse  

 fastsat i medfør af denne lov.
Afgørelser af skønsmæssig art kan således  

 normalt ikke påklages til Byggestyrelsen.
 I den anledning skal Byggestyrelsen udtale, at man har fundet at  

 betingelserne for påklage er opfyldt.
Ifølge bestemmelsen i bygningsreglement for småhuse afsnit 12.7.1, må  

 carport mv. i sommerhusområder ikke opføres nærmere skel mod nabo eller sti  

 end 2,50 m.
En tilsvarende bestemmelse er anført i afsnit 11.3.5. Det er  

 Byggestyrelsens opfattelse at nævnte bestemmelser skal forstås således, at en  

 carport i sommerhusområde kan placeres nærmere vejskel end 2,50 m og at  

 afstandskravet på 2,50 m alene gælder i forhold til skel mod nabo og sti.
På denne baggrund har Byggestyrelsen d.d. anmodet amtet om at omgøre sin  

 afgørelse af 14. april 1987. Byggestyrelsen har endvidere d.d. anmodet Fanø  

 kommunalbestyrelse om at omgøre sin afgørelse af 22. januar 1987, idet  

 Byggestyrelsen betragter placeringen af carporten som lovlig i henhold til  

 bygningsreglement for småhuse afsnit 12.7.1.' Not 2 Man skal under henvisning til ovenstående anmode amtet om at ændre sin  

 afgørelse af 14. april 1987.
 Der henvises til j.nr. 8-70-22-563-2-87.
Not 3 Byggestyrelsen skal under henvisning til ovenstående anmode kommunen om at  

 ændre sin afgørelse af 22. januar 1987.
 Der henvises til j.nr. 73-0-02.
