Den 1. januar 1992 er en ny bekendtgørelse om godkendelse af  

 listevirksomhed (* 1) trådt i kraft.
Bekendtgørelsen indeholder en ændret  

 (reduceret) liste over godkendelsespligtige virksomheder i henhold til  

 kapitel 5 i miljøbeskyttelsesloven.
Listen over godkendelsespligtige dyrehold  

 omfatter herefter alene svinefarme og fjerkræfarme for mere end 250  

 dyreenheder.
 I den anledning har Miljøministeriet bl.a. udstedt en ny bekendtgørelse om  

 erhvervsmæssigt dyrehold, husdyrgødning, ensilage m.v. (* 2) og en ny  

 bekendtgørelse om pelsdyrfarme (* 3). Bekendtgørelserne træder i kraft den  

 11. januar 1992.
 Bekendtgørelse om erhvervsmæssigt dyrehold, husdyrgødning, ensilage.
 I bekendtgørelsen, som er en ændring af husdyrgødningsbekendtgørelsen, er  

 der under kapitel 2 nu indsat bestemmelser om lokalisering af erhvervsmæssigt  

 dyrehold.
 Kapitel 2 indeholder 3 nye paragraffer: § 3a omhandler almindeligt forbud  

 mod erhvervsmæssigt dyrehold i byzone og sommerhusområder. § 3b omhandler  

 afstande for lokalisering i landzone af etablering, udvidelse og ændring af  

 forskellige erhvervs- mæssige husdyrbrug, bortset fra svine- eller  

 fjerkræbrug over 250 dyreenheder. § 3c omhandler afstande for lokalisering af  

 etablering, udvidelse og ændring af hundehandeler, hundekenneler,  

 hundepensioner, dyrehospitaler og dyreklinikker med hunde interneret i  

 forbindelse med behandling.
 Den hidtidige § 3 i husdyrgødningsbekendtgørelsen om placering af stalde,  

 møddinger m.v. er ændret til § 3d.
 I § 3a, stk. 2, som er en videreførelse af kapitel 2.1.1. i  

 miljøreglementet, bestemmes, at kommunalbestyrelsen kan meddele dispensation,  

 særligt til bestående landbrugsejendomme i byzone- og sommerhusområder.  

 Dispensation kan gives på vilkår om særlig krav til dyreholdet, til  

 indretning af stalde, møddinger m.v. udover de i bekendtgørelsen omhandlede  

 krav.
 I § 3b, stk. 1, bestemmes, at kommunalbestyrelsen kan godkende  

 etableringer, udvidelser og ændringer af visse husdyrbrug, herunder stalde  

 o.lign. og gødningsopbevaringsanlæg inden for de i stk. 3 og 4 nævnte  

 afstande.
 Såfremt kommunalbestyrelsen godkender etableringer, udvidelser eller  

 ændringer inden for de i stk. 3 og 4 nævnte afstande, anbefales det, at  

 kommunalbestyrelsen tager hensyn til den meddelte afgørelse ved revisionen  

 og/eller tilvejebringelsen af lokalplanlægningen.
I § 3b, stk. 2, bestemmes, at godkendelse inden for afstandene skal være  

 ledsaget af sådanne vilkår, at risikoen for forurening eller ikke uvæsentlige  

 gener for omgivelserne begrænses.
Godkendelse bør ikke meddeles, hvis en  

 sådan begrænsning ikke kan nås ved fastsættelse af rimelige vilkår, under  

 hensyntagen til virksomhedens art og størrelse.
Vilkårene bør omfatte bl.a. lugt, støj, støv og fluer, jf.
Miljøstyrelsens  

 vejledning om godkendelse af husdyrbrug nr.4/1988, pkt. 5.3.1. (Generelle  

 vilkår). Vilkår vedrørende husdyrgødning kan f.eks. fastsættes således:  

 »Øvrige bestemmelser i bekendtgørelse om erhvervsmæssigt dyrehold,  

 husdyrgødning, ensilage m.v. skal overholdes.« Såfremt kommunalbestyrelsen meddeler godkendelse til etablering, udvidelse  

 eller ændringer af husdyrbrug i medfør af § 3b, stk. 1, med vilkår i medfør  

 af § 3b, stk. 2, eller tilladelse efter § 3a, stk. 2, med vilkår, indebærer  

 dette, at etableringen det pågældende sted er endeligt afgjort under  

 forudsætning af, at vilkårene overholdes.
 Vilkårene kan herefter ikke ændres af kommunalbestyrelsen, medmindre  

 forureningen eller generne går ud over, hvad der blev lagt til grund ved  

 godkendelsen eller tilladelsen.
Tilladelser i henhold ti § 3b, stk. 1, og § 3c, stk. 3, i bekendtgørelsen  

 kræver ikke annoncering.
Berørte naboer skal dog, jf. kapitel 10 i  

 miljøskyttelsesloven, underrettes om meddelte godkendelser og dispensationer.
 Kommunalbestyrelsens afgørelse kan påklages til Miljøstyrelsen, som er  

 endelig klageinstans, jf. undtagelserne i § 32, stk. 2.
I § 3b bestemmes endvidere, at etableringer, udvidelser og ændringer uden  

 for de i stk. 3 nævnte afstande kan ske uden godkendelse, medmindre der er  

 tale om svine- og fjerkræbrug på mere end 250 dyreenheder, som skal godkendes  

 i henhold til kapitel 5 i miljøskyttelsesloven.
Udvidelser og ændringer inden  

 for disse afstande kan tillige, såfremt det ikke medfører forøget forurening,  

 ske uden godkendelse.
Dette betyder, at etablering, udvidelse eller ændring af en virksomhed  

 uden for de fastsatte afstande, jf. § 26, kun kræver en anmeldelse til  

 kommunalbestyrelsen samt derefter en byggetilladelse.
Dette gælder også,  

 såfremt kommunalbestyrelsen skønner, at en virksomheds udvidelse eller  

 ændring inden for de fastsatte afstandskrav ikke vil medføre forøget  

 forurening.
Sker der således en udvidelse af gødningsopbevaringsanlægget til  

 opfyldelse af kravet om opbevaringskapacitet for husdyrgødning inden for de  

 nævnte afstande, vil det almindeligvis ikke kræve godkendelse efter § 3b,  

 stk. 1, da udvidelsen normalt ikke vil give anledning til forøget forurening  

 eller gener.
Godkendelse kan dog være påkrævet, såfremt gødningsanlægget  

 placeres tættere ved en nabo end det eksisterende, eller hvis  

 gødningshåndteringen omlægges fra fast gødning/ajle til gylle.
 Miljøbeskyttelsesloven.
 Påbud over for de i den nye bekendtgørelse nævnte virksomheder, driften  

 heraf eller anvendelsen af husdyrgødning, ensilagesaft eller spildevand m.v.,  

 der giver anledning til uhygiejniske forhold, væsentlig forurening, eller som  

 skønnes at indebære nærliggende risiko herfor, meddeles efter § 42 i den nye  

 miljøbeskyttelseslov. § 30 i den hidtidige husdyrgødningsbekendtgørelse er  

 derfor ikke videreført i den nye bekendtgørelse.
 Bekendtgørelse om pelsdyrfarme.
Bekendtgørelsen indeholder, i forhold til den tidligere, afstandskrav til  

 pelsdyrfarme med over 10.000 tæver.
Endvidere er pelsberederier omfattet af  

 visse af bestemmelserne i bekendtgørelsen.
 Miljøreglementet.
 Det skal endelig nævnes, at ny bekendtgørelse om ikke-erhvervsmæssigt  

 dyrehold, hygiejniske forhold m.m., der afløser reglement om  

 miljøbeskyttelse, forventes at træde i kraft ca. 1. marts 1992.
