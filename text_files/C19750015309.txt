Vedrørende nye ansættelsesområder for tjenestemænd 1. Hermed fremsendes et eksemplar af aftale om  

 ansættelsesområder for varigt ansatte tjenestemænd og tjenestemænd på prøve i  

 staten, folkeskolen og folkekirken, indgået mellem finansministeren og  

 tjenestemændenes centralorganisationer.
 2. Aftalen har i overensstemmelse med betænkningen fra  

 tjenestemandskommissionen af 1965 til formål at medvirke til at skabe et  

 smidigere tjenestemandssystem gennem etableringen af bredere  

 ansættelsesområder, der gør det muligt i en hastigt skiftende udvikling at  

 tilpasse og effektivisere den offentlige virksomhed, bl.a. med henblik på i  

 videst muligt omfang at undgå udbetaling af rådighedsløn eller pension.
 Omflytninger, som tjenestemændene har pligt til at affinde sig med, bør  

 som påpeget i den nævnte betænkning foretages med rimelig hensyntagen til  

 tjenestemændenes behov for beskyttelse mod alt for voldsomme og uforudseelige  

 ændringer.
 3. Som nævnt i aftalens § 5 medfører omflytninger af  

 tjenestemænd i medfør af denne aftale ikke, at tjenestemanden skal have nyt  

 ansættelsesbrev, jfr. i øvrigt tjenestemandslovens § 9.
 Fremtidige ansættelsesbreve må derfor udfyldes med anvendelse af teksten i  

 aftalen, således at ansættelsesområdets afgrænsning fremgår af  

 ansættelsesbrevets indhold, jfr. i øvrigt tjenestemandslovens § 12.
 For statstjenestemænd betyder dette, at teksten i aftalens § 1, stk. 1,  

 anvendes, men således at ansættelsesbrevet for administrative tjenestemænd,  

 der ved ansættelsen får tjenestested i hovedstadsområdet, suppleres med  

 teksten i aftalens § 1, stk. 3.
 I den i tjenestemandslovens § 9, stk. 2, og økonomi- og budgetministeriets  

 cirkulære af 25. juli 1973 om nye ansættelsesbreve m.v. for tjenestemænd i  

 staten, pkt. 4, nævnte meddelelse bør det eventuelt præciseres, hvilke  

 institutioner m.v. ansættelsesområdet for tiden omfatter.
 4. Som det fremgår af aftalens § 1, stk. 2, kan det  

 aftales, at ministerier af betydelig størrelse kan opdeles i flere  

 ansættelsesområder.
 Eventuelle forslag herom bedes fremsendt til finansministeriet, der  

 herefter vil forhandle spørgsmålet med centralorganisationerne.
 5. Man skal endelig henlede opmærksomheden på  

 ikrafttrædelsesbestemmelsen i § 6.
 For tjenestemænd, der er ansat inden 1. juli 1969, og som ikke efter dette  

 tidspunkt er ansat eller udnævnt i en anden stilling, sker der ingen ændring  

 i det hidtidige ansættelsesområde, så længe de pågældende forbliver i den  

 hidtidige stilling.
Det forudsættes, at der indtil videre tages forbehold om udvidelse af  

 ansættelsesområdet ved fremtidige ansættelser og udnævnelser af tjenestemænd  

 i folkeskolen og folkekirken.
Ved anvendelse afde hidtidige formularer til  

 ansættelsesbreve, Fi 31 og 32, i forbindelse med fremtidige ansættelser og  

 udnævnelser af statstjenestemænd må det i formularen indeholdte forbehold om  

 udvidelse af stillingens ansættelsesområde i henhold til aftaler, der måtte  

 blive indgået med tjenestemændenes centralorganisationer, erstattes med  

 angivelse af stillingens ansættelsesområde, jfr. ovenfor pkt. 3. Nye trykte  

 formularer til ansættelsesbreve vil snarest blive fremstillet.
6. Yderligere eksemplarer af aftalen, der tillige med  

 denne skrivelse optages i Ministerialtidende, kan i begrænset omfang  

 rekvireres af vedkommende ministerier i finansministeriet, lønnings- og  

 pensionsdepartementets betjentstue, Torvegade 2, 1400 Kbhv.
K., tlf. nr. 11  

 12 33, lokal 4202 eller 4286.
P.
M.
V.
E.
B.
I.
Egeberg Aftale om ansættelsesområder for varigt ansatte tjenestemænd og tjenestemænd ansat på prøve i staten, folkeskolen og folkekirken mellem finansministeriet og Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation og Danmarks Lærerforening § 1. For tjenestemænd i staten er ansættelsesområdet vedkommende  

 ministerium med tilhørende institutioner, jfr. dog stk. 2 og 3.
 Stk. 2.  Ministerier, som med tilhørende institutioner  

 er af betydelig størrelse, kan ved aftale opdeles i flere ansættelsesområder.
 Stk. 3.  For administrative tjenestemænd, der ved  

 ansættelsen får tjenestested i hovedstadsområdet, jfr. stk. 4, omfatter  

 ansættelsesomradet desuden samtlige andre ministeriers departementer.
 Stk. 4.  Hovedstadsområdet anses som omfattende  

 Københavns og Frederiksberg kommuner, Københavns amt samt Birkerød, Farum og  

 Hørsholm kommuner.
§ 2. For tjenestemænd i folkeskolen er ansættelsesområdet kommunerne i  

 amtsrådskredsen, herunder amtskommunen.
For tjenestemænd i folkeskolen i  

 Frederiksberg kommune er ansættelsesområdet dog kommunen.
 Stk. 2.  Bestemmelsen i stk. 1 indebærer ingen ændring i  

 reglen i § 11, stk. 2, i undervisningsministeriets cirkulære af 4. februar  

 1972 om folkeskolens specialundervisning af elever med adfærdsproblemer og  

 psykiske lidelser (observationsundervisning).
 Stk. 3.  Overflytning af en tjenestemand i folkeskolen  

 til tjeneste i en anden kommune eller et andet skoleforbund kan ikke finde  

 sted, når det godtgøres, at der kan anvises tjenestemanden tilsvarende  

 tjeneste inden for den kommune eller det skoleforbund, hvor tjenestemanden  

 hidtil har gjort tjeneste.
 § 3. For tjenestemænd i folkekirken er ansættelsesområdet folkekirken.  

 Stiftsøvrigheder og bispekontorer betragtes dog i henseende til nærværende  

 aftale som institutioner under kirkeministeriet, jfr. § 1, stk. 1 og 3.
 § 4. Reglerne i §§ 1-3 kan ikke medføre nogen indskrænkning i bestående  

 ansættelsesområder.
 § 5. Omflytninger af tjenestemænd i medfør af denne aftale bevirker ikke,  

 at tjenestemanden skal have nyt ansættelsesbrev.
 § 6. For tjenestemænd, der er ansat eller udnævnt i anden stilling efter  

 1. juli 1969, har bestemmelserne i denne aftale virkning straks, når der ved  

 ansættelsen eller udnævnelsen er taget forbehold om udvidelse af  

 ansættelsesområdet.
Stk. 2.  Såfremt der ikke er taget forbehold ved  

 ansættelse eller udnævnelse i anden stilling efter 1. juli 1969 som nævnt i  

 stk. 1, har aftalen virkning København, den 15. august 1975.
Statstjenestemændenes  

 Centralorganisation I Børge Aanæs Statstjenestemændenes Centralorganisation II Jens Christensen Akademikernes Centralorganisation Erik Holst Danmarks Lærerforening Jørgen Jensen Finansministeriet P.
M.
V.
