 Den 16. august 1990 har Danmark godkendt en i Reykjavik den 28.
 februar 1990 undertegnet aftale om ændring af overenskomsten af 25.
august 1981 mellem Danmark, Finland, Island, Norge og Sverige om godkendelse af erhvervsudøvelse for visse personalegrupper inden for sundhedsvæsenet og veterinærvæsenet samt ændring af tillægsprotokol af 27. august 1987 hertil , jf.
Udenrigsministeriets bekendtgørelse nr. 103 af 7. november 1983 og nr. 42 af 26. april 1988, Lovtidende C.
 Aftalerne har følgende ordlyd:
 Aftale om ændring af overenskomsten mellem Danmark, Finland, Island,  

 Norge og Sverige om godkendelse af erhvervsudøvelse for visse  

 personalegrupper inden for sundhedsvæsenet og veterinærvæsenet Danmarks,  

 Finlands, Islands, Norges og Sveriges regeringer, som ønsker at ændre  

 overenskomsten af 25. august 1981 om godkendelse af erhvervsudøvelse for  

 visse personalegrupper inden for sundhedsvæsenet og veterinærvæsenet, har  

 indgået overenskomst om følgende:
Artikel 1 Artikel 12 i overenskomsten af 25. august 1981 skal have følgende ændrede  

 formulering:
»Ret til at få godkendelse som optiker i Finland, Norge og Sverige  

 har den, der i Danmark har gennemgået 5-årig grunduddannelse for optikere ved  

 en teknisk skole eller, som inden overenskomsten er trådt ikraft og har fået  

 virkning for så vidt angår optikere, har gennemgået en lærlingeuddannelse i  

 faget.« Artikel 2 En ny artikel 22 a skal have følgende formulering:
 »Såfremt en optiker har erhvervet kompetence som kontaktlinseoptiker  

 i Finland, Norge og Sverige skal han have bevis på samme kompetence i de  

 øvrige stater.
 Ret til at få bevis på kompetence som kontaktlinseoptiker i Finland, Norge  

 og Sverige har endvidere en optiker, som i Danmark har gennemgået den af  

 Arbejdsministeriet godkendte kontaktlinseuddannelse, trin 1 og trin 2.
Retten til at få bevis på kompetence som kontaktlinseoptiker i en anden  

 kontraherende stat, jf. stk. 1 og 2, forudsætter, at optikeren har fået  

 godkendelse som optiker i den anden stat og fortsat har en sådan  

 godkendelse.« Artikel 3 Denne aftale træder i kraft 30 dage efter at samtlige parter har meddelt  

 det svenske udenrigsministerium, at de foranstaltninger, som kræves for  

 aftalens ikrafttræden, er gennem- ført.
 Det svenske udenrigsministerium underretter de øvrige parter om  

 tidspunktet for modtagelsen af disse meddelelser.
 Denne aftale er gældende så længe overenskomsten af 25. august 1981 er i  

 kraft.
Artikel 4 Originaleksemplaret til denne aftale deponeres i det svenske  

 udenrigsministerium, som fremsender bekræftede genparter til de øvrige  

 parter.
 Til bekræftelse heraf har de undertegnede befuldmægtigede repræsentanter  

 for de respektive stater undertegnet denne aftale.
 Udfærdiget i Reykjavik den 28. februar 1990 i et eksemplar på dansk,  

 finsk, islandsk, norsk og svensk som alle har samme gyldighed.
 Aftale om ændring af tillægsprotokollen af 27. august 1987 til aftale  

 om ændring af overenskomsten mellem Danmark, Finland, Island, Norge og  

 Sverige om godkendelse af erhvervsudøvelse for visse personalegrupper inden  

 for sundhedsvæsenet og veterinærvæsenet Danmarks, Finlands, Islands,  

 Norges og Sveriges regeringer, som ønsker at forlænge gyldigheden af  

 tillægsprotokollen af 27. august 1987 om godkendelse som sygeplejerske, har  

 indgået overenskomst om følgende:
Artikel 1 Den i Skagen den 27. august 1987 undertegnede tillægsprotokol til protokol  

 om ændring af overenskomsten af 25. august 1981 om godkendelse af  

 erhvervsudøvelse for visse personalegrupper inden for sundhedsvæsenet og  

 veterinærvæsenet skal gælde så længe overenskomsten af 25. august 1981 er i  

 kraft.
Artikel 2 Denne aftale træder i kraft den dag den er underskrevet af samtlige  

 parter.
Aftalen skal imidlertid have virkning fra og med den 25. august 1989.
Artikel 3 Originaleksemplaret til denne aftale deponeres i det svenske  

 udenrigsministerium, som fremsender bekræftede genparter til de øvrige  

 parter.
 Til bekræftelse heraf har de undertegnede befuldmægtigede repræsentanter  

 undertegnet denne aftale.
 Udfærdiget i Reykjavik den 28. februar 1990 i et eksemplar på dansk,  

 finsk, islandsk, norsk og svensk som alle har samme gyldighed.
 For Danmarks regering:
Ester Larsen For Finlands regering:
Tarja Halonen For Islands regering:
Gudmund Bjarnason For Norges regering:
Tom Vraalsen For Sveriges regering:
Gun Nordstrøm Aftalen om ændring af overenskomsten trådte i medfør af artikel 3 i kraft  

 den 2. december 1990. Aftalen om ændring af tillægsprotokollen trådte i  

 medfør af artikel 2 i kraft den 28. februar 1990 med virkning fra den 25.  

 august 1989.
