 I medfør af § 2, stk. 5, § 11, stk. 2, og § 28 i lov om skibes sikkerhed  

 m.v., jf. lovbekendtgørelse nr. 584 af 29. september 1988, og efter  

 bemyndigelse i bekendtgørelse nr. 570 af 26. september 1988 fastsættes:
 § 1.  For oppustelige redningsflåder krævet i danske  

 skibe og fremstillet 1. august 1991 eller senere gælder bestemmelserne  

 optrykt som bilag til denne forskrift.
 § 2.  Overtrædelse af denne forskrift straffes med  

 bøde eller hæfte.
 § 3.  Forskriften træder i kraft den 1. august 1991.
Søfartsstyrelsen, den 7. juni 1991 T.R.
Funder /H.
Christensen BILAG TIL TEKNISK FORSKRIFT FOR OPPUSTELIGE REDNINGSFLÅDER Bestemmelserne i dette bilag er udfærdiget på baggrund af SOLAS  

 kapitel III, IMO Resolutionerne A.273(VIII), A.333(IX) og A.521(13), samt  

 "Common Requirements for Inflatable Life-rafts". Bestemmelser  

 skrevet med kursiv skrift er danske tilføjelser til disse regler.
 Indholdsfortegnelse:
1 ÆKVIVALENS 2 DOKUMENTATION 3 KONSTRUKTION 3.1 Generelt 3.2 Bæreevne 3.3 Stoffer 3.4 Tovværk, gjorde, tråde 3.5 Sømme 3.6 Opdriftskamre 3.7 Tagbuer og tofter 3.8 Bund 3.9 Opblæsning 3.10 Ballastposer 3.11 Overdække 3.12 Vandopsamler 3.13 Indvendige redningsliner 3.14 Udvendige redningsliner 3.15 Fangline 3.16 Entringsarrangement 3.17 Opretningsarrangementer 4 OPBLÆSNINGSSYSTEM 4.1 Generelt 4.2 Gas 4.3 Trykflasker 4.4 Udløserhoved 4.5 Højtryksslanger 4.6 Ventiler 4.7 Paksæk eller container 5 UDRUSTNING 5.1 Lamper 5.2 Nødpakker og beholdere 5.3 Kastering 5.4 Sikkerhedskniv 5.5 Øsekar 5.6 Svampe 5.7 Drivankre 5.8 Pagajer 5.9 Reparationssæt 5.10 Luftpumpe eller blæsebælg 5.11 Midler til åbning af nødrationer 5.12 Førstehjælpsudstyr 5.13 Fløjte 5.14 Fiskeredskaber 5.15 Pyroteknik 5.16 Lygte 5.17 Radarreflektor 5.18 Signalspejl 5.19 Redningssignaler 5.20 Madration 5.21 Vandration 5.22 Afsaltningsapparat 5.23 Antisøsygetabletter 5.24 Fastgørelse for antenne 5.25 Termiske beskyttelsesmidler 5.26 Instruktioner for overlevende 5.27 B-pakke 6 NEDFIRBARE REDNINGSFLÅDER 6.1 Specifikationskrav 6.2 Løftearrangement 7 GODKENDELSESPROCEDURER FOR PROTOTYPEREDNINGSFLÅDER 7.1 Generelt 7.2 Faldprøve 7.3 Flydeprøve for nødpakke 7.4 Oppustningsprøve 7.5 Produktionsprøver 7.6 Trykprøve 7.7 Prøve på fanglinesystem 7.8 Prøve af lys 7.9 Vægtprøve 7.10 Styrkeprøve for samlinger 7.11 Opankringsprøve 7.12 Laste- og siddeprøve 7.13 Stabilitetsprøve 7.14 Havariprøve 7.15 Manøvreprøve 7.16 Slæbeprøve 7.17 Springprøve 7.18 Entringsprøve 7.19 Opretningsprøve 7.20 Bordfyldningsprøve 7.21 Spuleprøve 7.22 Vindstyrkeprøve 7.23 Opdriftsprøve af redningsflåder for automatisk udløsning.
7.24 Detaljeret inspektion 7.25 Nedfirbare redningsflåder - yderligere inspektion 7.25.1 Styrkeprøve 7.25.2 Stødprøve 7.25.3 Faldprøve 7.25.4 Affiringsprøve 7.25.5 Overbelastningsprøve 7.25 6 Kuldeprøve 7.26 Indskibningsprøve 7.27 Yderligere særlige prøver 7.28 Søprøve 7.29 Gas 7.30 Trykflaske 7.31 Udløserhoved 7.32 Prøvning af højtryksslangesæt 7.33 Ventilprøver 7.34 Prøvning af container og paksæk 7.35 Prøve af vandballastposer 8 INSPEKTION UNDER PRODUKTION 8.1 Nedfirbare redningsflåder 9 SELVUDLØSERARRANGEMENT 9.1 Fanglinesystem 9.2 Hydrostatiske udløserapparater 9.3 Svagt led 10 EFTERSYN 10.1 Servicemanual 10.2 Servicestationer 10.3 Servicepersonalets kvalifikationer 10.4 Godkendelse af reparationsmaterialer 10.5 Kontrol af CO2-flasker 10.6 Eftersyn af nødpakke 10.7 Genpakning af flåder efter service 11 MÆRKNING 11.1 Generelt 11.2 Mærkning på paksæk eller container 11.3 Mærkning af oppustelige redningsflåder 12 INSTRUKTIONSHÆFTER OG OPSLAG Tillæg:
1 SPECIFIKATION FOR BALLASTPOSER 2 SPECIFIKATION FOR DRIVANKER 3  SPECIFIKATION FOR MATERIALER, DER ANVENDES TIL OPDRIFTSRUM, BUNDE OG  

 TAGE PÅ OPPUSTELIGE REDNINGSFLÅDER SAMT KRAV TIL LIMNINGER 4  SPECIFIKATION FOR INDRETNING OG TILSYN MED SERVICESTATIONER FOR  

 OPPUSTELIGE REDNINGSFLÅDER 1 ÆKVIVALENS 1.1 Hvor disse forskrifter kræver, at et bestemt materiale, tilbehør  

 eller en fremstillingsmetode skal anvendes, kan Søfartsstyrelsen tillade, at  

 der anvendes andet materiale, tilbehør eller fremstillingsmetode, hvis  

 Søfartsstyrelsen ved afprøvning heraf eller på anden måde finder det  

 godtgjort, at sådant materiale, tilbehør eller fremstillingsmetode er mindst  

 lige så effektivt som det, der kræves efter forskrifterne.
 1.2 Søfartsstyrelsen accepterer afprøvninger, der udføres af anerkendte  

 prøvningsinstitutter, herunder af prøvningsinstitutter i andre  

 EØF-medlemsstater, og som giver passende og tilfredsstillende garantier af en  

 teknisk, fagmæssig og uafhængig art.
2 DOKUMENTATION 2.1 Prototyperedningsflåder skal konstrueres i henhold til de fremsendte  

 tegninger og specifikationer og skal underkastes prøverne i regelerne 7.1.  

 til og med 7.35.
 2.2 I forbindelse med typegodkendelse af redningsflåder skal 3 sæt  

 tegninger og specifikationer fremsendes til Søfartsstyrelsen.
3 KONSTRUKTION 3.1 Generelt Redningsflåden skal 3.1.1 konstrueres af korrekte materialer og forarbejdning, 3.1.2 ikke tage skade og være fuldt funktionsdygtig, når den opbevares  

 inden for et lufttemperaturområde fra -30 grader C til +65 grader C, 3.1.3 fungere inden for et havvandstemperaturområde fra -1 grad C til +30  

 grader C, 3.1.4 være modstandsdygtig over for råd, korrosion og må ikke i urimelig  

 grad være modtagelige for angreb af havvand, olie eller svamp, 3.1.5 være modstandsdygtig over for sollysets skadelige påvirkning, 3.1.6 være stabil i søgang, når den er fuldt oppustet og flyder med taget  

 opad, 3.1.7 være konstrueret således, at den under drift på havet under alle  

 forhold kan modstå vejrligets påvirkning i 30 dage, uden at der opstår skader  

 som på nogen måde forringer dens sødygtighed, 3.1.8 når stuvet i sin paksæk eller container, være modstandsdygtig  

 overfor påvirkning af fugt og skal kunne tåle at være stuvet på vejrdækket af  

 et skib med et minimum af beskyttelse af paksækken eller containeren, 3.1.9 være konstrueret således, at når den kastes i vandet fra en højde af  

 18 m, eller den højde hvortil den godkendes hvis større, fungerer  

 redningsflåden og dens udstyr tilfredsstillende, 3.1.10 når den flyder kunne modstå gentagne spring ned på sig fra en højde  

 af mindst 4,5 m over gulvet med og uden rejst overdække, 3.1.11 med tilbehør være konstrueret således, at redningsflåden kan  

 bugseres med en hastighed på 3 knob i smult vand med fuld last af personer og  

 udrustning og med et af drivankrene sat, 3.1.12 være således pakket i sin paksæk eller container, at det sikres, at  

 den flydende redningsflåde opblæses med taget opad, når den bryder ud af sin  

 paksæk eller container.
 3.2 Bæreevne.
 3.2.1 Ingen SOLAS-redningsflåde kan godkendes, såfremt den har en bæreevne  

 på under seks personer udregnet efter forskrifterne i regel 3.2.3.
3.2.2 Medmindre redningsflåden udsættes med en godkendt  

 udsætningsanordning og ikke kræves at være bærbar (jf.
Meddelelser fra  

 Søfartsstyrelsen B, kapitel III, regel 13.5), må den samlede vægt af  

 redningsflåden, dennes beholder og udrustning højst være 185 kg.
 3.2.3 Det antal personer, som en redningsflåde godkendes til at optage,  

 skal være lig med det mindste af følgende tal:
.1 det største hele tal, der fås, når man dividerer rumindholdet af de  

 oppustede hovedopdriftsslanger (eksklusive tagbuer og eventuelle tofter) målt  

 i kubikmeter, med 0,096 eller .2 det største hele tal, der fås, når man dividerer redningsflådens  

 indvendige horisontale tværsnitsareal målt i kvadratmeter til den inderste  

 kant af opdriftsslangerne (inklusive eventuel tofte eller tofter) med 0,372 ,  

 eller .3 det antal personer, med en gennemsnitsvægt på 75 kg, alle iført  

 redningsvest, der kan få siddeplads med tilstrækkelig komfort og loftshøjde  

 uden at vanskeliggøre betjeningen af noget af redningsflådens udrustning.
 3.3 Stoffer.
 3.3.1 Stoffer, der benyttes til konstruktion af en oppustelig  

 redningsflåde, skal være:
.1 gastætte ved det højeste tryk, der opnås under opblæsning, når de  

 benyttes til oppustelige kamre, .2 vandtætte; stoffer, der benyttes som indvendig dug i overdækket, kan  

 være vandafvisende, .3 modstandsdygtige mod rivning og skamfiling, i hvert tilfælde til  

 Søfartsstyrelsens tilfredshed, .4 istand til at modstå en strækprøve svarende til mindst 4 gange den  

 maksimale belastning, som påføres den gasopblæste slange ved  

 overtrykventilernes åbningstryk.
3.3.2 Alle stoffer, der benyttes til konstruktion af redningsflåder, skal  

 produceres i overensstemmelse med Søfartsstyrelsens  

 »Stofspecifikation« (tillæg 3) og under tilsyn accepteret af  

 Søfartsstyrelsen, og de skal certificeres i overensstemmelse hermed.
Til  

 dette formål skal materialefabrikanter opnå godkendelse jf.  

 stofspecifikationen.
Stoffets ydre overflade skal være farvet som følger:
.1 Overdække (yderdug). Dette skal være farvet således, at det er muligt  

 let at se redningsflåden til søs.
Farver, der er accepterede, er orangerød,  

 trafikgul og lignende fluorescerende farver.
Refleksbånd, ca. 50 mm x 300 mm  

 skal påsættes overdækket og redningsflåden i et mønster acceptabelt for  

 Søfartsstyrelsen.
 .2 Overdækket skal indvendig have en farve, der ikke volder de  

 ombordværende ubehag.
 3.3.3 Farver, flådefabrikanten foreslår anvendt, skal beskrives i den  

 specifikation, der fremsendes med henblik på godkendelse.
3.4 Tovværk, gjorde og tråde 3.4.1 Hvor disse materialer benyttes i konstruktionen af en redningsflåde  

 eller i færdiggørelsen af fittings eller udstyr, skal de specificeres  

 tilstrækkeligt detaljeret.
Alt tovværk skal være fastgjort til redningsflåden  

 på en sådan måde, at opdriftsringene ikke beskadiges, hvis det ved et uheld  

 rives af.
3.5 Sømme 3.5.1 Komplette detaljer for den metode, der ønskes benyttet til samling  

 af de emner, redningsflåden skal konstrueres af, skal fremsendes til  

 Søfartsstyrelsen.
 3.5.2 Hvis limning benyttes, skal en komplet beskrivelse omfattende  

 sammensætning, retningslinier for opbevaring, blanding, påføring og anvendte  

 prøvninger fremsendes.
 3.5.3 Sømme skal opfylde de generelle krav for materialer som nævnt i  

 regel 3.3.1. Desuden skal det demonstreres, at sømprøver kan modstå en  

 belastningsprøve, der mindst svarer til Søfartsstyrelsens krav til trækprøven  

 for materialet.
3.6 Opdriftskamre 3.6.1 Hovedopdriftskamrene, der danner redningsflådens grænser, skal  

 opblæses med gas fra et automatisk opblæsningssystem som specificeret i regel  

 4.1 og skal ved opblæsning give et rumfang på mindst 96 dm 3 for hver person,  

 redningsflåden kan optage.
Denne beregning skal baseres på opdriftsringens  

 eller opdriftsringenes design diameter.
Tillæg for stoffets strækning gives  

 ikke.
 3.6.2 I redningsflåder for op til 25 personer, skal for at tilvejebringe  

 en sikkerhedsmargin hovedopdriftsrummet være inddelt i mindst to adskilte  

 rum, som hver især oppustes gennem en kontraventil på hvert rum.  

 Opdriftsrummene skal være således konstrueret, at såfremt det ene af rummene  

 beskadiges eller oppustning ikke er mulig, skal de intakte rum sammen med den  

 intakte bund med positivt fribord over hele redningsflådens omkreds kunne  

 bære det antal personer, som redningsflåden er godkendt til at optage, og som  

 hver har en vægt på 75 kg og sidder i normal stilling.
 3.6.3 Arrangementer for at opnå ovennævnte, der er accepteret, er en  

 enkelt opdriftsring delt i to lige store dele med en membran eller to  

 separate ringe, den ene pålimet oven på den anden.
3.6.4 Begge opdriftsringe på flåder med 2 ringe bidrager til den krævede  

 totale opdrift.
Det maksimale design volumen for hvert opdriftskammer må ikke  

 overstige 60% af opdriftskamrenes totale volume.
3.6.5 Arrangementet af skillevægge eller membraner (hvor disse er  

 nødvendige) i opdriftsringene skal være således, at de udgør en faktisk  

 fortsættelse af opdriftsringens grænsemateriale, såfremt der kun sker  

 opblæsning på den ene side af membranen.
Et trykfald i et hvilket som helst  

 kammer må ikke forårsage et væsentligt trykfald i de resterende kamre.
 3.6.6 Arrangementet for opdriftskamre i flåder for mere end 25 personer  

 skal være til Søfartsstyrelsens tilfredshed.
3.7 Tagbuer og tofter 3.7.1 Tagbuer eller andre indretninger for understøtning af overdækket og  

 hovedopdriftskamrene skal opblæses med gas fra det automatiske  

 opblæsningssystem.
3.7.2 I tilfælde af en flåde med en enkelt opdriftsring skal ringen deles  

 med en membran, og en tofte skal monteres.
Toften skal:
.1 opblæses automatisk med gas, når redningsflåden oppustes, .2 være monteret således, at gulvet deles i to lige store dele, og .3 være arrangeret således, at såfremt en hvilken som helst halvdel af  

 opdriftsringen mister sit tryk, vil den resterende halvdel sammen med toften  

 forme en intakt redningsflåde.
 3.7.3 Alternative forslag til den oppustede tofte vil blive taget i  

 betragtning, forudsat de effektivt giver samme grad af inddeling af flåden.
 3.7.4 Tofter omfattes ikke i hovedopdriftsberegningen af 96-dm 3 for hver  

 person.
3.7.5 Når monteret i forbindelse med skillevægge eller membraner i et  

 design med en enkelt opdriftsring skal toften være forsynet med en slæk  

 membran, der deler toften i længderetningen.
Membranen skal være  

 tilstrækkelig slæk og løs til at kunne bevæge sig på tværs og optage den  

 anden toftehalvdels form, hvis toften beskadiges.
Dette nødvendiggør separat  

 oppustning af toften på hver side af membranen.
Alle bemærkninger vedrørende  

 materiale og konstruktion af opdriftskamre er gældende for disse enheder, og  

 deres vedhæftning til opdriftsringene skal være således, at de ikke berører  

 hele systemets tryktæthed.
3.8 Bund 3.8.1 Redningsflådens bund skal være vandtæt og i tilstrækkelig grad kunne  

 isoleres mod kulde, enten:
.1 ved hjælp af et eller flere rum, som de ombordværende kan puste op,  

 eller som oppustes automatisk og kan tømmes og pustes op igen af de  

 ombordværende, eller .2 ved hjælp af andet lige så effektivt middel, der ikke tilvejebringes  

 ved oppustning.
3.8.2 En opblæsbar bund skal konstrueres af passende materialer med et  

 eller flere kamre.
Midler til tømning af hvert kammer kan kombineres med  

 indblæsningsventilen eller være en separat prop.
 3.8.3 Særlig opmærksomhed skal rettes på bundens vedhæftning til  

 opdriftskammeret for at sikre, at samlingen er sikker og vandtæt.
3.8.4 Bundens areal målt til indersiden af opdriftsringen skal være mindst  

 0,372 m 2 for hver person, redningsflåden kan optage.
For redningsflåder op  

 til 25 personers kapacitet skal arealet, der er optaget af en hvilken som  

 helst tofte, medtages i beregningen af bundens areal.
For redningsflåder med  

 større kapacitet end 25 personer skal arealet for en hvilken som helst tofte  

 eller tofter ikke medtages i beregningen af bundens areal.
 3.8.5 Areal, der optages af støtter for overdækket, skal ikke medtages i  

 beregningen af bundens areal.
3.9 Opblæsning 3.9.1 Redningsflåden skal oppustes af en ikke-giftig luftart.
Oppustning  

 skal være tilendebragt inden for et tidsrum af 1 min. ved en  

 omgivelsestemperatur fra 18 grader C til 20 grader C og inden for et tidsrum  

 af 3 minutter ved en omgivelsestemperatur på -30 grader C.
Efter oppustning  

 skal redningsflåden beholde sin form, når den er lastet med den fulde last af  

 personer og udrustning.
3.9.2 Hver oppusteligt rum skal kunne modstå et tryk svarende til mindst 3  

 gange arbejdstrykket og skal ved hjælp af enten overtryksventiler eller  

 begrænset luftforsyning være forhindret i at nå op på et tryk, der overstiger  

 to gange arbejdstrykket.
Der skal forefindes midler til montering af den i  

 regel 5.10 foreskrevne luftpumpe eller blæsebælg således, at arbejdstrykket  

 kan opretholdes.
3.10 Ballastposer 3.10.1 For at forbedre flådens stabilitet skal ballastposer eller andre  

 lignende effektive midler monteres på flådens underside.
Disse poser skal  

 være i overensstemmelse med bestemmelserne i tillæg 2. Vendeliner må ikke  

 monteres.
3.11 Overdække Redningsflåden skal have et overdække, der beskytter de ombordværende mod  

 vejrliget, og som automatisk rejser sig, når redningsflåden pustes op.  

 Overdækket skal opfylde følgende:
3.11.1 Det skal til Søfartsstyrelsens tilfredshed yde isolation mod varme  

 og kulde ved hjælp af enten to lag materiale adskilt af et luftrum eller  

 andet lige så effektivt middel.
Såfremt isolationen etableres ved to lag  

 materiale adskilt af et luftrum, skal dette være oppusteligt.
Der skal  

 forefindes et middel, der forhindrer, at der opsamles vand i luftrummet.
 3.11.2 Overdækket skal, når det er rejst, kunne modstå prøven beskrevet i  

 regel 7.17.
 3.11.3 Der skal under alle dele af overdækket være tilstrækkelig højde til  

 at de ombordværende bekvemt kan sidde opret, når flåden flyder på vandet.
3.11.4 En ventilationsåbning skal være monteret i flåder for 6 personer.
I  

 flåder for 7 til 25 personer inklusive skal monteres mindst 2 diametralt  

 modsat placerede ventilationsåbninger.
I flåder for mere end 25 personer skal  

 antallet af ventilationsåbninger være til Søfartsstyrelsens tilfredshed.  

 Ventilationsåbningerne skal være forsynet med midler til lukning, og de skal  

 være åbne, når flåden er pakket.
De skal til hver en tid give tilstrækkelig  

 luft til de ombordværende, selv når indgangene er lukkede.
3.11.5 Hver indgang skal være tydeligt afmærket og være forsynet med  

 effektive regulerbare lukkearrangementer, som let og hurtigt kan åbnes  

 indefra og udefra således, at ventilation er mulig uden indtrængen af  

 havvand, blæst og kulde.
Redningsflåder, der optager mere end otte personer,  

 skal have mindst to diametralt modsatte indgange.
Redningsflåder, der  

 optager mere end 25 personer, skal have mindst tre indgange.
 3.11.6 I flåder, der er forsynet med et udvendigt og indvendigt overdække,  

 skal indgangslukningerne være dobbelte og arrangeret således, at det  

 isolerende rum mellem det udvendige og det indvendige overdække fortsætter ud  

 over indgangene, når de er lukkede.
3.11.7 Arrangementer for fastholdelse af indgangene i åben stilling skal  

 være monteret, og flåden skal være pakket med indgangene åbne.
Det skal være  

 muligt at sikre dem i lukket stilling således, at de er vejrtætte.
3.11.8 Overdækket skal være forsynet med mindst en udkigsåbning således,  

 at synsfeltet er omkring 360 af horisonten.
Udkigsåbningen skal være forsynet  

 med lukkemidler.
Redningsflåder, der optager mere end 25 personer, skal  

 være forsynet med mindst to udkigsåbninger således anbragt, at det samlede  

 synsfelt er så nær som muligt 360 grader.
3.12 Regnvandopsamler Der skal monteres midler til opsamling af regnvand fra overdækket og  

 gående gennem dette i form af et kort rør forsynet med en stopper eller andet  

 middel til at kontrollere vandstrømmen.
Regnvand kan normalt opsamles i poser  

 af polythene (eller lignende), der benyttes til pakning af  

 nødudstyrsgenstande.
En bemærkning herom skal indføres i Instruktionshæftet  

 (se regel 5.26.2.8).
3.13 Indvendige redningsliner Alle redningsflåder skal indvendigt langs periferien være forsynet med  

 redningsliner.
Disse redningsliner skal bestå af gjorde mindst 25 mm brede  

 eller af tovværk mindst 25 mm i omkreds.
3.14 Udvendige redningsliner 3.14.1 En redningsline skal være fastgjort til redningsflåden udvendigt.  

 Redningslinen skal udgøre et passende holdepunkt for personer i vandet og  

 skal udføres med bugter, der hver, når flåden er fuldt lastet, rækker mindst  

 75 mm ned i vandet.
 3.14.2 Disse redningsliner skal bestå af gjorde mindst 25 mm brede eller  

 af tovværk mindst 25 mm i omkreds.
 3.14.3 Redningsliner skal være passende monteret således, at flåden kan  

 bæres i dem.
3.15 Fangline 3.15.1 Redningsflåden skal være forsynet med en effektiv fangline af en  

 længde svarende til mindst to gange afstanden fra stuvet position til  

 vandlinien, når skibet ligger på sin mindste dybgang i søen eller 15 m, alt  

 efter hvad der er længst.
3.15.2 Fanglinesystemet herunder dets fastgøringsmidler til  

 redningsflåden, bortset fra det i regel 9 foreskrevene svage led, skal have  

 en brudstyrke .1 på mindst 7.5 kN for redningsflåder for op til 8 personer, .2 på mindst 10.0 kN for redningsflåder for 9 til 25 personer, og .3 i alle tilfælde med en sikkerhedsfaktor på mindst 3 baseret på  

 bugsertrækket målt under prøven beskrevet i regel 7.16.
 3.15.3 For redningsflåder, der kan optage mere end 25 personer, skal  

 fanglinesystemets brudstyrke være mindst 15 kN.
 3.15.4 Brudstyrken af den knobede fangline skal beregnes at være 55% af  

 linens normale brudstyrke.
3.15.5 Fanglinen skal i den operationsklare redningsflåde være placeret  

 således, at flåden kan udløses af en person.
Den totale kraft der skal bruges  

 for at trække fanglinen ud af containeren og for at aktivere  

 udløsermekanismen således, at ventilen eller membranen åbens helt, må ikke  

 overstige 150 N.
3.16 Entringsarrangement 3.16.1 Mindst en indgang - dog i redningsflåder, der optager mere end 25 personer, bortset fra slidskearrangementer, mindst to indgange ~ skal være forsynet med en halvfast ombordstigningsrampe, der gør det muligt for personer at borde redningsflåden fra søen, og som er konstrueret på en sådan måde, at der ikke sker nogen væsentlig luftudtømning fra redningsflåden, hvis rampen beskadiges.
Hvad angår en nedfirbar redningsflåde med mere end en indgang, skal ombordstigningsrampen monteres ved indgangen over for indhalerlinerne og indskibningsfaciliteterne.
3.16.2 Indgange, der ikke er forsynet med en ombordstigningsrampe, skal  

 have en ombordstigningslejder, hvis nederste trin skal befinde sig mindst 0.4  

 m under redningsflådens lette vandlinie.  Også indgange, der er forsynet  

 med en ombordstigningsrampe, skal have ombordstigningslejder.  

 Ombordstigningslejdernes nederste trin skal være belastet således, at det  

 synker.
Der skal forefindes midler indvendig i redningsflåden, hvorved  

 personer kan trække sig ind i redningsflåden fra ombordstigningslejderen.
3.17 Opretningsarrangement 3.17.1 Redningsflådens stabilitet skal, når flåden vender med bunden i  

 vejret, være sådan, at flåden i søgang og i stille vejr kan bringes på ret  

 køl af en person under betingelser som beskrevet i regel 7.19.
 3.17.2 Alle redningsflåder skal have en skridsikker overflade i området,  

 hvorfra flåden vendes.
4 OPBLÆSNINGSSYSTEM 4.1 Generelt 4.1.1 Opblæsningssystemet skal opfylde kravene til afprøvning beskrevet i  

 regel 7.4 4.1.2 Opblæsningen skal foregå ved, at een person trækker i udløserlinen.
 4.1.3 Trykflasken og udløserhovedet skal være stuvet og sikret på flådens  

 yderside.
4.2 Gas 4.2.1 Gassen, der bruges for opblæsning skal være ikke-giftig, f.eks.
CO2.  

 Den skal give en høj grad af opblæsning, men skal være tilstrækkelig fri for  

 at tilise udgangen under ekspansion således, at opblæsningen opfylder kravene  

 i regel 7.4 4.2.2 Mængden af gas skal være tilstrækkelig til at opfylde kravene i  

 regel 7.4.
4.3 Trykflaske 4.3.1 Trykflasker, der bruges for luftarten, skal produceres til en  

 standardspecifikation, der kan accepteres og godkendes af Søfartsstyrelsen.
4.3.2 Flaskehalsen skal være forsynet med gevind således, at en  

 ventilenhed kan påmonteres.
Funktionen af denne enhed er at tilbageholde  

 gassen i flasken og i forbindelse med et udløserhoved at frigøre gassen på  

 det ønskede tidspunkt.
Gevind for udløserhovedet og højtrykslangerne skal  

 under transport være forsynet med propper.
4.3.3 For at opnå højeste opblæsningshastighed skal CO2, når det benyttes,  

 udløses i væskeform.
For at sikre dette, skal passagevejene for gas være  

 designede således, at ekspansion ikke kan ske.
Et stigrør skal indvendigt i  

 flasken være monteret til ventilenhedens bund således, at den åbne ende er  

 nedsænket i væsken, når flasken er i sin operationsklare stilling.
En  

 sikkerhedsanordning skal være indbygget for at frigøre gassen ved et tryk  

 lavere end flaskens prøvetryk.
 4.3.4 Hvor CO2 benyttes, skal dets tørhed defineres som CO2 type 1 i  

 sektion 1 i British Standard specification 4105 - »Specification for  

 Liquid CO2 Industrial«.
4.3.5 Flasken skal på uudslettelig måde være mærket i overensstemmelse med  

 kravene i den relevante specifikation.
For at muliggøre kontrolvejning af  

 gasindholdet skal en flaske være påstemplet oplysninger om vægten af  

 gasladningen og taravægten i kilogram.
4.4 Udløserhoved 4.4.1 Flasker, ventiler og udløserhoveder af letmetal accepteres først,  

 når de til Søfartsstyrelsens tilfredshed er afprøvet i havvand.
 4.4.2 Hvor det er foreslået at montere ventiler eller udløserhoveder af  

 letmetal på stålflasker skal hele samlingen af flaske, ventil og udløserhoved  

 til Søfartsstyrelsens tilfredshed underkastes en afprøvning i havvand i en  

 periode af 24 måneder.
 4.4.3 Udløserhoveder og ventiler i letmetal skal være positivt  

 polariserede.
 4.4.4 Som nævnt i regel 4.1 skal opblæsningen kunne foregå ved, at een  

 person trækker i udløserlinen.
4.4.5 Dette kræver en på trykflasken monteret mekanisme, der tillader  

 gassen at blive udløst ind i redningsflåden på det ønskede tidspunkt.
Ved et  

 sådant arrangement skal ventilen eller membranen åbne fuldt ved en vandring  

 på ikke over 200 mm.
4.4.6 Udløsermekanismen kan være arrangeret som et aftageligt  

 udløserhoved, der skrues på ventilenheden på flaskehalsen.
I dette tilfælde  

 skal gevindet være således, at der, når udløserhovedet er monteret på  

 ventilenheden, ikke er tendens til at slække på ventilen i flasken.
4.4.7 Når udløserlinen i ovennævnte type udløserhoved er fastgjort til  

 fanglinen, skal det sikres, at påvirkningen optages fuldt af udløserlinen,  

 indtil ventilen eller membranen er fuldt åben.
Når ventilen eller membranen  

 er fuldt åben, skal trækket i fanglinen helt overføres til slæbebefæstigelsen  

 eller hanefoden.
Udløserlinen skal være af ikke-korroderende materiale.
4.4.8 Der skal være midler til at tilbageholde ventilen i åben stilling,  

 når er aktiveret.
Der skal være en indikator, der viser, om udløserhovedet  

 har været aktiveret eller ej.
4.4.9 Udløserlinen skal fra drejeskiven være beskyttet i et passende  

 fleksibelt rør for at forhindre skamfiling af redningsflådens stof og for at  

 sikre, at der ikke opstår kinker på linen.
Udløserhovedet skal især ved den  

 ende, hvor røret er monteret være vandtæt.
 4.4.10 Passende midler til at forhindre, at udløserhovedet skamfiler  

 redningsflådens stof, skal være monteret.
4.5 Højtrykslanger 4.5.1 En passende højtrykslange og manifold skal være monteret for at lede  

 gassen fra flasken ind i de oppustelige kamre.
4.5.2 Et prøvetryk på 12,5 MPa skal hydrostatisk påføres hver enkelt  

 komplet slangesæt i 1 min.
Enhver lækage i slange eller endestykke vil  

 medføre kassation.
Efter denne prøve skal hver slange tørres ved  

 gennemblæsning med luft, og længden, der skal være indenfor grænserne på den  

 for slangen godkendte tegning eller specifikation skal kontrolleres.
4.5.3 Højtryksslangesættet skal være af en type, der har en brudstyrke på  

 mindst 21 MPa ved normal temperatur og 4,2 MPa ved -45 grader C.
Det skal  

 kunne fungere tilfredsstillende i temperaturområdet fra -45 grader C til +70  

 grader C og skal ved -45 grader C kunne bøjes 180 over en dorn med en radius  

 på 50 mm, hvorefter det på tilfredsstillende måde skal kunne bestå  

 hydraulikprøven på 12,5 MPa som ovenfor beskrevet.
Passende endestykker skal  

 være påmonteret.
Især skal omløbermøtrikkernes metal og godstykkelse være  

 tilstrækkelig robust til at modstå en rimelig grad af overspænding.
Hvor  

 nipler indsættes i slangens ende, skal de have en passende form for at  

 forhindre, at de beskadiger inderklædningen, når de samles.
Til hjælp for  

 denne proces må kun niplens yderside være lettere smurt med en passende  

 gummiopløsning.
4.5.4 Den endelige inspektion af hvert sæt skal godtgøre, at slangesættets  

 udboring er ren og fri for gummipartikler og alle andre fremmedlegemer.
En  

 glat, tætsluttende stang med en afrundet ende eller en kugle skal til dette  

 formål føres igennem hver enkelt slangesæts udboring.
 4.5.5 Fabrikantens navn, fabrikantens varenummer og dato for afprøvning  

 skal mærkes på slangen sammen med firmaets inspektørs stempel.
4.6 Ventiler 4.6.1 Kontraventiler skal være monteret hvert sted, hvor gassen kommer ind  

 i et oppusteligt kammer fra opblæsningssystemet eller fra et andet oppustet  

 kammer.
4.6.2 Hvert kammer, der oppustes direkte fra opblæsningssystemet skal være  

 forsynet med en overtryksventil og en ventil, der gør det muligt at blæse  

 luft ind i kammeret for at justere trykket med pumpen eller blæsebælgen, der  

 er i nødpakken.
Det kan tillades, at disse 2 funktioner kombineres i en  

 ventil.
4.6.3 Overtryksventilen skal fungere således, at den tillader luft at  

 slippe ud, såfremt trykket overstiger kammerets maksimale arbejdstryk.
Den  

 skal lukke ved et tryk, der giver tilstrækkelig tryk til at opnå stivhed af  

 ringen.
 4.6.4 Tømmeventiler skal monteres hvor nødvendigt, men deres antal skal  

 holdes på det mindst mulige for at tømme den fuldt oppustede redningsflåde  

 før pakning.
4.6.5 Opblæsningsarrangementet skal være således, at i tilfælde af, at det  

 ene opdriftskammer mister luften, vil taget forblive oprejst.
Dette skal  

 opnås ved hjælp af kontraventiler eller andre lignende midler.
 4.6.6 Tagbuer, der oppustes med gas via en kontraventil, skal være  

 forsynet med fyldeventiler, der gør det muligt manuelt at justere trykket.
4.7 Paksæk eller container 4.7.1 Hver redningsflåde med sin udrustning skal være pakket korrekt i en  

 paksæk eller container, der er konstrueret således, at den er i stand til at  

 modstå stærk slitage og yder beskyttelse af redningsflåden og dennes  

 udrustning under de til søs forekommende forhold.
Paksækkens eller  

 containerens inderside skal være glat for ikke ved skamfiling at forårsage  

 skade på flådens stof.
4.7.2 Paksækken eller containeren skal være konstrueret således, at  

 redningsflåden frigøres ved opblæsning.
Den pakkede flåde skal ligge  

 ordentligt for at undgå skamfiling af flådens stof.
 4.7.3 Hullet i containeren, som fanglinen løber igennem, skal være  

 arrangeret således, at containere vil frigøre sig ved opblæsning.
 4.7.4 Passende midler til at bære redningsflåden i sin paksæk eller  

 container før udsætning skal være monteret.
 4.7.5 Containeren skal, for så vidt det er praktisk muligt, være vandtæt  

 bortset fra afløbshullerne i bunden af beholderen.
 4.7.6 Containeren skal have en tilstrækkelig indbygget opdrift til, når  

 den er pakket med redningsflåden og dennes udrustning, at trække fanglinen  

 (udløserlinen) ud og aktivere oppustningsmekanismen, hvis skibet skulle  

 synke.
 4.7.7 Faste beholdere for redningsflåder til udsætning ved hjælp af en  

 udsætningsanordning skal være fastgjort på en sådan måde, at beholderen eller  

 dele deraf ikke kan falde i havet under og efter oppustning og udsætning af  

 den indeholdte redningsflåde.
5 UDRUSTNING 5.1 Lamper 5.1.1 For at lette eftersøgningen af redningsflåden skal der på  

 redningsflådens overdække forefindes mindst en manuelt betjent lampe, der  

 skal være synlig hele horisonten rundt.
Den skal opfylde bestemmelserne i  

 regel 5.1.2. Indvendigt i redningsflåden skal der forefindes en manuelt  

 betjent lampe, der opfylder bestemmelserne i regel 5.1.3. Lamperne skal have  

 uafhængige ledningssystemer.
5.1.2 Den udvendige lampe skal i en mørk nat med klar luft være synlig i  

 en afstand af mindst 2 sømil - d.v.s., den skal have en lysstyrke på mindst  

 4,3 cd. - over den øvre halvkugle i et tidsrum af mindst 12 timer.
Er lampen  

 en blinkende lampe, skal den blinke med en hastighed af mindst 50 blink pr.  

 minut i de første 2 timer af en brugstid på 12 timer.
Lampen skal få sin  

 energi fra et søvandsaktiveret batteri eller fra et kemisk tørelement og skal  

 lyse automatisk, når redningsflåden pustes op.
Elementet skal være af en  

 type, der ikke forringes på grund af væde eller fugtighed inde i den pakkede  

 redningsflåde og skal være sikret mod lækage af kemikalier, der kan skade  

 eller forårsage nedbrydning af stof, der benyttes til fabrikation af  

 redningsflåder.
5.1.3 Den indvendige lampe skal kunne lyse i alt i et tidsrum af mindst 12  

 timer.
Den skal lyse automatisk, når redningsflåden pustes op og have  

 tilstrækkelig styrke til at muliggøre læsning af overlevelses- og  

 udrustningsvejledninger.
 5.1.4 Elementet skal have en garanteret lagertid på mindst 3 år.
 5.1.5 Konstruktionen af lamper og elementer skal være tilstrækkelig robust  

 til at modstå den krævede faldprøve uden, der opstår skade på lampen eller  

 redningsflåden.
 5.1.6 Lyset (inklusiv lampe, fittings, ledning og element) skal:
.1 ikke tage skade, når det opbevares inden for et lufttemperaturområde  

 fra -30 grader C til +65 grader C, .2 hvis saltvandsaktiveret fungere inden for et havvandstemperaturområde  

 fra -1 grad C til +30 grader C, .3 hvis forsynet med et kemisk tørelement fungere inden for et  

 lufttemperaturområde fra -30 grader C til +65 grader C, .4 være modstandsdygtig over for råd og korrosion og ikke i urimelig grad  

 være modtagelig for angreb af havvand, olie eller svamp, .5 i inaktiv tilstand med polerne tildækket være i stand til at være  

 neddykket i saltvand i 30 dage uden at nedbrydes eller miste energi.
5.2 Nødpakker og beholdere 5.2.1 Enhver redningsflåde skal være forsynet med en nødpakke, der  

 indeholder enten den udrustning, der er nævnt i regel 5.3 til 5.26 eller i  

 regel 5.27. Udrustningen skal pakkes i en beholder således, at den kan modstå  

 en faldprøve fra 18 meter eller fra den højde, den skal godkendes til, hvad  

 der er højst.
Nødpakken skal være af blødt materiale.
5.2.2 Nødpakken skal være forsynet med en liste over indholdet.
Nødpakken  

 skal være vandtæt og være i stand til straks at kunne åbnes samt at kunne  

 genlukkes rimeligt vandtæt.
Udrustningen skal være pakket på en sådan måde,  

 at genstande, der skal bruges først, f.eks. antisøsygetabletter, pyroteknik,  

 lygte og fløjte, skal være let tilgængelige.
5.2.3 Nødpakken skal til enhver tid være fastsurret til redningsflåden.  

 Den skal vende åbningen opad og skal kunne flyde på vandet i mindst 30  

 minutter, uden at indholdet tager skade.
Linen, der benyttes til fastsurring  

 af nødpakken, skal have en styrke, så den har en sikkerhedsfaktor på mindst 3  

 baseret på vægten af nødpakken eller 1,8 kN, hvad der er størst.
 5.2.4 Nødpakker skal benævnes i henhold til deres indhold, d.v.s.:
 .1 Nødpakker, der opfylder regel 5.23 til 5.26, kaldes SOLAS A  

 PACK.
 .2 Nødpakker, der opfylder regel 5.27, kaldes SOLAS B PACK.
5.3 Kastering Hver redningsflåde skal være forsynet med en kastering, der kan flyde på  

 vandet, og som skal være stuvet i en tilgængelig position.
Til kasteringen  

 skal være fastgjort mindst 30 meter line, der kan flyde på vandet.
Linen skal  

 have en brudstyrke på mindst 1,0 kN.
Kasteringen skal kunne kastes mindst 9  

 meter i stille vejr.
Den skal have en størrelse, der gør det muligt for en  

 person i vandet at holde fast i den.
Den indenbords ende af linen skal være  

 fastgjort til redningsflåden.
5.4 Sikkerhedskniv 5.4.1 Kniven skal kunne flyde på vandet og skal være udformet således, at  

 den ikke kan beskadige redningsflådens stof, såfremt den tabes.
Kniven må  

 ikke være en foldekniv.
Knivsbladet skal enten være fleksibelt eller  

 tilstrækkeligt stift til at forhindre, at det brækker, hvilket kan forårsage  

 skade på redningsflåden, f.eks. ved faldprøven.
Kniven skal med en let line  

 være fastgjort til redningsflåden og opbevares i en lomme på ydersiden af  

 overdækket nær det punkt, hvor fanglinen er fastgjort til redningsflåden.  

 Knivens stuveposition skal være tydelig mærket.
 5.4.2 Redningsflåder skal være forsynet med knive som følger:
.1 flåder godkendt til at optage højst 12 personer, 1 kniv og .2 flåder godkendt til at optage 13 personer eller derover, 2 knive,  

 hvoraf den ene kan nedpakkes i nødpakken.
Denne kniv skal være forsynet med  

 en line på mindst 1 meter og kan godt være en foldekniv.
5.5 Øsekar 5.5.1 Øsekarret skal kunne flyde på vandet og have en kapacitet på mindst  

 1 dm3. Skarpe kanter skal undgås. Øsekarret skal være designet således, at  

 det ikke beskadiges ved faldprøven og ikke giver problemer ved pakning.
 5.5.2 Redningsflåder skal være forsynet med øsekar som følger:
.1 flåder, der er godkendt til at optage højst 12 personer, 1 øsekar .2 flåder, der er godkendt til at optage 13 personer eller derover, 2  

 øsekar.
5.6 Svampe Hver redningsflåde skal være forsynet med 2 svampe, der kan benyttes til  

 at tørre vand op.
5.7 Drivanker 5.7.1 Hver redningsflåde skal være forsynet med 2 drivankre hver med en  

 elastisk line og en indhalerline, hvoraf det ene drivanker er et  

 reserveanker, og det andet er permanent fastgjort til redningsflåden på en  

 sådan måde, at når redningsflåden pustes op og ligger på vandet, vil det  

 holde redningsflåden op mod vinden således, at den ligger mest stabilt.
For  

 så vidt angår krav til konstruktion og afprøvning af drivanker henvises til  

 specifikation herfor (tillæg 2). Drivankrene skal, såfremt det efter  

 Søfartsstyrelsens skøn er nødvendigt, være forsynet med en svirvel i hver  

 ende af linen.
 5.7.2 Drivankeret skal i redningsflåder, der ikke skal udsættes med et  

 godkendt udsætningsarrangement, være monteret for automatisk udsætning.  

Kravet gælder dog ikke for redningsflåder i passagerskibe.
 5.7.3 Drivankeret skal i nedfirbare redningsflåder være monteret for  

 manuel udsætning.
5.8 Pagajer 5.8.1 Hver redningsflåde skal være forsynet med 2 pagajer, der kan flyde  

 på vandet, eller tilsvarende midler for fremdrivning.
Det skal demonstreres,  

 at den lastede redningsflåde med de foreslåede pagajerne, kan fremdrives med  

 en fart på mindst 0,5 knob i stille vejr over en kort distance.
5.8.2 Pagajerne skal stuves på et let tilgængeligt sted på en sådan måde,  

 at de beskyttes mod beskadigelse eller fra tilbøjeligheden til at beskadige  

 flådens stof ved faldprøven.
Det mest passende sted for stuvning er uden for  

 nødpakken.
Skarpe kanter skal undgås.
5.9 Reparationssæt Hver redningsflåde skal være forsynet med et reparationssæt, til  

 reparation af lækager.
Det skal opbevares i en beholder.
Beskrivelse af  

 reparationssættet skal fremsendes til Søfartsstyrelsen for vurdering.
5.10 Luftpumpe eller blæsebælg Hver redningsflåde skal være forsynet med en manuelt betjent luftpumpe  

 eller blæsebælg for at efterfylde kamre om nødvendigt.
Den skal være udformet  

 således, at den let kan betjenes af en person, der sidder i redningsflåden.  

 Den skal hurtigt kunne tilsluttes fyldeventilerne i opdriftsringene, tagbuer,  

 tofter, gulv og overdækket, hvis dettes isolerende rum er opblæsbart.
Alle  

 skarpe kanter og fremspring, der kan beskadige flådens stof, skal undgås.
5.11 Midler til åbning af nødrationer 5.11.1 Hver redningsflåde skal være forsynet med 3 sikkerhedsdåseåbnere af  

 en accepteret type, der ikke tilfældigt kan beskadige flådens stof.
 5.11.2 Sikkerhedsknive med specielle dåseåbnerblade kan accepteres, ikke  

 blot som sikkerhedsknive, men også som delvis opfyldelse af kravet om 3  

 sikkerhedsdåseåbnere.
5.11.3 En sikkerhedssaks skal forefindes, hvor vandrationer helt eller  

 delvist opbevares i plastposer eller lignende.
Sugerør, der effektivt kan  

 gennembryde plastposen, og som ikke tilfældigt kan skade flådens stof, kan  

 accepteres.
5.12 Førstehjælpsudstyr 5.12.1 Hver redningsflåde skal være forsynet med et førstehjælpsudstyr,  

 medicinkiste nr. 4, der skal opbevares i en vandtæt kasse, der kan lukkes tæt  

 efter brug.
Kassen skal på klar og uudslettelig måde mærkes med udløbsdato.
5.13 Fløjte 5.13.1 Hver redningsflåde skal for signalering være forsynet med en  

 ikke-metallisk fløjte eller tilsvarende lydgiver, der kan udsende en høj lyd.
5.14 Fiskeredskaber 5.14.1 Hver redningsflåde skal være forsynet med et sæt fiskeredskaber,  

 der kan benyttes til havfiskeri.
5.15 Pyroteknik 5.15.1 Hver redningsflåde skal være forsynet med 4 faldskærmssignaler, 6  

 håndblus og 2 røgsignaler, der kan flyde på vandet.
Signalerne skal opfylde  

 bestemmelserne i Meddelelser fra Søfartsstyrelsen B, kapitel III, regel 35,  

 36 og 37.
5.16 Lygte 5.16.1 Hver redningsflåde skal være forsynet med en vandtæt elektrisk  

 lygte, der er egnet til morsesignalering, samt et sæt reserveelementer og en  

 reservepære i en vandtæt beholder.
5.17 Radarreflektor 5.17.1 Hver redningsflåde skal være forsynet med en effektiv  

 radarreflektor eller en lignende anordning.
5.18 Signalspejl 5.18.1 Hver redningsflåde skal være forsynet med et signalspejl til brug  

 om dagen med vejledning i brug for signalering til skibe og fly.
5.19 Redningssignaler 5.19.1 Hver redningsflåde skal være forsynet med et eksemplar af de i  

 Meddelelser fra Søfartsstyrelsen B, kapitel V, regel 16 omhandlede  

 redningssignaler trykt på et vandfast kort eller opbevaret i en vandtæt  

 beholder.
5.20 Madration 5.20.1 Hver redningsflåde skal være forsynet med en madration, der  

 indeholder mindst 10.000 kJ for hver person, som redningsflåden er godkendt  

 til at optage, disse rationer skal opbevares i lufttæt emballage og anbringes  

 i en vandtæt beholder.
5.21 Vandration 5.21.1 Hver redningsflåde skal være forsynet med vandtætte beholdere  

 indeholdende i alt 1,5 l ferskvand for hver person, som redningsflåden er  

 godkendt til at optage, hvoraf 0,5 l pr. person kan erstattes af et  

 afsaltningsapparat, der kan fremstille en tilsvarende mængde ferskvand på 2  

 dage.
Endvidere skal der forefindes et rustfrit, måleinddelt drikkebæger.
5.22 Afsaltningsapparat 5.22.1 Såfremt en redningsflåde er forsynet med et afsaltningsapparat,  

 skal nødvendige fastgørelsespunkter være monteret i flåden.
Flåden skal  

 endvidere være forsynet med instruktioner, og en hvilken som helst nødvendig  

 advarsel skal være iøjnefaldende opslået.
5.23 Antisøsygetabletter 5.23.1 Hver redningsflåde skal være forsynet med mindst 6 doser  

 antisøsygetabletter og en søsygepose for hver person, som flåden er godkendt  

 til at optage.
Tabletterne skal opbevares i en passende beholder, der skal  

 være klar til brug og pakket i nødpakken.
5.24 Fastgørelse for antenne 5.24.1 Hver redningsflåde skal være forsynet med middel til på  

 tilstrækkelig vis at placere og fastgøre antennen til det i Meddelelser fra  

 Søfartsstyrelsen B, kapitel III, regel 6.2.1 foreskrevne transportable  

 radioapparat i brugspositionen.
Arrangementet skal være sådan, at antennen  

 let kan tilrigges og tages ned.
Arrangementet skal være placeret således, at  

 redningsflådens indgange ikke blokeres.
Arrangementet skal have tilstrækkelig  

 styrke til i brugssituationen at kunne holde antennen uden at beskadige  

 redningsflåden.
5.25 Termiske beskyttelsesmidler 5.25.1 Hver redningsflåde skal være forsynet med termiske  

 beskyttelsesmidler, der opfylder bestemmelserne i Meddelelser fra  

 Søfartsstyrelsen B, kapitel III, regel 34, for 10% af det antal personer, som  

 redningsflåden er godkendt til at optage, eller 2, hvad der er størst.
I  

 fiskeskibe skal redningsflåden være forsynet med termiske beskyttelsesmidler  

 til det antal personer, som redningsflåden er godkendt til at optage.
5.26 Instruktioner for overlevende 5.26.1 Hver redningsflåde skal indvendigt være forsynet med nedennævnte  

 instruktioner.
Disse instruktioner skal deles i 2 grupper,  

 »øjeblikkelige« og »efterfølgende«, og udformningen og  

 sproget skal være som fastsat af Søfartsstyrelsen.
De  

 »øjeblikkelige« instruktioner skal trykkes med store typer og på et  

 passende materiale og skal være sikret på et iøjnefaldende sted i  

 redningsflåden, så de kan ses straks ved entring.
Instruktionerne skal have  

 en fremtrædende overskrift, »Øjeblikkelige forholdsregler ved entring af  

 redningsflåden« og skal omfatte følgende:
.1 KOM VÆK FRA DET SYNKENDE SKIB .2 HOLD UDKIG EFTER OG SAML ANDRE OVERLEVENDE OP .3 SÆT DRIVANKERET, HVIS IKKE ALLEREDE SAT .4 KONTROLLER REDNINGSFLÅDENS KORREKTE FUNKTION .5 ÅBN NØDPAKKEN OG LÆS OVERLEVELSESINSTRUKTIONERNE (Position for instruktionerne skal være angivet).
5.26.2 De »efterfølgende« instruktioner kan trykkes på et opslag  

 eller i et hæfte og skal være pakket i nødpakken.
En yderligere kopi kan  

 hænge i flåden eller være trykt på bagsiden af de »øjeblikkelige  

 instruktioner«.
En kopi af hver skal herudover sammen med hver flåde  

 leveres til skibet for information for officerer og besætning.
Disse  

 »efterfølgende« instruktioner skal have overskriften  

 »Vejledning i, hvordan man holder sig i live« og skal omfatte  

 følgende:
.1 UDPEG EN FLÅDEFØRER .2 FØRSTEHJÆLP - Der kan refereres til førstehjælpsudstyret og dettes  

 indeholdte instruktioner .3 SAMLING AF REDNINGSBÅDE OG -FLÅDER .4 AFTØRRING AF REDNINGSFLÅDEN OG OPPUSTNING AF BUNDEN (HVOR RELEVANT) .5 BRUG AF DRIVANKERET .6 JUSTERING AF INDGANGSLUKNINGER OG KONTROL AF DET UDVENDIGE LYS .7 FORBEREDELSE AF OG IGANGSÆTNING AF, OM NØDVENDIGT, SIGNALUDSTYRET  

 OG/ELLER DET TRANSPORTABLE RADIOAPPARAT .8 RÅD FOR FLÅDEFØREREN OM:
.1 Arrangement af vagt .2 Beskyttelse mod kulde og varme .3 Rationering af vand og nødproviant, opsamling af regnvand .4 Instruktioner for »gør« og »gør ikke« for  

 overlevelse .9 REDNINGSFLÅDENS RUTINEMÆSSIGE VEDLIGEHOLDELSE .10 FORHOLDSREGLER VED ANKOMST AF REDNINGSFARTØJ .11 FORBEREDELSE TIL AT BLIVE TAGET PÅ SLÆB .12 HELIKOPTERREDNING .13 ANDUVNING AF LAND OG STRANDSÆTNING AF REDNINGSFLÅDEN og .14 SKITSE VISENDE REDNINGSFLÅDENS HOVEDTRÆK OG ISÆTNING AF LÆKSTOPPERE  

 m.v.
5.27 B-pakke 5.27.1 I redningsflåder, der er forsynet med en B-pakke, skal udrustningen  

 være som nævnt i regel 5.3 til 5.26, dog skal udstyr nævnt i regel 5.11, 5.14  

 , 5.20 og 5.22 ikke forefindes.
Udstyr nævnt i regel 5.15 halveres, og vand  

 nævnt i regel 5.21 reduceres til 0,1 l pr. person.
6 NEDFIRBARE REDNINGSFLÅDER 6.1 Specifikationskrav 6.1.1 En nedfirbar redningsflåde, der skal bruges sammen med en godkendt  

 udsætningsanordning skal:
.1 når redningsflåden er lastet med fuld last af personer og udrustning  

 kunne modstå et lateralt slag mod skibets side med en hastighed på mindst 3,5  

 m/s samt et fald ned i vandet fra en højde af mindst 3 m uden beskadigelse,  

 der vil påvirke dens funktion, .2 være forsynet med et middel, hvorved redningsflåden bringes ind til  

 skibssiden og fastholdes under indskibningen.
 6.1.2 Enhver nedfirbar redningsflåde om bord på passagerskibe skal være  

 anbragt således, at den hurtigt kan bordes af dens fulde last af personer.
 6.1.3 Enhver nedfirbar redningsflåde om bord på lastskibe skal være  

 anbragt således, at den kan bordes af den fulde last af personer på højst 3  

 minutter fra det tidspunkt, hvor der gives ordre til ombordstigning.
 6.1.4 Når en nedfirbar redningsflåde er ophængt i løftekrog eller hanefod  

 skal den kunne modstå en belastning på:
 .1 4 gange vægten af den fulde last af personer og udrustning ved en  

 omgivelsestemperatur og en stabiliseret redningsflådetemperatur på 20 grader  

 C +/- 3 grader C med alle overtryksventiler ude af funktion.
 .2 1,1 gange vægten af den fulde last af personer og udrustning ved en  

 omgivelsestemperatur på -30 grader C med alle overtryksventiler i funktion.
6.2 Løftearrangement 6.2.1 Afstanden mellem løftestropperne og deres befæstigelse på  

 opdriftsringene og til bunden skal sikre, at belastningen er jævnt fordelt.  

 Afstanden mellem løftestropperne skal være arrangeret således, at kæntring  

 forhindres mest muligt, og at ombordværende kan sidde så komfortabelt på  

 flådens bund.
 6.2.2 Om nødvendigt skal der træffes forholdsregler til at forstærke  

 materialet, flåden er konstrueret af, til at forhindre, at løftestropperne  

 skærer ind i det under belastning.
6.2.3 Stropperne skal samles i toppen i et øje eller i en løftering eller  

 sjækkel med muset pind.
Hver sjækkel eller ring skal være certificeret og  

 skal have en sikkerhedsfaktor på mindst 6. Sjæklens eller ringens maksimale  

 arbejdsbelastning (SWL) skal være påstemplet.
7 GODKENDELSESPRØVER FOR PROTOTYPEREDNINGSFLÅDER 7.1 Generelt 7.1.1 Før prototypeafprøvninger påbegyndes, skal det godtgøres, at enhver  

 redningsflåde er konstrueret af materialer, der opfylder bestemmelserne i  

 regel 3.3. og at samlinger er udført i overensstemmelse med regel 3.5.  

 Herudover skal tegninger og specifikationer fremsendes til Søfartsstyrelsen  

 som nævnt i regel 2.1.
 7.1.2 Hver prototyperedningsflåde skal derefter til Søfartsstyrelsens  

 tilfredshed gennemgå de i regel 7.2 til 7.35 nævnte prøver.
7.2 Faldprøve 7.2.1 Hver type redningsflåde skal underkastes mindst to faldprøver og  

 mindst en med redningsflåden nedpakket i hver type container eller paksæk, i  

 hvilke fabrikanten ønsker den godkendt.
 7.2.2 Søfartsstyrelsen kan endvidere kræve en faldprøve udført med hver  

 type redningsflåde pakket med hver type nødpakke i container eller paksæk,  

 som fabrikanten måtte ønske godkendt.
7.2.3 Redningsflåden i pakket operationsklar tilstand skal falde ned på  

 vandet fra en højde på 18 m, eller fra den højde den ønskes godkendt til at  

 kunne stuves i om bord, hvis denne er større.
Udløserlinens frie ende skal  

 være fastgjort til ophængningspunktet, så linen trækkes ud, mens  

 redningsflåden falder og dermed simulere et realistisk forløb.
7.2.4 Redningsflåden skal derefter flyde frit på vandet i 30 min.,  

 hvorefter den skal udløses ved træk i udløserlinen.
Redningsflåden skal  

 oppustes oprejst inden for 1 min.
Der skal derefter på land foretages en  

 grundig inspektion af redningsflåden, containeren eller paksækken samt  

 nødpakkens indhold.
Skader på containeren er acceptable, forudsat at de efter  

 Søfartsstyrelsens skøn ikke udgør nogen fare for redningsflåden.
Skader på  

 udrustningsgenstande er acceptable, forudsat Søfartsstyrelsen finder, at  

 genstandens operationelle effektivitet ikke er forringet, i særdeleshed kan  

 skader på vanddåser accepteres, forudsat de ikke lækker, samt skader på  

 vandposer på op til 2% af det totale volumen af vand,  forudsat at disse  

 2% er ud over den krævede vandmængde.
7.3 Flydeprøve for nødpakke 7.3.1 En nødpakke, der ikke er en integreret del af redningsflåden skal  

 kunne flyde på vandet i 30 min. uden skade på nogen del af dens indhold.
7.4 Oppustningsprøve 7.4.1 En redningsflåde pakket i hver type container eller paksæk skal  

 pustes op ved træk i udløserlinen, og der skal tages tid på, hvor længe  

 flåden er om:
.1 at blive entringsklar, dvs. opdriftsringene oppustet til fuld størrelse  

 og diameter, .2 at rejse overdækket, og .3 at opnå det fulde arbejdstryk, når den afprøves i:
.1 omgivelsestemperatur på mellem +18 grader C og +20 grader C, .2 ved en temperatur på -30 grader C og .3 ved en temperatur på +65 grader C.
 7.4.2 Når den pustes op i en omgivelsestemperatur på mellem +18 grader C  

 og +20 grader C, skal redningsflåden opnå fuldt oppustet tilstand på ikke  

 over 1 min.
7.4.3 Til oppustningsprøven ved -30 grader C skal den pakkede  

 redningsflåde, forinden den pustes op ved træk i udløserlinen, i 24 timer  

 have været anbragt i et kuldekammer ved en temperatur på -30 grader C.
Under  

 disse betingelser skal redningsflåden nå arbejdstryk på 3 min.
Redningsflåden  

 skal underkastes 2 oppustningsprøver ved denne tempera tur.
Der må ikke opstå  

 skridning i samlingerne, krakelering eller anden skade på redningsflåden, og  

 den skal være klar til brug efter prøverne.
7.4.4 Til oppustningsprøven ved +65 grader C skal den pakkede  

 redningsflåde, uden container eller paksæk forinden den pustes op ved træk i  

 udløserlinen have være anbragt i et varmekammer ved en temperatur på +65  

 grader C i ikke under 7 timer.
Under disse betingelser skal  

 overtryksventilerne have tilstrækkelig kapacitet til at forhindre, at  

 maksimumtrykket under oppustning når 2 gange overtryksventilernes lukketryk.  

 Der må ikke opstå skridning i samlinger, krakelering eller anden skade på  

 flåden.
7.5 Produktionsprøver 7.5.1 Prototyperedningsflåder skal underkastes produktionsprøver som  

 beskrevet i regel 8.8.5, 8.8.6, 8.8.7 og 8.8.8.
7.5.2 Nødvendigheden for afprøvning af flåders modificerede konstruktion  

 skal vurderes af Søfartsstyrelsen.
Andre metoder for tilfredsstillende  

 demonstrering af redningsflådens funktion i koldt klima, som angivet i SOLAS,  

 kan aftales mellem Søfartsstyrelsen og andre landes myndigheder.
7.6 Trykprøve 7.6.1 Hvert enkelt oppusteligt kammer i redningsflåden undtaget bunden  

 skal afprøves til et tryk svarende til 3 gange arbejdstrykket.
Efter 5 min.  

 må der ikke være opstået skridning i samlingerne, krakelering eller anden  

 skade på redningsflåden.
 7.6.2 Bunden, hvis oppustelig, skal afprøves ved en af følgende prøver:
.1 bunden skal opblæses til dens designede tryk, og trykket må efter 1  

 time ikke være faldet med mere end 5%, når der er kompenseret for  

 forandringer i omgivelsestemperatur og tryk, .2 bunden skal opblæses til et tryk på 30 mm Hg og efterlades i 24 timer.  

 Trykket må herefter ikke være faldet mere end 10%, når der er kompenceret for  

 forandringer i omgivelsestemperatur og tryk.
7.7 Prøve på fanglinesystem 7.7.1 Liner, der skal bruges som fangliner, skal trækprøves og skal have  

 en brudstyrke på:
 .1 mindst 7,5 kN for redningsflåder for op til 8 personer.
 .2 mindst 10,0 kN for redningsflåder for 9 til 25 personer.
 .3 mindst 15,0 kN for redningsflåder for 26 til 50 personer.
 .4 Brudstyrken skal altid have en sikkerhedsfaktor på mindst 3 baseret på  

 bugsertrækket som målt under prøven nævnt i regel 7.16.
 7.7.2 Prøver på fanglinesystemer for redningsflåder for mere end 25  

 personer skal være til Søfartsstyrelsens tilfredshed.
7.7.3 Et svagt led i fanglinesystemet skal trækprøves.
Det skal have en  

 brudstyrke på 2,2 kN +/- 0,4 kN.
Det skal være monteret således, at det ikke  

 udgør en del af fanglinesystemet, før flåden flyder frit.
7.8 Prøve af lys 7.8.1 12 lys for udvendigt lys og 12 lys for indvendigt lys skal gennemgå  

 følgende temperaturprøve, idet lysene vekselvis skal underkastes  

 omgivelsestemperaturer på -30 grader C og +65 grader C.
Disse vekselperioder  

 behøver ikke følge umiddelbart efter hinanden, og følgende fremgangsmåde -  

 gentaget med i alt 10 perioder - kan accepteres:
.1 en 8 timers periode ved +65 grader C tilendebringes på 1 dag, .2 prøveemnerne fjernes fra varmekammeret samme dag og efterlades under  

 almindelige temperaturer til næste dag, .3 en 8 timers periode ved -30 grader C tilendebringes næste dag, og .4 prøveemnerne fjernes fra kuldekammeret samme dag og efterlades under  

 almindelige temperaturer til næste dag.
7.8.2 Lysene må ikke udvise tegn på skade såsom krakelering eller  

 forandring af mekaniske kvaliteter efter denne prøve.
Hvis samme type lys  

 benyttes for både udvendigt og indvendigt lys er det kun nødvendigt at  

 afprøve 12 lys.
7.8.3 .1 For søvandsaktiverede lys skal fire lys af hver type afprøves i  

 søvand ved en temperatur på -1 grad C taget direkte fra en temperatur på -30  

 grader C.
Fire af hver type afprøves i søvand, ved en temperatur på +30  

 grader C taget direkte fra en temperatur på +65 grader C.
Fire lys af hver  

 type skal afprøves i ferskvand ved omgivelsestemperatur.
Lysene for udvendigt  

 lys skal have en lysstyrke tilstrækkelig til at kunne ses mindst 2 sømil i en  

 mørk nat med klar luft, dvs. 4,3 cd., og skal kunne fungere i et  

 tidsrum af ikke under 12 timer.
Lysene for indvendigt lys skal have en  

 lysstyrke, som er tilstrækkelig til, at det er muligt at læse overlevelses-  

 og udrustningsinstruktioner i et tidsrum af ikke under 12 timer.
7.8.3 .2 For tørt aktiverede lys skal, forudsat de ikke kommer i kontakt  

 med søvand, fire lys af hver type afprøves ved en lufttemperatur på -30  

 grader C, fire af hver type ved en lufttemperatur på +65 grader C og fire af  

 hver type i luft ved omgivelsestemperatur.
Lysene for udvendigt lys skal have  

 en lysstyrke tilstrækkelig til at kunne ses mindst 2 sømil i en mørk nat med  

 klar luft, dvs. 4.3 cd., og skal kunne fungere i et tidsrum af ikke  

 under 12 timer.
Lysene for indvendigt lys skal have en lysstyrke, som er  

 tilstrækkelig til, at det er muligt at læse overlevelses- og  

 udrustningsinstruktioner i et tidsrum af ikke under 12 timer.
 7.8.4 I tilfælde af blinklys skal det godtgøres, at blinkhastigheden i de  

 første to timer af 12 timers perioden ikke er under 50 blink i minuttet.
7.9 Vægtprøve 7.9.1 Den færdigpakkede redningsflåde i sin container eller paksæk skal  

 vejes for at fastslå om dens masse overstige 185 kg.
7.10 Styrkeprøve for samlinger 7.10.1 Det skal demonstreres, at prøveemner af samlingerne kan modstå en  

 prøvebelastning mindst svarende til brudstyrken for redningsflådens stof  

 krævet i punkt 3.5.3.
7.11 Opankringsprøve 7.11.1 Redningsflåden skal - lastet med en vægt svarende til det totale  

 antal personer, den skal godkendes til, samt dens udrustning - opankres eller  

 fortøjes til søs eller i en havn med saltvand.
Redningsflåden skal forblive  

 flydende på positionen i 30 dage.
Trykket kan tillades justeret en gang  

 dagligt ved hjælp af luftpumpen eller blæsebælgen.
Redningsflåden må ikke  

 lide nogen skade, der kan forringe dens effektivitet.
Efter denne prøve skal  

 redningsflåden underkastes en trykprøve i overensstemmelse med disses reglers  

 regel 7.4.4 og 7.6.
7.12 Laste- og siddeprøve 7.12.1 Den fuldt udrustede og oppustede redningsflådes fribord i ulastet  

 tilstand skal registreres.
Redningsflådens fribord registreres påny, når  

 antallet af personer, for hvilket den skal godkendes - med en gennemsnitsvægt  

 på 75 kg og hver iført redningsvest - er kommet om bord og sidder i flåden.  

 Det skal godtgøres, at samtlige personer siddende har tilstrækkelig plads og  

 fri højde, og at de forskellige dele af udrustningen kan håndteres indenbords  

 i denne tilstand og med bunden pustet op.
Minimumsfribordet, når  

 redningsflåden ligger på ret køl og er lastet med vægten af det antal  

 personer, som den skal godkendes til, og sin udrustning og med uoppustet  

 bund, må ikke være mindre end 300 mm.
7.12.2 Ovennævnte prøve skal tillige udføres i den mindste  

 flådestørrelse, der ønskes godkendt.
Det skal herved tillige demonstreres, at  

 samtlige personer iført overlevelsesdragt og redningsvest kan samle, håndtere  

 og betjene den til flåden hørende nødradiopejlsender.
7.13 Stabilitetsprøve 7.13.1 Det antal personer, hvortil redningsflåden skal godkendes, skal  

 anbringes i den ene side og derpå i den ene ende.
I hvert tilfælde skal  

 fribordet registreres.
Fribordet skal under disse betingelser være sådan, at  

 der ikke er fare for, at redningsflåden bordfylder.
 7.13.2 Stabilitetsprøven under entring skal udføres på følgende måde:
2 personer hver iført godkendte redningsveste skal entre den tomme  

 redningsflåde.
Det skal derpå demonstreres, at de 2 personer i redningsflåden  

 let kan hjælpe en tredje person, som skal foregive at være bevidstløs, op af  

 vandet.
Denne tredje person skal have ryggen vendt mod åbningen, således at  

 han ikke kan hjælpe de reddende.
Det skal demonstreres, at vandballastposerne  

 hensigtsmæssigt modvirker krængningsmomentet på redningsflåden, og at der  

 ikke er fare for, at redningsflåden kæntrer.
7.14 Havariprøve 7.14.1 Det skal demonstreres, at i tilfælde af, at halvdelen af  

 opdriftskamrene beskadiges eller ikke pustes op, vil det eller de intakte  

 opdriftskamre holde det antal personer oppe, hvortil redningsflåden skal  

 godkendes, og med positivt fribord over hele redningsflådens periferi.
Dette  

 kan demonstreres med personer hver med en vægt på 75 kg siddene på deres  

 normale positioner eller med en tilsvarende fordelt vægt.
7.15 Manøvreprøve 7.15.1 Det skal demonstreres, at man med pagajerne kan padle  

 redningsflåden - fuldt lastet og under rolige vejrforhold - med en fart af  

 mindst 0,5 knob over en distance på mindst 25 m.
7.16 Slæbeprøve 7.16.1 Det skal demonstreres, at den fuldt lastede redningsflåde med  

 drivankeret sat på tilfredsstillende vis kan slæbes gennem vandet med en fart  

 af 3 knob over en distance på en halv sømil i stille vejr, samt at slæbeline  

 og befæstigelse har en sikkerhedsfaktor på mindst 3. Trækket i slæbelinen  

 skal registreres.
7.17 Springprøve 7.17.1 Det skal demonstreres, at en person kan springe ned på den  

 oppustede redningsflåde med og uden tagbuen rejst fra en højde på 4,5 m uden  

 at beskadige redningsflåden.
Prøvepersonen skal veje mindst 75 kg og være  

 iført fodtøj med en hård sål og uden fremstående søm.
Springene skal  

 gentages, indtil det er godtgjort, at det antal personer, redningsflåden skal  

 godkendes til, er kommet om bord, idet halvdelen af springene skal foretages  

 med rejst tagbue og den resterende del uden rejst tagbue.
 7.17.2 Springprøven kan foretages ved fald af en passende dukke med en  

 tilsvarende vægt.
7.18 Entringsprøve 7.18.1 Entringsprøven skal udføres i et svømmebassin af et hold på ikke  

 over fire voksne personer med forskellig legemsbygning, der kan accepteres af  

 Søfartsstyrelsen.
De må ikke være dygtige svømmere.
Til denne prøve skal de  

 være iklædt skjorte og bukser eller kedeldragt og skal være iført godkendte  

 redningsveste tilpasset voksne.
De skal hver svømme omkring 100 m, før de  

 forsøger at entre flåden.
Der må ikke være nogen hvilepause mellem svømningen  

 og entringsforsøget.
Entring skal forsøges af hver person enkeltvis, dvs.  

 uden hjælp fra andre svømmere eller personer, der allerede er i  

 redningsflåden.
Vanddybden skal være tilstrækkelig stor til at forhindre  

 nogen ydre hjælp.
Arrangementet vil blive betragtet som tilfredsstillende,  

 hvis tre af personerne uden hjælp entrer redningsflåden, og den fjerde entrer  

 med bistand fra en af de andre.
Prøven skal foretages ved hver type indgang.
7.19 Opretningsprøve 7.19.1 Til denne prøve skal redningsflåden flyde med undersiden opad.  

 Opretningsprøven skal udføres af det samme hold personer, som krævedes til  

 entringsprøven som beskrevet i regel 7.18. Hver enkelt person skal uden hjælp  

 forsøge at vende redningsflåden.
Vanddybden skal være tilstrækkelig til at  

 forhindre nogen hjælp til at entre den omvendt flydende redningsflåde.  

 Opretningsarrangementet vil blive betragtet som tilfredsstillende, hvis hver  

 enkelt person uden hjælp kan vende redningsflåden.
7.20 Bordfyldningsprøve 7.20.1 Det skal demonstreres at redningsflåden, selv om den er helt  

 bordfyldt, er i stand til at holde det antal personer oppe, som den skal  

 godkendes til, og forblive sødygtig.
Redningsflåden må ikke deformeres  

 alvorligt i denne kondition.
Det kan være nødvendigt at kræve demonstreret,  

 at redningsflåden ikke deformeres væsentligt i bølger.
7.21 Spuleprøve 7.21.1 For at eftervise overdækkets lukkemidlers effektivitet med hensyn  

 til at forhindre vand i at trænge ind i redningsflåden skal de lukkede  

 åbningers effektivitet demonstreres ved hjælp af en spuleprøve eller anden  

 dermed ligestillet effektiv metode.
Til spuleprøven kræves, at der gennem en  

 slange med en diameter på 653,5 mm - anbragt 3,5 meter fra og 1,5 meter over  

 opdriftsringens niveau - i et tidsrum af 5 minutter rettes en stråle af vand  

 på ca. 2.300 l i minuttet på og omkring åbningerne.
Der må ikke opstå  

 vandansamling af betydning inde i redningsflåden.
 7.21.2 Det skal ved en kortvarig spuleprøve demonstreres, at  

 lukkemidlerne er således konstrueret, at i tilfælde af, at en af  

 opdriftsringene beskadiges eller ikke pustes op, vil lukkemidlerne yde en  

 rimelig beskyttelse mod vejrliget.
7.22 Vindstyrkeprøve 7.22.1 Søfartsstyrelsen kræver for en serie af flåder en eller flere  

 flåder afprøvet under følgende vindforhold:
7.22.2 Redningsflåden skal i pakket tilstand med indgangene åbne men uden  

 container eller paksæk oppustes under en vind hastighed på 30 m/sek.
Når  

 flåden er fuldt oppustet efterlades den i denne kondition i 10 minutter.
 7.22.3 Under ovennævnte forhold drejes flåden ca. 30 grader henholdsvis  

 til styrbord og bagbord fra vindretningen, hvis dette er praktisk muligt.
 7.22.4 Der må efter prøverne ikke kunne konstateres nogen adskillelse  

 mellem overdækket eller tagbuen og den øverste opdriftsring eller andre  

 beskadigelser der påvirker flådens effektive funktion.
 7.22.5 Derefter skal flåden udsættes for ovennævnte vindhastighed i 5  

 minutter i hver af nedennævnte konditioner:
 .1 Med indgangen mod vinden åben og de andre indgange lukket, hvis der er  

 mere end en indgang.
 .2 Med indgangen mod vinden lukket og de andre indgange åbne, hvis der er  

 mere end en indgang.
 .3 Med alle indgange lukkede.
 7.22.6 Der må under prøverne ikke forekomme deformationer af taget  

 eller tagbuen i en grad der påvirker flådens effektive funktion.
7.23 Opdriftsprøve af redningsflåder for automatisk udløsning 7.23.1 Det skal demonstreres, at de i container pakkede redningsflåder,  

 som er beregnet for automatisk udløsning, har tilstrækkelig opdrift til at  

 udløse redningsflådens oppustning ved hjælp af udløserlinen i tilfælde af, at  

 skibet synker.
Opdriften skal måles efter at flåden i sin container har  

 ligget 30 minutter i vandet.
7.24 Detaljeret inspektion 7.24.1 En i alle henseender komplet prototyperedningsflåde skal fuldt  

 oppustet i fabrikantens fabrik underkastes en detaljeret inspektion for at  

 sikre, at alle Søfartsstyrelsens krav er opfyldt.
7.25 NEDFIRBARE REDNINGSFLÅDER - YDERLIGERE PRØVER 7.25.1 Styrkeprøve Brudstyrken af gjorde eller tovværk, der udgør løftesystemet, og disses  

 fastgørelser på redningsflåden skal bestemmes på 3 separate dele af hver af  

 de forskellige elementer.
Løftesystemets samlede styrke skal være mindst 6  

 gange redningsflådens vægt, når denne er lastet med antallet af personer, til  

 hvilket den skal godkendes, og med sin udrustning.
7.25.2 Stødprøve Den oppustede redningsflåde skal lastes med en vægt svarende til antallet  

 af personer, for hvilket den skal godkendes, og med sin udrustning.
Fra  

 frithængende stilling skal redningsflåden trækkes sideværts ud til en  

 position, hvorfra den - når den slippes - vil ramme en fast, lodret flade med  

 en hastighed af 3,5 m/sek.
Efter denne prøve må redningsflåden ikke udvise  

 tegn på beskadigelse, som vil have indflydelse på dens effektive funktion.  

 Prøven skal udføres 2 gange, en gang med siden med trykflaskerne samt en gang  

 med siden med entringsrampen stødende mod den faste, lodrette flade.
Alle  

 overtryksventiler skal være funktionsklare.
7.25.3 Faldprøve Redningsflåden - lastet som foreskrevet i regel 7.25.2 - skal ophænges i  

 sit løftesystem i en højde af 3 m over vandet, hvorpå den udløses og tillades  

 et frit fald i vandet.
Alle overtryksventiler skal for denne prøve være  

 funktionsklare.
Redningsflåden skal derpå undersøges for at sikre, at den  

 ikke har lidt nogen skade, som vil have indflydelse på dens effektive  

 funktion.
7.25.4 Affiringsprøve En redningsflåde - lastet som beskrevet i regel 7.25.2 - skal affires over  

 en distance på 6 m ned ad en rejst konstruktion, der repræsenterer en  

 skibsside med 20 grader modsat slagside.
Alle overtryksventiler skal for  

 denne prøve være funktionsklare.
Redningsflåden skal derpå undersøges for at  

 sikre, at den ikke har lidt nogen skade, som vil have indflydelse på dens  

 effektive funktion.
7.25.5 Overbelastningsprøve 7.25.5.1 Det skal demonstreres ved en overbelastningsprøve på  

 redningsflåden, når den hænger i sit midterophæng, at gjorde har en passende  

 sikkerhedsfaktor:
 .1 redningsflåden skal anbringes i en temperatur på +20 grader C +/~ 3  

 grader C i et tidsrum af mindst 6 timer.
.2 i forlængelse af denne tilpasningsperiode ophænges redningsflåden i sin  

 løftekrog eller gjorde og pustes op, .3 når redningsflåden er fuldt oppustet, skal alle overtryksventiler  

 lukkes, og .4 redningsflåden skal derpå lastes med en i flåden ligeligt fordelt vægt  

 svarende til 4 gange vægten af det antal personer, som den skal godkendes  

 til, og dens udrustning, idet hver persons vægt sættes til 75 kg, og skal  

 efterlades hængende i et tidsrum af mindst 5 min., .5 trykket før og efter denne prøve skal registreres, .6 en hvilken som helst nedbøjning eller forvridning af redningsflåden  

 under denne prøve skal registreres og være acceptabel for Søfartsstyrelsen.
 7.25.5.2 En redningsflåde, der har været underkastet de i regel 7.25.5.1  

 nævnte overbelastningsprøver, må ikke benyttes som et redningsmiddel.
7.25.5.3 Flåden anbringes i et kammer med en temperatur på -30 grader C i  

 mindst 6 timer.
Derefter skal det demonstreres, at redningsflåden med alle  

 overtryksventiler funktionsklare uden væsentlig forvridning kan bære en last  

 svarende til 1,1 gange godkendt antal personer og udrustning.
7.26 Indskibningsprøve 7.26.1 En nedfirbar oppustet redningsflåde skal, i tillæg til  

 entringsprøven foreskrevet i regel 7.18, underkastes følgende prøve.  

 Redningsflåden skal hænge i en udsætningsanordning og ved hjælp af  

 indhalerlinerne halet klos til skibssiden eller en simuleret skibsside entres  

 af det antal personer - med en gennemsnitsvægt på 75 kg - til hvilket flåden  

 skal godkendes.
Der må ikke opstå væsentlig forvridning af redningsflåden.  

 Indhalerlinerne skal derefter frigøres og redningsflåden efterlades hængende  

 i 5 min.
Derpå affires den på vandet eller på gulvet og losses.
Der kræves  

 mindst 3 prøver efter hinanden med udsætningsanordningens krog i en sådan  

 position, at dens afstand fra skibssiden er:
.1 halvdelen af redningsflådens tværmål +150 mm, .2 halvdelen af redningsflådens tværmål, og .3 halvdelen af redningsflådens tværmål -150 mm.
 Indskibningen skal simulere realistiske forhold om bord og tiden skal  

 registreres.
7.27 Yderligere særlige prøver 7.27.1 I tillæg til ovennævnte prøver kan Søfartsstyrelsen kræve  

 yderligere prøver for redningsflåder af stor størrelse - d.v.s.  

 redningsflåder for over 25 personer - usædvanlig konstruktion eller af nye  

 eller ikke tidligere anvendte materialer.
7.28 Søprøve 7.28.1 Søfartsstyrelsen skal for en serie af redningsflåder kræve en  

 eller flere flåder afprøvet til søs under følgende forhold:
.1 en flåde lastet med 1/3 af vægten af de personer - med en  

 gennemsnitsvægt på 75 kg - den ønskes godkendt til og dens udrustning og, .2 en flåde lastet med vægten af de personer - med en gennemsnitsvægt på  

 75 kg - den ønskes godkendt til og dens udrustning, .3 flåderne efterlades drivende på vandet i mindst 6 timer og under  

 vejrforhold med vind med en hastighed på mindst 17 m/sek.
7.29 Gas 7.29.1 Det skal godtgøres eller være godtgjort, at den anvendte  

 luftart til oppustning af redningsflåden er ikke-giftig.
7.30 Trykflaske 7.30.1 Trykflasker, der bruges for luftarten, skal afprøves til en  

 standardspecifikation, der kan accepteres og godkendes af Søfartsstyrelsen.
 7.30.2 Når der til oppustningen anvendes C02 skal det afprøves at  

 luftarten fra stigerøret i flasken via passagevejene til opdriftsringene  

 udløses i væskeform.
 7.30.3 Det skal ved en prøve godtgøres, at sikkerhedsanordningen, der kan  

 udløse flaskens indhold, træder i funktion ved et tryk, der er lavere end det  

 på flasken påstemplede prøvetryk, men højere end det i flasken maksimale tryk  

 ved +65 grader C.
 7.30.4 Flasken skal prøvevejes til kontrol af, at indholdet svarer nøje  

 til det på flasken påmærkede.
7.31 Udløserhoved 7.31.1 Flasker, ventiler og udløserhoveder af letmetal skal afprøves i  

 saltvand til Søfartsstyrelsens tilfredshed.
 7.31.2 Hvor det er foreslået at montere ventiler eller udløserhoveder af  

 letmetal på stålflasker, skal hele samlingen af flasker, ventil og  

 udløserhoved til Søfartsstyrelsens tilfredshed underkastes en saltvandsprøve  

 strækkende sig over en periode på 24 måneder.
 7.31.3 Det skal ved en prøve godtgøres, at udløserhoveder og ventiler af  

 søvandsbestandigt letmetal er anodiseret.
 7.31.4 Det skal ved en prøve godtgøres at den totale kraft, der kræves for  

 at trække fanglinen ud af containeren og aktivere udløsermekanismen, således  

 at ventilen eller membranen er fuldt åbent ikke overstiger 150N.
7.31.5 Såfremt udløserlinen er fastgjort til fanglinen, skal det ved en  

 afprøvning godtgøres, at påvirkningen optages fuldt ud af udløserlinen indtil  

 ventilen eller membranen er fuldt åben.
Når ventilen eller membranen er fuldt  

 åben, skal det godtgøres, at trækket i fanglinen helt overføres til  

 slæbebefæstigelsen eller -linen.
 7.31.6 Det skal ved en prøve godtgøres at ventilen fastholdes i åben  

 stilling, når den har været aktiveret, samt at indikatoren viser, om  

 udløserhovedet har være aktiveret eller ej.
7.31.7 Det skal ved en prøves godtgøres, at kablet fra udløserhovedets  

 drejeskive er beskyttet af et passende fleksibelt rør, der forhindrer, at  

 redningsflådens stof skamfiles og sikrer, at der ikke opstår kinker på  

 kablet.
Udløserhovedet skal prøves for vandtæthed specielt i den ende, hvor  

 røret er monteret.
 7.31.8 Midler til at forhindre, at udløserhovedet skamfiler  

 redningsflådens stof skal kontrolleres.
7.32 Prøvning af højtryksslangesæt 7.32.1 Højtryksslanger med manifold, der monteres til at lede gassen  

 fra flasken til de opblæsbare kamre, skal afprøves.
7.32.2 Et prøvetryk på 12,5 MPa skal hydraulisk påføres hver enkelt  

 komplet slangesæt i 1 min., i hvilket enhver lækage i slange eller endestykke  

 vil medføre kassation.
Efter denne prøve skal hver slange tørres ved  

 gennemblæsning med luft, og længden, der skal være indenfor grænserne på den  

 for slangen godkendte tegning eller specifikation, skal kontrolleres.
7.32.3 Højtryksslangesættet skal ved en prøve godtgøres at have en  

 brudstyrke på mindst 21 MPa ved normal temperatur og 4.2 MPa ved -45 grader  

 C.
Det skal kunne fungere tilfredsstillende i temperaturområdet fra -45  

 grader C til +70 grader C og skal ved -45 grader C kunne bøjes 180 over en  

 dorn med en radius på 50 mm, hvorefter det på tilfredsstillende måde skal  

 kunne bestå hydraulikprøven på 12,5 MPa som ovenfor beskrevet.
Passende  

 endestykker skal være påmonteret.
Især skal omløbermøtrikkenes metal og  

 godstykkelse være tilstrækkelig robust til at modstå en rimelig grad af  

 overspænding.
Hvor nipler indsættes i slangerne ende, skal de have en  

 passende form for at forhindre, at de beskadiger inderklædningen, når de  

 samles.
Til hjælp for denne proces må kun niplens yderside være lettere smurt  

 med en passende gummiopløsning.
7.32.4 Den endelige inspektion af hvert sæt skal godtgøre, at  

 slangesættets udboring er ren og fri for gummipartikler og alle andre  

 fremmedlegemer.
En glat, tætsluttende stang med en afrundet ende eller en  

 kugle skal til dettes formål føres igennem hver enkelt slangesæts udboring.
 7.32.5 Fabrikantens navn, fabrikantens varenummer og dato for afprøvning  

 skal mærkes slangen sammen med firmaets inspektørs stempel.
7.33 Ventilprøver 7.33.1 Det skal ved afprøvninger godtgøres til Søfartsstyrelsens  

 tilfredshed, at samtlige ventiltyper, der indgår i flådens konstruktion, er  

 fremstillet af egnede materialer og har en effektiv funktion i maritimt miljø  

 i temperaturområdet fra -30 grader C til +65 grader C.
7.34 Prøvning af container og paksæk 7.34.1 Det skal ved en rulleprøve med en redningsflåde og dens  

 udrustning pakket i en container og en paksæk afprøves at flåden ligger  

 stabilt og ikke kan skamfiles af containerens elller paksækkens inderside,  

 samt at der ikke kan ske utilsigtede forskydninger af udløserline og  

 udløserkabel ved udløsersystemet.
 7.34.2 Det skal ved en prøve godtgøres, at eventuelle midler til at bære  

 redningsflåden i sin container eller paksæk er hensigtsmæssigt placerede og  

 har tilstrækkelig styrke.
7.35 Prøve af vandballastposer 7.35.1 Det skal demonstreres, at vandballastposerne monteret på en fuldt  

 lastet redningsflåde kan modstå belastningerne under en slæbeprøve med en  

 fart på 6 knob over en distance på en halv sømil i roligt vejr.
8.INSPEKTION UNDER PRODUKTION 8.1 En betingelse for godkendelse er, at der på et hvert stadium af  

 produktion af materialer og komponenter og på konstruktion, pakning og  

 afprøvning af redningsflåden af en produktionskontrolafdeling anerkendt af  

 Søfartsstyrelsen føres inspektion og udstedes certifikater.
Et certifikat er  

 derfor ikke gyldigt, med mindre Søfartsstyrelsen er tilfreds med  

 inspektionsfaciliteterne og -oplysningerne.
8.2 Et inspektionscertifikat skal underskrives af fabrikantens  

 chefinspektør eller hans underskriver.
Det skal godtgøre, at hver  

 redningsflåde ved færdiggørelsen fuldt ud er i overensstemmelse med de  

 tegninger og specifikationer, Søfartsstyrelsen har accepteret.
8.3 Når modifikationer på det accepterede design ønskes, skal fulde  

 detaljer af modifikationen fremsendes på forhånd til Søfartsstyrelsen for  

 godkendelse.
Når modifikationer er accepteret af Søfartstyrelsen, skal  

 relevante rettelser og tilføjelser til tegningerne udføres og udgavenummeret  

 på det rettede dokument rettes tilsvarende.
 8.4 Det er nødvendigt for en fabrikant, der søger Søfartsstyrelsens  

 godkendelse for første gang, at have eller søge godkendelse af  

 inspektionsorganisationen på hans fabrik ved myndighederne i  

 oprindelseslandet.
 8.5 Søfartsstyrelsen eller en af Søfartsstyrelsen godkendt institution  

 foretager stikprøvekontrol på fabrikantens område for at sikre, at kvaliteten  

 af de oppustelige redningsflåder, materialer og tilhørende udrustning, der er  

 benyttet i den fuldt færdige redningsflåde, er i overensstemmelse med  

 specifikationerne for den godkendte prototype.
 8.6 Fabrikanter skal oprette en kvalitetskontrolprocedure for at sikre, at  

 redningsflåden og dens udrustning produceres til den samme standard som  

 prototypen godkendt af Søfartsstyrelsen og skal opbevare optegnelser over  

 hvilke som helst produktionsprøver, der er udført i henhold til  

 Søfartsstyrelsens instruktioner.
 8.7 Hvor den korrekte brug af en hvilken som helst redningsflåde eller  

 udrustningsgenstand afhænger af dens korrekte installation om bord, kræver  

 Søfartsstyrelsen om nødvendigt sådanne installationer afprøvet for at sikre,  

 at udrustningen er korrekt monteret om bord.
 8.8 Inspektionen af redningsflåderne under produktion skal omfatte  

 følgende opblæsningsprøve:
 8.8.1 Søfartsstyrelsen udvælger for stikprøvekontrol en komplet og  

 operationsklar pakket flåde og udfører en opblæsningsprøve på et glat og tørt  

 gulv eller på vandet, f.eks. i et svømmebassin, som kontrol på pakning og  

 opblæsning.
8.8.2 Den egentlige fordeling af redningsflåder, der opblæses gennem en  

 periode, overlades til Søfartsstyrelsen således, at et fyldestgørende udvalg  

 af hele produktionen opnås.
Det skal bemærkes, at unødvendige bestræbelser  

 ikke kræves for at sikre opblæsning, og at opblæsningstiden er normal.
 8.8.3 Hver produceret redningsflåde skal inspiceres for fejl og  

 dimensionsvariationer.
8.8.4 Nøjagtigheden af aflæsning af trykforandringer afhænger  

 hovedsageligt af temperaturforandringer i området omkring redningsflåden i  

 løbet af afprøvningsperioden.
Prøven bør udføres på en delt prøvestand, hvor  

 der kan træffes foranstaltninger til at hindre træk omkring flåden.
Såfremt  

 temperaturen stiger, skal der for hver grad Celcius fratrækkes 0,4 kPa.  

 Modsat skal der tillægges 0,4 kPa for hver grad Celcius, temperaturen falder.  

 Aflæsninger skal være på nærmeste 0,2 grader C.
Såfremt temperaturvariationen  

 overstiger 3 grader C i løbet af afprøvningen, skal prøven annulleres og  

 gentages.
8.8.5 Hver produceret redningsflåde skal oppustes med luft til mindst 1.5  

 gange dens arbejdstryk.
Efter en stabiliseringsperiode på 30 min., skal  

 trykket aflæses, justeres og registreres.
Efter yderligere 30 min. må  

 redningsflåden ikke udvise tegn på skridning i samlinger eller brud, desuden  

 må trykket ikke falde med mere end 5%. Overtryksventilerne skal være lukkede  

 under denne prøve.
Efter prøven skal hver overtryksventil afprøves for  

 korrekt åbnings- og lukketryk.
8.8.6 Det skal ved oppustning med luft til arbejdstryk efterprøves, at  

 hvert af de oppustede kamre er en gastæt enhed.
Efter en  

 stabiliseringsperiode på 30 min. skal trykket efterprøves og om nødvendigt  

 justeres til arbejdstrykket.
Efter yderligere 1 times forløb må trykket ikke  

 være faldet med mere end 2%, når der er kompenseret for ændringer i  

 temperatur og barometerstand.
Der kan afprøves mere end et kammer ad gangen,  

 men tilstødende kamre med fælles membran skal under prøven være åbne mod  

 atmosfæren.
8.8.7 Hvert af redningsflådens kamre skal oppustes indtil  

 overtryksventilen åbner.
Dette åbningstryk samt lukketrykket registreres for  

 at godtgøre, at de er indenfor ventilens designede grænser.
 8.8.8 Hvis isolationen af redningsflådens bund tilvejebringes ved  

 oppustning, skal det afprøves ved en af følgende prøver:
.1 bunden pustes op til arbejdstrykket.
Efter 30 min. justeres trykket til  

 designtrykket.
Efter forløbet af yderligere 1 time må trykket ikke være  

 faldet med mere end 5%, når der er kompenseret for ændringer i temperatur- og  

 barometerstand.
 .2 bunden pustes op til et tryk på 30 mm Hg og efterlades i 24 timer,  

 hvorefter trykket ikke må være faldet mere end 10%, når der er kompenseret  

 for ændringer i temperatur- og barometerstand.
 .3 bunden må i intet tilfælde have lidt fysisk skade, f.eks. fejl på  

 vedhæftning til ringen.
8.9 Nedfirbare redningsflåder Hver ny nedfirbar redningsflåde skal på tilfredsstillende vis gennemgå en  

 10% overbelastningsprøve i overensstemmelse med de godkendte tegninger eller  

 konstruktionsspecifikationer før den afsluttende oppustningstrykprøve.  

 Betingelserne for den 10% overbelastningsprøve med en flåde ophængt er:
8.9.1 de 10% overbelastning skal udgøres af 10% af massen af  

 redningsflåden sammen med dens fulde udrustning og dens fulde antal personer  

 sat til 75 kg pr. person, og 8.9.2 redningsflåden skal pustes op til normalt arbejdstryk bestemt ved  

 overtryksventilernes lukketryk.
 8.9.3 Redningsflåden skal lastes efter et godkendt ballastningssystem  

 ligeligt fordelt over flådens bund.
8.9.4 Redningsflåden skal løftes og holdes klar af jorden i mindst 5  

 minutter.
Mens flåden er belastet, skal det konstateres, at:
.1 alle vægtbærende gjorde, stropper m.v. tilsyneladende bærer deres del  

 af byrden, .2 at forvridning af ringene er inden for acceptable grænser, og .3 at flåden efter aflastning ikke viser tegn på fysisk skade eller varig  

 formforandring især må befæstigelser for understøttende gjorde m.v. ikke have  

 løsnet sig.
 8.10 Hver sjækkel eller ring skal prøvebelastes til 2,2 gange den  

 maksimale arbejdsbelastning, den skal udsættes for.
9 SELVUDLØSERARRANGEMENTER 9.1 Fanglinesystem 9.1.1 Redningsflådens fanglinesystem skal udgøre en forbindelse mellem  

 skibet og redningsflåden og skal være konstrueret således, at det sikres, at  

 redningsflåden, når den frigøres og oppustes, ikke trækkes ned af et synkende  

 skib.
9.2 Hydrostatiske udløserapparater 9.2.1 Anvendes der i selvudløserarrangementerne et hydrostatisk  

 udløserapparat, skal det være typegodkendt af Søfartsstyrelsen.
9.3 Svagt led 9.3.1 Anvendes der i selvudløserarrangementet et svagt led, skal det:
.1 være lavet af materialer, der er korrosionsbestandige og ikke påvirkes  

 af søvand, olie eller rengøringsmidler, .2 hvis lavet af tovværk, have taklede ender, .3 hvis lavet af fleksibel wire have en kovs i hver ende og være sikret  

 med en låsering, .4 kunne modstå den kraft, der er nødvendig for at trække fanglinen ud fra  

 redningsflådens beholder uden at briste og til at muliggøre oppustning af  

 redningsflåden, .5 briste ved en belastning på 2,2 kN +/- 0,4 kN, og .6 være monteret således, at det ikke bliver en del af fanglinen før  

 redningsflåden flyder frit på vandet.
10 EFTERSYN 10.1 Servicemanual 10.1.1 Fabrikanter af redningsflåder skal udfærdige en manual, der giver  

 detaljerede instruktioner i åbning, inspektion, afprøvning, reparering og  

 genpakning af hver type redningsflåde, de producerer.
Manualen skal i udkast  

 fremsendes til Søfartsstyrelsen for godkendelse og skal herefter leveres i et  

 tilstrækkeligt antal for distribution til de af Søfartsstyrelsens  

 distriktskontorer, hvorfra inspektører normalt fører tilsyn med  

 servicestationerne.
Et eksemplar af manualen skal leveres til hver af  

 fabrikantens servicestationer.
10.2 Servicestationer 10.2.1 Servicestationer skal være forsynet med passende udstyr,  

 reservedele og faciliteter til at kunne udføre nødvendige prøver og  

 reparationer.
I særdeleshed skal pladsen, hvor service udføres, være ren,  

 støvfri og fri for træk og stærk sollys og således, at en konstant temperatur  

 kan opretholdes.
Det skal bemærkes, at når der udføres trykprøver, skal  

 prøven annulleres og gentages, såfremt temperaturen varierer mere end 3  

 grader C.
Gulvet skal være glat og holdes fri for olie, fedt og slibemidler.  

 Stedet, hvor CO2-flasker opbevares, skal beskytte flaskerne mod korrosion.  

 For så vidt angår indretning og godkendelse af servicestationer henvises til  

 specifikation herfor (tillæg 4).
10.3 Servicepersonalets kvalifikationer 10.3.1 Enhver person, der er beskæftiget med servicering af  

 redningsflåder, skal være i besiddelse af et af fabrikanten af de flåder,  

 vedkommede servicerer, udstedt certifikat, der godtgør, at han har deltaget i  

 et instruktionskursus på fabrikken, og at han er kompetent til at servicere  

 flåder produceret af vedkommende fabrikant.
Alternativt kan certifikater  

 udstedes af en person som fabrikanten har anerkendt til at træne personel i  

 servicering og udstedelse af certifikater.
10.4 Godkendelse af reparationsmaterialer 10.4.1 Alle materialer såsom stof, lim og sytråd, der benyttes for  

 reparationer, og udskiftningsventiler, fittings og genstande i nødpakken skal  

 være af typer, der er godkendt af Søfartsstyrelsen til omhandlede formål.
10.5 Kontrol af CO2-flasker 10.5.1 Alle CO2-flasker skal kontrolvejes og vægten skal sammenlignes med  

 bruttovægten, der er påmærket flasken.
For at opveje for skaladifferencer,  

 når der kontrolvejes, tillades en tolerance på +/- 14 g.
CO2-flasker skal,  

 inden de monteres, lagres i mindst 30 dage efter at være blevet fyldt.  

 Vejning skal foretages før og efter lagring, idet samme skala skal benyttes.  

 Der må ikke være vægttab.
10.5.2 Såfremt kontrolvejningen af det totale gasindhold indikerer en  

 difference større end 56 g for flasker med et nominelt indhold på mere end  

 1,1 kg eller en difference på 28 g for andre flasker skal Søfartsstyrelsen  

 underrettes, og flasken skal returneres til fabrikanten for undersøgelse.
I  

 sådanne tilfælde skal stillingen for indikatoren i udløserhovedet  

 rapporteres.
10.5.3 Beskyttelseskapper skal monteres på CO2-flasken, når udløserhovedet  

 er afmonteret.
Kapperne skal ikke være på når flasken vejes.
Hvis der er gået  

 mere end 4 år efter, at en tømt flaske har været underkastet hydraulisk  

 trykprøve, skal den påny underkastes prøver, som krævet i de godkendte  

 specifikationer efter hvilke flasken er produceret.
Flasken skal, uanset om  

 den er tømt, ved udløbet af 10 år regnet fra sidste hydrauliske trykprøve  

 eller ved udvendige synlige tegn på korrosion, returneres for afprøvning.
10.6 Eftersyn af nødpakke 10.6.1 Nødpakken skal efterses, og dens indhold fornys som krævet.
10.7 Genpakning af flåder efter service 10.7.1 Før foldning og genpakning af flåder skal der drages omsorg for at  

 sikre, at tømmeventiler er sat på plads og at propper placeret i  

 overtryksventiler er fjernet samt, at CO2-flasken er korrekt tilsluttet, og  

 at udløserlinen er korrekt placeret således, at linen løber frit.
I flåder  

 med 2 CO2-flasker skal flaskerne placeres korrekt således, at trækket i  

 udløserlinen er ens på de 2 flasker.
Retningslinier i fabrikantens manual  

 skal følges.
11 MÆRKNING 11.1 Generelt 11.1.1 Al mærkning af redningsflåder og paksække eller containere skal  

 være klar og uudslettelig.
Materiale for mærkning må ikke indeholde  

 ingredienser, der er skadelige for nærliggende materialer.
Detaljer for  

 mærkningen skal fremsendes til Søfartsstyrelsen for godkendelse.
Mærkningen  

 skal være på sprog fastsat af Søfartsstyrelsen.
11.2 Mærkning på paksæk eller container 11.2.1 Paksækken eller containeren skal være mærket med følgende mærker  

 således, at de er klart synlige, når redningsflåden er stuvet:
.1 fabrikantens navn eller varemærke, .2 type og løbenummer, .3 navn på den godkendende myndighed og antal personer som redningsflåden  

 er godkendt til at optage, .4 SOLAS 86, .5 type på den indeholdte nødpakke, d.v.s.
SOLAS A PACK eller SOLAS B  

 PACK, .6 længde på fangline (udløserline), .7 største tilladte anbringelseshøjde over vandlinien (afhængig af  

 faldprøve og længde på fanglinen), .8 udsætningsvejledning, .9 dato for sidste eftersyn, og .10 navn og beliggenhed for servicestation.
 .11 Hvor relevant - FITTED FOR AREAL.
 .12 Fanglinens position og instruktioner for udsætning skal være klart  

 mærket.
11.3 Mærkning af oppustelige redningsflåder 11.3.1 Redningsflåden skal være påmærket:
.1 fabrikantens navn eller varemærke, .2 type og løbenummer, .3 fabrikationsdato (måned og år), .4 navn på godkendende myndighed, .5 navn og beliggenhed på den servicestation, hvor sidste eftersyn fandt  

 sted, og .6 antal personer, som den er godkendt til at optage, over hver indgang  

 med tegn, der er mindst 100 mm høje og har en kontrastfarve i forhold til  

 redningsflådens farve.
 11.4 Herudover skal position og brug af udstyrsgenstande, der er stuvet  

 uden for nødpakken, f.eks. ventiler, tømmeventiler, knive og antennebeslag  

 være tydeligt mærkede.
12 INSTRUKTIONSHÆFTER OG OPSLAG 12.1 For instruktion for officerer og besætningsmedlemmer i skibe, der  

 medfører redningsflåder, skal fabrikanten til redningsflåderne medlevere  

 instruktive opslag, der viser udsætning og entring samt enhver nødvendig  

 forholdsregel, der skal iagttages.
Der skal være tilstrækkelige opslag til  

 opsætning ved hvert udskibningssted for flåder, der betjenes af  

 udsætningsarrangementer og for hver stuveposition for andre redningsflåder.  

 Desuden skal medleveres mindst 2 hæfter, der giver en komplet beskrivelse af  

 redningsflåden og af måden, den udsættes og bruges på.
Publikationerne skal  

 være på sprog fastsat af Søfartsstyrelsen.
Udkast for opslag og hæfter skal  

 fremsendes til Søfartsstyrelsen for godkendelse før udgivelse.
Tillæg 1 til bilag til teknisk forskrift for oppustelige  

 redningsflåder SPECIFIKATION FOR BALLASTPOSER (jf. punkt 3.10) 1 En redningsflåde skal være forsynet med ballastposer, der opfylder  

 følgende regler:
 1.1 Posernes tværsnit skal udgøre en ligebenet trekant med grundlinien  

 vedhæftet redningsflådens underside.
 1.2 Posens design skal være således, at den fyldes til ca. 60% af sin  

 kapacitet på 15 til 25 sek. efter udsætning.
 1.3.1 Poserne skal normalt have en kapacitet på i alt 250 l for flåder op  

 til 12 personer inkl., men kapaciteten skal altid være mindst 225 l.
 1.3.2 Poser til flåder for mere end 10 personer skal normalt have en  

 kapacitet totalt på (20 x N) l, hvor N er antal personer, flåden er godkendt  

 til men kapaciteten skal altid være mindst (18 x N) l.
 1.4 Poserne skal fastgøres til redningsflådens bund med alle sider.
1.5 Poserne skal fordeles symmetrisk langs redningsflådens omkreds på hver  

 side af CO2-flasken med tilstrækkelig afstand til, at luft kan strømme  

 hurtigt ud.
Det mindste antal poser, der monteres på flåden skal normalt  

 være:
Størrelse på flåde Antal poser Op til og med 8 personer 5 9 til og med 16 personer 7 17 til og med 25 personer 11 Antallet af poser på flåder for mere end 25 personer afgøres af  

 Søfartsstyrelsen i hvert enkelt tilfælde.
2 Procedure for afprøvning 2.1 Karakteristika for posernes åbninger skal demonstreres for at bekræfte  

 at hver pose åbner sig og fyldes til mindst 60% af sin kapacitet på 15 til 25  

 sekunder efter at være blevet nedsænket i vand.
2.2 For at demonstrere styrken af ballastposerne og deres vedhæftning til  

 redningsflåden skal hver størrelse af pose belastes jævnt med 3 gange vægten  

 af det søvand, posen er designet til at indeholde.
Posen skal derefter hænge  

 fra redningsflådens bund i 1 time uden, at der opstår fejl på posen eller  

 dens vedhæftning.
2.3 For at demonstrere posens kapacitet, skal posen ophænges i luften  

 under en redningsflåde og fyldes med vand.
Posens kapacitet er den kapacitet,  

 der i posen er udnyttet op til det nederste niveau for posens åbninger.
Tillæg 2 til bilag til teknisk forskrift for oppustelige  

 redningsflåder SPECIFIKATION FOR DRIVANKER (jf. punkt 5.7) 1 Drivankeret skal være af konisk form.
 1.1 For redningsflåder for op til 10 personer skal det have en  

 åbningsdiameter på mindst 400 mm og en skrå længde på mindst 600 mm.
 1.2 For redningsflåder for mere end 10 personer skal det have en  

 åbningsdiameter på mindst 500 mm og en skrå længde på mindst 670 mm.
 1.3 For redningsflåder for mere end 25 personer skal det have en  

 åbningsdiameter på mindst 600 mm og en skrå længde på mindst 780 mm.
 2 Materialet for et drivanker skal være porøst, lettere stift og skal  

 tillade en vandgennemstrømning på ca. 11 cm3 pr. sek. pr. cm2 (cm3/s/cm2) ved  

 en vandsøjlehøjde på 5,6 cm (som omtrentligt svarer til en fart gennem vandet  

 på 2 knob).
 2.1 Linen, der forbinder ankeret til redningsflåden skal være flettet og  

 modstandsdygtig over for råd.
 2.2 Linen skal være mindst 30 m lang, ikke mindre end 8 mm i diameter og  

 skal inklusiv befæstigelser (og knob) have en brudstyrke på mindst:
2.2.1 7,5 kN for flåder for op til 10 personer 2.2.2 10,0 kN for flåder for over 10 personer 2.2.3 10,0 kN for flåder for over 25 personer eller en sikkerhedsfaktor på  

 3 baseret på en bugserprøve ved 6 knobs fart, hvad der er størst.
 2.3 Arrangementet skal være designet således, at den forhindrer  

 drivankeret i at falde gennem sig selv.
 2.4 Drivankeret skal være stabilt, når det slæbes gennem vandet med  

 varierende hastigheder på op til 6 knob.
 2.5 Drivankerets åbning skal åbne straks ved udsætning.
3 Procedure for afprøvning 3.1 Karakteristika for drivankerets åbning skal demonstreres for at sikre,  

 at åbningen åbner straks ved udsætning.
 3.2 Drivankeret skal slæbes gennem vandet ved varierende hastigheder op  

 til 6 knob for at bekræfte dets stabilitet, reelle slæbemønster og  

 befæstigelsernes styrke.
 3.2.1 Trækket i drivankerets line, når det slæbes ved:
3.2.1.1 1,5 knob skal være i størrelsesordenen 15 kg +/- 10% 3.2.1.2 3,0 knob skal være i størrelsesordenen 40 kg +/- 10% 3.2.1.3 6,0 knob skal være i størrelsesordenen 100 kg +/- 10% 3.3 For at demonstrere styrken af drivankeret, lig og slæbeline skal  

 ankeret belastes jævnt indvendigt med en vægt på 100 kg.
Drivankeret skal  

 derefter ophænges i slæbelinen i 6 timer uden skade på ankeret og dets  

 befæstigelse.
3.4 For at bekræfte porøsiteten af materialet til drivankeret anbefales  

 det, at et rør med en diameter på 50 mm med et tilnærmelsesvis tværsnitsareal  

 på 20 cm2 benyttes til prøven for porøsitet som vist i skitsen nedenfor.
Den  

 krævede vandgennemstrømning gennem et rør af denne størrelse er 222 cm3/s  

 hvilket er lig med 11 cm3/s/cm2 ved en vandsøjlehøjde på 5,6 cm.
Prøven skal  

 udføres over mindst 10 sek. og skal gentages 5 gange med forskellige  

 materialeprøver.
Den gennemsnitlige værdi skal betragtes som  

 gennemstrømningshastigheden.
En nøjagtighed på +/~ 10% er acceptabel.
MÅLING AF DRIVANKERETS PORØSITET Tillæg 3 til bilag til teknisk forskift for oppustelige redningsflåder SPECIFIKATION FOR MATERIALER, DER ANVENDES TIL OPDRIFTSRUM, BUNDE OG  

 TAGE PÅ OPPUSTELIGE REDNINGSFLÅDER SAMT KRAV TIL LIMNINGER INDHOLDSFORTEGNELSE 1 Prøvemetoder og krav til stoffer, der anvendes til fremstilling af  

 oppustelige redningsflåder 2 Kvalitetskontrol, prøvemetode og krav til limninger i oppustelige  

 redningsflåder 3 Specifikationens administration.
4. Appendix 1 Prøvemetoder og krav til stoffer, der anvendes til  

 fremstilling af oppustelige redningsflåder Tekstilvævet stof skal være fremstillet af syntetiske fibre  

 (eksempelvis polyamid/polyester).
1.1 Trækstyrke Trækstyrke og brudforlængelse bestemmes.
Prøvestykke: 50 mm bred 400-500 mm lang Afstand mellem kæber på trækprøvemaskine: 200 mm Trækhastighed: 50 mm/min.
Antal prøver: 5 stk. i kæderetning 5 stk. i skudretning Beregning: Gennemsnit af 5 prøvninger i kæderetning og 5 prøvninger i  

 skudretning.
1.1.2 Krav For slangestof og bundstof Trækstyrke: 2200 N svarende til 225 kp i kæderetning - min 2200 N  

 svarende til 225 kp i skudretning - min Brudforlængelse: 35% i kæderetning - max 35% i skudretning - max For ydre tagstof Trækstyrke: 980 N svarende til 100 kp i kæderetning - min 980 N  

 svarende til 100 kp i skudretning - min Brudforlængelse: 35% i kæderetning - max 35% i skudretning - max For indre tagstof Trækstyrke: 490 N svarende til 50 kp i kæderetning - min. 490 N  

 svarende til 50 kp i skudretning - min.
1.2 Rivestyrke (*) »Den tyske metode« Prøvestykke: 50 mm bred 100 mm lang »indsnit« 55 mm midt på den korte side i længderetning Antal prøver 5 stk. i kæderetning 5 stk. i skudretning Trækhastighed: 100 mm/min.
Beregning: over »10 tråde« 1.2.1 Krav For slangestof og bundstof Rivestyrke: 200 N svarende til 20 kp i kæderetning - min 200 N  

 svarende til 20 kp i skudretning - min 180 N svarende til »18 kp  

 minimumsværdier for svageste tråde For ydre tagstof Rivestyrke: 40 N svarende til 4 kp i kæderetning - min 40 N svarende  

 til 4 kp i skudretning - min For indre tagstof Rivestyrke: 20 N svarende til 2 kp i kæderetning - min 20 N svarende  

 til 2 kp i skudretning - min 1.3 »Belægningens« vedhæftning til textilvævet Prøvestykke: 300 mm lang 25 +/- 0,5 mm bred Antal: 12 stk.
 Mærkning: Prøvestykkerne mærkes på den ene side med eksempelvis et  

 »x« på en sådan måde, at de med »x« mærkede sider er  

 samme side af materialet.
 Klæbning: Prøvestykkerne påføres klæbestof i 25 mm' bredde og 150 mm'  

 længde således, at 6 af prøvestykkerne påføres klæbestof på den med  

 »x« mærkede side og de andre 6 på den anden side. 2 x 3 stykker  

 klæbes nu sammen med siderne mærket »x« mod hinanden og 2 x 3  

 stykker med den anden side mod hinanden.
Klæbestof: Det anvendte klæbestof skal være stærkere end  

 »belægningens« vedhæftning til textilvævet.
Efter hærdning løsnes  

 "belægningen", hvor klæbningen begynder midt på prøvestykket, og  

 der udføres en trækprøvning.
 Trækhastighed: 100 mm/min.
1.3.1 Krav Vedhæftning: 30 N/2,5 cm svarende til 3 kp/2,5 cm på hver side af  

 materialet.
1.4 Lufttæthed (porøsitet) For slangestof og bundstof Prøvestykke: Cirkulært og svarende til det anvendte  

 prøvningsapparatur.
Antal prøver: 2 stk. 4 2 Lufttryk: 2,5 x 10 N/m svarende til 2,5 m vandsøjle pr. m2 Indvirkningstid: 5 min.
1.4.1 Krav Ingen luft må trænge gennem stoffet.
1.5 Trykprøvning For slangestof og bundstof Prøvestykke: Cirkulært og med en fri indspændingsflade på 12 cm i  

 diameter.
 Opspænding: Som membran, der lukker over et kammer, som kan sættes under  

 tryk med luft.
 Antal prøver: 2 stk.
1.5.1Krav Sprængningstrykket skal være min. 1 MN/m2 = 10 bar.
1.6Kuldebestandighed For slangestof og bundstof Prøvestykke: 50 mm bred ca. 100 mm lang Antal prøver: 3 stk. i kæderetning 3 stk. i skudretning Temperatur: -55 grader C Indvirkningstid: 30 min.
 Bøjeprøvning: 180 grader med såvel inderside som yderside strakt.
1.6.1 Krav Der tillades ikke revner, der er synlige ved en forstørrelse på 7  

 gange.
1.7 Langtidsbøjeprøvning For slangestof og bundstof Prøvestykke: 30-40 mm bredt og så langt, som det er hensigtsmæssigt.
Antal prøver: 3 stk. i kæderetning 3 stk. i skudretning Prøvningsapparatur: Et apparatur som beskrevet i DIN 53359 Prøvningstemperatur: 20 grader C +/- 2 grader C Foldning: Som det i DIN 53359 Probenorm A angivne Antal foldninger: 100.000 1.7.1 Krav Der tillades ikke revner, der er synlige ved en forstørrelse på 7  

 gange.
1.8 Ældningsprøve For slangestof og bundstof Prøvestykker med dimensionerne 500 x 500 mm udsættes for en temperatur  

 på 70 grader C +/- 1 grad C i 7 døgn.
 Derefter foretages følgende prøvninger:
 .1 Trækstyrke og brudforlængelse som beskrevet under 1.1.
 .2 Rivestyrke som beskrevet under 1.2.
 .3 Lufttæthed (porøsitet) som beskrevet under 1.4.
1.8.1 Krav Trækstyrken og rivestyrken skal være mindst 90% af værdierne inden  

 varmepåvirkningen.
 Brudforlængelsen må maksimalt være 35%.
 Ingen luft må trænge gennem stoffet ved prøvning for lufttæthed.
 Prøvestykket må ikke udvise krakelering eller virke klæbende.
1.9 Oliebestandighed ved overfladepåvirkning For slangestof og bundstof Prøvestykke: Passende til det anvendte apparatur.
 Antal prøver: 2 stk.
Prøvningstemperatur: 20 grader C +/- 2 grader C Olietype: En mineralolie, der opfylder følgende krav: Anilinpunkt: 120  

 grader C +/- 5 grader C Flammepunkt: min. 240 grader C Viskositet: 10-25 cSt  

 ved 99.0 grader C (210 grader F) Følgende olier er anvendelige: ASTM Olie nr. 1 ASTM Olie nr. 5 ISO Olie nr. 1 Indvirkningstid: 3 timer på hver side.
1.9.1 Krav Materialet må ikke løsne sig fra vævet, og overfladen må ikke virke  

 klæbende eller smørende efter behandlingen.
1.10 Bestandighed overfor havvand For slangestof og bundstof Prøvestykker nedsænkes i 7 døgn i »syntetisk havvand« Prøvningstemperatur: 20 grader C +/- 2 grader C 1.10.1 Krav Materialet må ikke løsne sig fra vævet, og overfladen må ikke udvise  

 revner eller virke smørende.
Prøvestykket må ikke være affarvet.
1.11 Farveægthed For ydre tagstof Prøvestykker påvirkes i 80 timer med xenonlampebelysning.
1.11.1 Krav Ved sammenligning med et ubelyst prøvestykke må det belyste  

 prøvestykke ikke være væsentligt afbleget.
 2 Kvalitetskontrol af limninger i oppustelige redningsflåder.
2.1 Prøvningsmetode og krav til limning 2.1.1 Fremstilling af prøvelegemer Af det materiale, som anvendes til opdriftkamrene, udskæres 10  

 rektangulære strimler af dimensioner 50x200mm med den lange side i  

 kæderetningen.
Materialets ene overflade præpareres efter samme  

 fremgangsmåde, som benyttes ved sammenlimning af flåderne, og påføres lim på  

 3/4 af overfladen, idet et område på 50 x 50 mm i prøvens ene ende holdes fri  

 for lim.
Strimlerne sammenlægges to og to således, at der dannes 5  

 prøvelegemer med dimensionerne 50 x 200 mm, hvert bestående af to  

 sammenlimede strimler, i den ene ende afsluttet med to ikke sammenlimede  

 lapper med dimensionerne 50 x 50 mm.
Derefter henlægges prøvelegemerne til  

 hærdning, og dato og klokkeslæt protokolleres.
Ved limning og hærdning skal  

 limleverandørens forskrifter for blanding og behandling nøje overholdes,  

 herunder også foreskrevet varighed og temperatur for fuld hærdning.
2.1.2 Prøvningsmetode Efter at limen er hærdet, foretages trækprøvning, idet prøvelegemets  

 ikke sammenlimede lapper opspændes i hver side af en trækprøvemaskines kæber,  

 hvorefter prøvelegemet udsættes for en hastighed af 20 mm/min.
Dato og  

 klokkeslet for prøvningen samt den trækkraft, som kræves for at rive de  

 limede strimler fra hinanden, protokolleres for hvert enkelt prøvelegeme.
2.1.3 Krav Ved prøvningen i henhold til punkt 2.1.2. må trækstyrken ikke være  

 mindre end 60 N = 6,0 kp pr. 50 mm.
3 Specifikationens administration 3.1 Materiale 3.1.1De i punkterne 1.1 til 1.5. beskrevne prøvninger skal udføres for  

 hver 1000 m materiale af hver kvalitet.
De i punkterne 1.6 til 1.11.  

 beskrevne prøvninger skal udføres 2 gange årligt.
 3.1.2 For alle de i punkt 3.1.1. omtalte prøvninger gælder, at et  

 certifikat fra producenten, bekræftet af en officielt approberet  

 prøvningsinstans i oprindelseslandet (sml. certifikat 3 i Dansk Standard DS  

 10030) kan godtages som tilstrækkelig dokumentation.
3.1.3 Et værkcertifikat uden officiel påtegning (sml. certifikat 2 i DS  

 10030) kan godtages på betingelse af, at der med stikprøver, udtaget af en  

 myndighedsrepræsentant på redningsflådefabrikken, f.eks. een gang årligt,  

 findes tilstrækkelig overensstemmelse med værkcertifikatet.
Prøvningen skal  

 foretages af en approberet prøvningsinstans.
 3.1.4 Hvis materialet leveres uden dokumentation, skal den fremskaffes ved  

 prøvning i henhold til punkt 3.1.1. af en approberet prøvningsinstans.
3.2 Limninger De i punkt 2.1.2 beskrevne trækprøvninger skal udføres dagligt på  

 redningsflådefabrikken af dertil særligt bemyndigede personer blandt  

 fabrikkens personale afvekslende med en myndighedsrepræsentant, idet mindst  

 10% af prøvningerne skal udføres i overværelse af  

 myndighedsrepræsentanten.
3.3 Forskelligt 3.3.1 Uanset at et materiale opfylder de foranstående fordringer kan  

 det kræves udsat for yderligere prøvninger, såfremt Søfartsstyrelsen finder  

 det påkrævet, evt. nægtes godkendelse til brug ved produktion af oppustelige  

 redningsflåder, dersom Søfartsstyrelsen finder det uegnet til formålet.
APPENDIX Rivestyrke »Den engelske metode« Prøvestykke: 76 mm bred 300-400 mm lang »Snit«: 12,0 mm midt i prøvestykket parallel med den korte side.
 Trækhastighed: 100 mm/min.
Antal prøver: 5 stk. i kæderetning 5 stk. i skudretning Beregning: Gennemsnit af 5 prøvninger i kæderetning og 5 prøvninger i  

 skudretning.
Krav For slangestof og bundstof Rivestyrke: 780 N svarende til 80 kp i kæderetning - min 780 N  

 svarende til 80 kp i skudretning - min For ydre tagstof Rivestyrke: 390 N svarende til 40 kp i kæderetning - min 390 N  

 svarende til 40 kp i skudretning - min For indre tagstof Rivestyrke: 190 N svarende til 20 kp i kæderetning - min 190 N  

 svarende til 20 kp i skudretning - min Tillæg 4 til bilag til teknisk forskrift for oppustelige  

 redningsflåder SPECIFIKATION FOR INDRETNING OG TILSYN MED SERVICESTATIONER FOR  

 OPPUSTELIGE REDNINGSFLÅDER 1Generelt 1.1 Indehaveren af servicestationen er ansvarlig for, at stationen til  

 enhver tid opfylder nærværende forskrifter for oppustelige redningsflåder  

 m.v.
 1.2 Indehaveren af servicestationen er ansvarlig for, at der er  

 autoriseret servicepersonale til at foretage de for den pågældende type  

 redningsflåde fornødne eftersyn, herunder at servicepersonalet modtager den  

 fornødne træning og instruktion.
 1.3 En servicestation skal være indrettet således, at eftersynsarbejdet  

 kan foregår i lukkede rum på fuldt betryggende og forsvarlig måde samt  

 således, at flåderne, deres paksække, containere og udstyr under hele  

 opholdet ikke udsættes for beskadigelser.
 1.4 Søfartsstyrelsen skal til enhver tid kunne foretage de fornødne  

 inspektioner, eftersyn og prøver for konstatering af nærværende forskrifters  

 overholdelse og flådeeftersynenes forsvarlige udførelse.
2 Indretning af lokaler 2.1 Lokalet skal være af en sådan størrelse og udstrækning, at arbejdet  

 med eftersynet kan foregå let og uhindret.
Der skal være tilstrækkelig  

 loftshøjde således, at enhver flåde kan rejses lodret i oppustet tilstand.  

 Lokalet skal være oplyst, ventileret, rent, fri for træk og beskyttet mod  

 direkte solstråler og således indrettet, at en konstant temperatur kan  

 opretholdes således, at temperatursvingningen under trykprøver holdes under 3  

 grader C i prøvningsperioden.
 2.2 Gulvet i lokalet og evt. eftersynsbord skal være glat, tørt, vel  

 renholdt og bl.a. frit for olie, fedt, tjære, syre, salt, kobberforbindelser,  

 skrappe rengørings- og imprægneringsmidler samt slibende og  

 korrosionsfremkaldende materialer.
2.3 Der skal forefindes egnede reoler eller lignende til opbevaring af  

 CO2-flasker.
Reolerne skal være således anbragt og indrettet, at flaskerne  

 ikke udsættes for skadelige påvirkninger.
Ved CO2-flasker anbringes skilte med følgende tekst, jf.
Dansk Standard  

 734: »Trykflasker - fjernes ved brand« 2.4 Der skal forefindes egnede reoler eller lignende til opbevaring af  

 reservedele, materialer og reserveudrustning.
Såfremt stationen efterser  

 flåder af forskellige typer og/eller fabrikater, skal der være tydelig  

 afmærkning og adskillelse af dele og materialer, herunder ventiler,  

 udløserhoveder m.v., der ikke er ens for alle typer af flåder.
2.5 Der skal på passende steder i eftersynslokalet opsættes skilte med  

 følgende tekst: »Rygning forbudt« jfr.
Dansk Standard 734.
 2.6 Redningsflåder i containere eller paksæk må kun stuves i to tiere.
 2.7 Fyrværkerisager skal opbevares i overensstemmelse med  

 Justitsministeriets forskrifter herom.
 2.8 Der skal være særskilte rum til reparation af glasfibercontainere og  

 maling af CO2-flasker samt passende steder til udførelse af skrivearbejde.
 3 Værktøj, prøvningsudstyr m.v.
 3.1 Der skal forefindes det nødvendige værktøj, andre hjælpemidler og  

 reservedele til brug ved servicearbejdet efter fabrikantens forskrifter.
 3.2 Kompressorer eller andre hjælpemidler til oppustning og udsugning skal  

 være forsynet med fornødne filtre på tryksiden til effektiv fjernelse af  

 olie, vand og andre urenheder.
 3.3 De i 3.2 nævnte hjælpemidler med tilhørende slanger og studse må ikke  

 anvendes til andre formål end servicearbejdet.
 3.4 Fabrikanten skal forsyne servicestationen med detaljerede forskrifter  

 for åbning, eftersyn, afprøvning, reparation og genpakning for enhver type  

 redningsflåde, som stationen skal kunne udføre service på.
3.4.1 Fabrikanten skal fremsende 2 eksemplarer af forskrifterne for  

 eftersyn til Søfartsstyrelsen for godkendelse.
Efter godkendelse skal  

 fabrikanten levere det af Søfartsstyrelsen ønskede antal eksemplarer til brug  

 for Søfartsstyrelsen.
 3.4.2 Fabrikanten skal fremsende underretning om modifikationer, forslag  

 til ajourføringer m.v. til Søfartsstyrelsen.
 3.4.3 Forskrifter for eftersyn skal altid være tilgængelige på alle  

 servicestationer.
 3.4.4 Fabrikantens repræsentant skal forsyne servicestationen med de  

 instrukser og påbud, som Søfartsstyrelsen meddeler.
4 Personaleforhold 4.1 De af fabrikanten udstedte autorisationer for servicepersonale skal  

 være opslået på et iøjnefaldende og lettilgængeligt sted i lokalet.
Såfremt  

 gyldigheden er udløbet, må den pågældende ikke udføre selvstændigt eftersyn  

 og påtegning af eftersynscertifikatet.
 4.2 Autoriseret personale skal være til stede under eftersynet.  

 Ikke-autoriseret hjælpepersonale må ikke foretage selvstændigt eftersyn.
 4.3 Personalets tjenesteaftale må ikke indeholde bestemmelser om aflønning  

 på akkord.
 4.4 For at sikre at personalet har den fornødne rutine, skal der på  

 stationen foretages mindst 12 eftersyn inden for enhver 3 måneders periode.  

 Såfremt der foretages færre eftersyn, skal Søfartsstyrelsen underrettes  

 herom.
5 Rapporter og journaler 5.1 For hver efterset flåde skal der udfærdiges en rapportformular i  

 mindst 2 eksemplarer.
Et eksemplar arkiveres ved stationen og et eksemplar  

 sendes til fabrikanten, såfremt denne er dansk, i andre tilfælde til  

 pågældende fabrikants repræsentant.
Rapportformularen skal være tydelig og  

 helt udfyldt samt underskrevet af en af det autoriserede servicepersonale.
 5.2 Fabrikantens repræsentant skal på grundlag af nævnte rapportformular  

 samt evt. eftersynscertifikat føre en journal, hvoraf det bl.a. skal fremgå,  

 til hvilket skib/fartøj eller i mangel af oplysning herom til hvilket rederi  

 en bestemt flåde er leveret.
 5.3 Rapporter og journaler skal opbevares i mindst 5 år.
6 Statistik 6.1 Servicestationen skal føre en statistik, der viser antal af eftersyn  

 for hver uge, måned og år, antal og art af fundne defekter og mangler,  

 kassationer med angiven grund samt antal af funktionsprøver foretaget,  

 herunder prøver foretaget under overværelse af Søfartsstyrelsen, på flåder  

 indkommet for eftersyn.
Den omhandlede statistik skal opbevares i mindst 5  

 år.
 6.2 Statistikken skal udvise en gennemsnitlig funktionsprøvning på mindst  

 3% af de indkomne flåder.
 6.3 Servicestationen skal til Søfartsstyrelsen i løbet af januar fremsende  

 en oversigt visende antal og art af fundne defekter og mangler, herunder  

 kassationer for det senest forløbne år.
7 Oprettelse og godkendelse af servicestationer 7.1 Fabrikanten eller dennes repræsentant skal forinden der træffes  

 endelig aftale om oprettelse af en servicestation, oplyse Søfartsstyrelsen  

 om, hvorvidt det pågældende firma har egnede lokaler der er tilstrækkeligt  

 udstyret samt opfylder Søfartsstyrelsens forskrifter for oppustelige  

 redningsflåder.
 7.2 Når Søfartsstyrelsen, efter afholdelse af syn, har sikret sig, at  

 nærværende forskrifter er opfyldt, vil fabrikanten modtage underretning om  

 stationens godkendelse.
8 Nedlæggelse af servicestationer 8.1 Fabrikanten eller dennes repræsentant skal underrette Søfartsstyrelsen  

 om nedlæggelse af servicestationer.
Såfremt nedlæggelsen indebærer  

 afskedigelser af autoriseret personale, skal Søfartsstyrelsen endvidere  

 underrettes om datoen for inddragelsen af de pågældendes autorisationer.
9 Forbehold 9.1 Såfremt forholdene efter Søfartsstyrelsens skøn måtte give anledning  

 dertil, vil der kunne stilles yderligere krav til stationen.
Herunder bl.a.  

 foranledige autorisationer inddraget og evt. lukning af stationen.
