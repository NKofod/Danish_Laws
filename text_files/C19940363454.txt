Tilskud fra EU-fonde anses for omfattet af begrebet »offentligt  

 tilskud« i bekendtgørelsens § 1, stk. 2, nr. 3 og 4, såfremt de er  

 fordelt af danske myndigheder.
Fastlæggelse af kriterierne for, hvor stort  

 tilskudet skal være for at være omfattet af bestemmelsen.
I en konkret sag, hvor en privat uddannelsesinstitution oplyste, at man  

 modtog tilskud fra EU-fonde, har departementet udtalt, »... at også tilskud udbetalt fra EU-fonde omfattes af begrebet  

 »offentligt tilskud«, men at det er en forudsætning, at EU-midlerne  

 er fordelt af danske myndigheder ...' Departementet har endvidere udtalt, at der bør anlægges en bred  

 fortolkning vedrørende begrebet »offentligt tilskud«.
»Offentlig« kan i den sammenhæng opfattes parallelt med  

 definitionen af offentlige arbejdsgivere i § 46 i bekendtgørelse om en aktiv  

 arbejdsmarkedsindsats, hvorefter offentligt tilskud er tilskud fra - kommuner, amtskommuner og kommunale fællesskaber - statsinstitutioner og - organisationer, foreninger, selskaber, institutioner og lignende, hvis  

 udgifter dækkes med mindst 50 % af offentlige tilskud.
 Vedrørende kriterier for omfanget af tilskudet har departementet udtalt  

 følgende:
 »Hverken i bekendtgørelsen eller vejledningen er det angivet, hvilket  

 omfang et offentligt tilskud skal have for at opfylde kriteriet for godkendt  

 offentlig uddannelse.
 Intentionen med bestemmelsen har naturligvis været, at tilskudet skal af  

 mere end symbolsk betydning, men departementet finder ikke på nuværende  

 tidspunkt, at der bør fastsættes en fast nedre grænse for omfanget af  

 tilskud.
 For såvidt angår kriteriet om, at til godkendte offentlige uddannelser  

 hører uddannelsesaktiviteter på uddannelsesinstitutioner, der modtager  

 offentligt tilskud, skal det bemærkes, at der her tænket på tilskud, som  

 gives generelt til institutionen fx i form af et driftstilskud.
For såvidt angår kriteriet om, at til godkendte offentlige uddannelser  

 hører uddannelsesaktiviteter, der modtager offentligt tilskud, skal det  

 bemærkes, at det som hovedregle kun vil være den pågældende  

 uddannelsesaktivitet, der berettiger til orlov og ikke fx andre aktiviteter  

 på institutionen, som ikke er omfattet af tilskudet.
En afvigelse herfra kan  

 dog forekomme, hvor en given institution modtager et tilskud, som har et  

 bestemt formål, der konkret udmøntes ved, at der iværksættes bestemte  

 uddannelsesaktiviteter.
I sådanne tilfælde vil tilskudet ikke direkte være  

 givet til uddannelsesaktiviteten.
Endeligt skal det understreges, at hensigten med at indsætte en generel  

 betingelse om, at der skal være tale om godkendte offentlige uddannelser, har  

 været et forsøg på at sikre en vis kvalitet i de uddannelser, hvortil der kan  

 opnås uddannelsesorlov eller uddannelsesgodtgørelse.
Opfattelsen er således,  

 at såfremt en offentlig myndighed fx yder tilskud til en given  

 uddannelsesaktivitet, kan dette i et eller andet omfang betragtes som en  

 »blåstempling« af uddannelsen.
Et sådant ønske om kvalitet bør være  

 udgangspunkt for AF's administration af ordningen'.
