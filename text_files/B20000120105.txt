Bekendtgørelse om uddannelsen til  

 tjener I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 tjener eller delkompetence, jf. erhvervsuddannelseslovens § 15,  

 stk. 2, som juniortjener.
Uddannelsens mål § 2. Det er uddannelsens mål, at den  

 uddannede med kompetence som henholdsvis tjener eller juniortjener har et  

 grundlæggende kendskab til køkken-, restaurant- og hotelbranchen  

 samt grundlæggende viden om serviceydelser.
Den uddannede skal desuden  

 have indsigt i og forståelse af beskæftigelsesområdets  

 miljø- og arbejdsmiljømæssige forhold, herunder  

 håndtering af miljømæssige problemstillinger i forbindelse  

 med fagets udførelse.
 Stk. 2. Den uddannede tjener skal endvidere have kendskab til  

 salg og gæstebetjening samt kunne arbejde i såvel a la carte som  

 selskabsvirksomhed med selvstændighed og begyndende rutine.
 Stk. 3. Den uddannede juniortjener skal endvidere kunne  

 udføre selskabsservering samt arbejde i caféer og udføre  

 anden lettere a la carte servering.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord   hotel, køkken,  

 levnedsmiddel og jordbrug, jf. § 14, stk. 2, i  

 erhvervsuddannelsesloven.
 Stk. 2. Det faglige udvalg for uddannelsen er Det faglige  

 Udvalg for Tjeneruddannelsen.
 § 4. Uddannelsen til tjener varer 3 år og 4  

 måneder jf. dog § 6. Delkompetenceforløb, jf. § 1,  

 varer 1 år og 6 måneder.
Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og skoleundervisning.
Eleven kan indlede uddannelsen på skole med et grundforløb  

 eller i en praktikviksomhed.
Stk. 3. I uddannelsen til tjener varer skoleundervisningen i  

 hovedforløbet i alt 20 uger, og er opbygget af to skoleperioder af 10  

 ugers varighed.
Undervisningen omfatter grundfag, områdefag, bundne  

 specialefag, valgfri specialefag og valgfag.
Undervisningen i valgfri  

 specialefag kan ligge udenfor de normale skoleperioder.
Stk. 4. I delkompetenceforløb består  

 hovedforløbet af en skoleperiode på 10 uger og en eller to  

 praktikperioder.
Undervisningen omfatter grundfag, områdefag, valgfri  

 specialefag og valgfag.
Skoleopholdet afsluttes tidligst tre måneder  

 før uddannelsestidens ophør.
 Stk. 5. I grundforløbet har eleven mulighed for valgfri  

 undervisning jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. bekendtgørelse om erhvervsuddannelser  

 (hovedbekendtgørelsen) og erhvervsuddannelseslovens § 12,  

 stk. 4.
 Stk. 6. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet jf.  

 § 9.
 Stk. 2. I grundfaget hygiejne skal eleven mindst have  

 opnået karakteren 6.
Voksenuddannelsesforløb § 6. Personer, der er fyldt 25 år, og som  

 har haft mindst 2 års relevant erhvervserfaring som  

 fuldtidsbeskæftigelse eller tilsvarende deltidsbeskæftigelse kan  

 gennemføre uddannelsen på normalt 1 år og 10  

 måneder.
Skoleundervisningen omfatter et obligatorisk  

 grundforløb eller et supplerende kursus, jf. § 7.
 Stk. 2. Hovedforløbet omfatter 20 ugers  

 skoleundervisning.
 Stk. 3. Det faglige udvalg skal godkende fastsættelsen  

 af praktikperioder.
 Stk. 4. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet, jf. stk. 1.
 Stk. 5. Skoleundervisningen omfatter grundfag,  

 områdefag, bundne specialefag, valgfri specialefag og valgfag med de  

 fastsatte mål, jf. §§ 9 - 14.
§ 7. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 12 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger jf. hovedbekendtgørelsens § 20 stk. 2.  

 Suppleringskurset og herunder afklaringen kan gennemføres uden  

 uddannelsesaftale.
For elever med uddannelsesaftale er kurset omfattet af  

 uddannelsesaftalen.
 Stk. 2. Det supplerende kursus omfatter normalt:
 1)	Følgende fælles områdefag:
a)	salg, gæste- og kundebetjening og b)	varekundskab.
 2)	Følgende grundfag:
a)	førstehjælp og brand, b)	hygiejne og c)	miljø.
 3)	Følgende områdefag, der er særligt for  

 hovedforløbet:
 a)	hotel og restaurantfag.
Fritagelse for dele af uddannelsen § 8. Elever kan fritages for dele af uddannelsen,  

 jf. hovedbekendtgørelsen og bekendtgørelse om merit for visse  

 fag i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særligt for hovedforløbet:
 1)	Hotel og restaurantfag

Niveau: Begynder
  

 Målet er at eleven kan:
a)	klargøre, fremstille og anrette enkle kolde, lune og varme  

 retter til servering i henholdsvis restaurant, fastfood forretning,  

 selvbetjeningsrestauranter og kantiner, b)	foretage enkel anretning, servering, emballering og distribution i  

 henholdsvis restaurant, fastfood-forretning, selvbetjeningsrestauranter og  

 kantiner, c)	medvirke til indkøb, varebestilling og varemodtagelse, d)	foretage prisberegning ud fra kostpriser og e)	foretage markedsføring under anvendelse af  

 grundlæggende principper for markedsføring.
 Stk. 2. Grundforløbet omfatter desuden følgende  

 grundfag, der træder i stedet for områdefag, der er særlige  

 for hovedforløbet, jf. grundfagsbekendtgørelsen:
 1)	Fremmedsprog, engelsk, F.
 Stk. 3. Undervisningen i de i stk. 1 og 2, nævnte  

 fag varer i alt 5 uger.
 § 10. Undervisningen i hovedforløbet  

 omfatter følgende grundfag, jf.  

 grundfagsbekendtgørelse:
 1)	Dansk, F, 2 uger.
 2)	Psykologi, 1 uge.
 3)	Salg og service, F, 1 uge.
 4)	Virksomhedslære og innovation F, 1 uge.
 Stk. 2. Undervisningen i de i stk. 1, nævnte fag  

 varer i alt 5 uger.
 Stk. 3. Undervisningen i delkompetenceforløb omfatter  

 de i stk. 1, nr. 1-3 nævnte fag.
 § 11. Undervisningen i hovedforløbet  

 omfatter følgende områdefag:
 1)	Branchelære

Niveau: Rutine
  

 Målet er, at eleven kan foretage kalkulation, prisfastsættelse,  

 afregning og herunder modtage enhver form for betaling.
 2)	Drikkevarer 1

Niveau: Rutine
  

 Målet er, at eleven kan vejlede gæster med hensyn til valg af  

 drikkevarer og gæsteforklare om vine.
 3)	Gastronomi 1

Niveau: Rutine
  

 Målet er, at eleven kan anvende gastronomien i menuplanlægning og  

 gæstebetjening.
 4)	Menulære

Niveau: Rutine
  

 Målet er, at eleven selvstændigt kan sammensætte  

 forskellige menuer.
 5)	Servering 

Niveau: Rutine   

 Målet er, at eleven kan udføre selskabs- og barservering samt  

 lettere café- og a la carteservering.
 Stk. 2. Undervisningen i de stk. 1, nævnte fag  

 varer i alt 3,7 uger.
 Stk. 3. Undervisningen i delkompetenceforløb omfatter  

 de i stk. 1, nr. 1-5 nævnte fag.
 § 12. I uddannelsen til tjener omfatter  

 undervisningen i hovedforløbet forfølgende bundne  

 specialefag:
 1)	Banquet- og turistlære 

Niveau: Rutine
  

 Målet er, at eleven kan:
a)	foretage planlægning, gennemførelse og  

 opfølgning af møder, kurser, konferencer og selskaber og b)	servicere danske såvel som udenlandske gæster med hensyn  

 til danske turistprodukter.
 2)	Drikkevarer 2

Niveau: Avanceret
  

 Målet er, at eleven kan vejlede gæsten i valg af vin og  

 øvrige drikkevarer.
 3)	Gastronomi 2

Niveau: Avanceret
  

 Målet er, at eleven kan anvende såvel klassisk som nutidig  

 gastronomi i menusammensætning og gæstebetjening.
 4)	Menu og vinlære

Niveau: Avanceret
  

 Målet er, at eleven selvstændigt kan sammensætte  

 forskellige menuer.
 5)	Praktisk tjenerarbejde

Niveau: Avanceret
  

 Målet er, at eleven kan:
a)	yde korrekt service og gæstebetjening og b)	udføre alt praktisk tjenerarbejde i restauranten, herunder  

 klargøring, borddækning, dekoration, servering og  

 afrydning.
 6)	Projektopgave

Niveau: Rutine
  

 Målet er, at eleven selvstændigt udfører en afsluttende  

 projektopgave, jf. § 22.
 Stk. 2. Undervisningen i de stk. 1, nævnte fag  

 varer i alt 6,3 uger.
 § 13. Undervisningen i hovedforløbet  

 omfatter desuden 2 ugers valgfri specialefag for uddannelsen til tjener og 1  

 uges valgfri specialefag for delkompetenceforløb, der  

 repræsentere muligheden for, at eleven på avanceret niveau kan  

 specialisere sig yderligere.
 Stk. 2. Eleven og virksomheden vælger valgfri  

 specialefag efter anvisningerne i vejledningen til  

 bekendtgørelsen.
 Stk. 3. Valg af valgfri specialefag, sker senest ved  

 indledningen af den skoleperiode i hovedforløbet, hvori de  

 afholdes.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for valgfag  

 i hovedbekendtgørelsen.
 Stk. 2. Undervisningen i valgfag varer i alt 3 uger, dog 1,3  

 uge i delkompetenceforløb.
Praktikuddannelsen § 15. Praktikuddannelsen omfatter følgende  

 arbejdsområder og funktioner:
1)	a la carte servering, 2)	modtagelse af betalingsmidler, 3)	selskaber, møder, receptioner og konferencer, 4)	selskabsbestilling, 5)	serveringsformer, 6)	service og gæstebetjening, 7)	udskænkning af drikkevarer og 8)	virksomhedsorganisation og samarbejde.
 Stk. 2. Oplæring i de enkelte discipliner skal  

 foregå under hensyntagen til korrekte arbejdsbevægelser,  

 fornøden sikkerhed med hensyn til værktøj, maskiner og  

 redskaber, personlig hygiejne, køkkenhygiejne, udvikling af personlig  

 kreativitet, hensyn til bevarelse af varernes næringsværdi og god  

 økonomi i ressourceforbruget.
 Stk. 3. Praktikvirksomheden skal i de enkelte praktikperioder  

 afholde mindst en samtale med eleven om dennes arbejdsindsats og udvikling i  

 praktikperioden.
 § 16. For elever, der afslutter uddannelsen med  

 kompetence som tjener er målet med praktikuddannelsen, at  

 eleven:
 1)	på avanceret niveau:
a)	kan forestå a la carte servering, herunder klargøring,  

 opdækning, borddekoration, forskellige severingsformer og  

 afrydning, b)	kan modtage betalingsmidler, herunder kontanter, checks,  

 betalingskort, valuta samt aflægge tjenerregnskab, c)	kan forestå planlægning, klargøring og afvikling  

 af selskaber, møder, receptioner og konferencer og d)	kan modtage selskabsbestilling, herunder vejlede gæsten men  

 hensyn til menu, vin, drikkevarer, opdækning, e)	kan forestå salg, gæstebetjening, vejledning,  

 gæsteforklaring og turistvejledning, f)	kan forestå servering fra fad og på tallerken, flambere,  

 tranchere samt servere vin, spiritus, varme og kolde drikke, g)	har kendskab til virksomhedens råvareanvendelse, menuplaner  

 samt vin- og spiritussortiment, 2)	på rutineniveau:
 a)	kan - inden for virksomhedens struktur - deltage i udviklingen af et  

 godt arbejdsmiljø og samarbejde.
 Stk. 2. For elever, der afslutter uddannelsen med  

 delkompetence som juniortjener, er målet med praktikuddannelsen, at  

 eleven:
 1)	på rutineniveau:
a)	kan forestå salg, gæstebetjening, vejledning og  

 gæsteforklaring, b)	kan forstå selskabsservering, herunder opdækning,  

 borddekoration, deltagelse i afvikling af større selskaber,  

 forskellige serveringsformer og afrydning, c)	kan forestå lettere a la carte- og barservering, d)	har kendskab til virksomhedens råvareanvendelse, menuplaner  

 samt vin- og spiritussortiment, e)	kan modtage betalingsmidler, herunder kontanter, checks,  

 betalingskort og valuta og f)	kan samarbejde.
 § 17. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring.
 Uddannelsesbog m.v.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes medmindre andet fremgår af reglerne om  

 det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, anvendes dog alene  

 "gennemført/ ikke gennemført, hvis det fremgår af de  

 nærmere retningslinier for faget eller kursusplanen.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
Stk. 4. Skolen beregner en gennemsnitskarakter på  

 grundlag af alle afgivne karakterer i grundfag, områdefag og  

 specialefag.
Gennemsnitskarakteren angives med 1 decimal.
Ved beregningen  

 vægter karaktererne dobbelt i følgende fag:
1)	servering, 2)	drikkevarer 1, 3)	menulære, 4)	gastronomi 2, 5)	banquet- og turistlære, 6)	drikkevarer 2, 7)	praktisk tjenerarbejde og 8)	det valgfri specialefag.
Svendeprøve § 21. Ved afslutningen af uddannelsen til tjener  

 afholdes en svendeprøve, der består af en projektopgave, en  

 mundtlig prøve og to praktiske prøver (A og B). Projektopgaven  

 afholdes af skolen i den sidste skoleperiode.
Den mundtlige og de praktiske  

 prøver afholdes af det faglige udvalg efter sidste skoleperiode.
Stk. 2. Ved indkaldelsen af elever til den sidste skoleperiode  

 sender skolen en liste over de pågældende elever med angivelse af  

 elevernes praktikvirksomheder til det faglige udvalg.
Ved begyndelsen af  

 sidste skoleperiode indstiller praktikvirksomheden til det faglige udvalg, at  

 eleven deltager i svendeprøvens mundtlige og praktiske  

 prøver.
 Stk. 3. Det er en betingelse for at deltage i den mundtlige og  

 de praktiske prøver, at der er udstedt skolebevis til eleven, jf.  

 § 28. Eleven må højst have 6 måneder tilbage af sin  

 uddannelsestid ved afholdelsen af prøverne.
§ 22. Projektopgaven stilles af skolen i  

 samråd med det faglige udvalg, og består af en helhedsorienteret  

 opgave inden for områdefag og bundne specialefag.
Projektopgaven danner  

 udgangspunkt for den mundtlige prøve.
Stk. 2. Projektopgaven udleveres 2 uger før afslutningen  

 af den sidste skoleperiode.
Opgaven gennemføres normalt som en  

 gruppeopgave og afleveres som en skriftlig edb-baseret rapport senest 4  

 ugedage efter udleveringen.
Skolen udarbejder en vejledning og informerer  

 eleverne om regler mv. for udformningen af projektopgaven i henhold til  

 eksamensbekendtgørelsen.
 § 23. Den mundtlige prøve består af  

 individuel fremlæggelse af og dialog om projektopgaven, og varer ca. 20  

 minutter.
 § 24. Den praktiske prøve A består af  

 en opgave i menu- og drikkevaresammensætning, der varer 1 time, og en  

 opgave i borddækning, der varer 2 timer og 15 minutter.
Stk. 2. Den praktiske prøve B består enten af  

 flambering, tranchering, filettering af fisk, servering af ost, åbning  

 af vin eller mixning af drinks.
Prøven varer cirka 15 minutter.
§ 25. Projektopgaven bedømmes i henhold til  

 eksamensbekendtgørelsen af elevens faglærer og to censorer  

 (skuemestre), der udpeges af det faglige udvalg.
Bedømmerne giver  

 samlet en karakter for opgaven.
 Stk. 2. Reglerne om sygeeksamen og ny eksamen i  

 eksamensbekendtgørelsen finder anvendelse.
 Stk. 3. Eventuelle klager vedrørende bedømmelsen  

 afgøres af skolen i samråd med det faglige udvalg, jf.  

 § 36, stk. 5, i eksamensbekendtgørelsen.
§ 26. Det faglige udvalg forestår  

 bedømmelsen af den mundtlige og de praktiske prøver.
Til  

 bedømmelsen udpeges en skuemester fra Hotel-, Restaurant- og  

 Turisterhvervets Arbejdsgiverforening og en skuemester fra  

 RestaurationsBranchens Forbund, der skal have den fornødne fagkundskab  

 og opfylde habilitetskravene for censorer i henhold til  

 eksamensbekendtgørelsen.
 Stk. 2. Skuemestrene giver 2 karakterer for den mundtlige,  

 individuelle fremlæggelse af projektopgaven, 1 karakter for den  

 praktiske prøve A og 1 karakter for den praktiske prøve B.
 Stk. 3. For at bestå svendeprøven skal eleven  

 opnå karaktersummen 30, dog skal karaktersummen for den praktiske  

 prøve A og den praktiske prøve B være mindst 12.
Hvis eleven har opnået karaktersummen:
1)	30-45, anføres »Bestået« på uddannelsesbeviset  

 (svendebrevet), 2)	46-50, anføres »Ros« på uddannelsesbeviset  

 (svendebrevet), 3)	51-56, anføres »Bronze« på uddannelsesbeviset  

 (svendebrevet), 4)	57-65, anføres »Sølv« på uddannelsesbeviset  

 (svendebrevet).
 Stk. 4. Karaktererne meddeles eleven umiddelbart efter  

 prøvens afslutning.
 § 27. Elever, der har været forhindret i at  

 fuldføre den mundtlige og den praktiske del af svendeprøven  

 på grund af dokumenteret sygdom eller anden tvingende årsag, kan  

 deltage i nye prøve efter det faglige udvalgs nærmere  

 bestemmelse.
Stk. 2. Det faglige udvalg skal tilbyde elever, der ikke  

 består svendeprøven, en ny svendeprøve i henhold til  

 eksamensbekendtgørelsen.
Hvis en elev ikke består  

 svendeprøven, skal alle prøver i svendeprøven tages om.  

 Skolens og praktikvirksomheden vurderer i samråd, om eleven har behov  

 for supplerende skoleundervisning eller praktikuddannelse før en ny  

 svendeprøve.
Det faglige udvalg fastsætter tidspunktet for  

 prøven efter samråd med eleven og praktikvirksomheden.
 Stk. 3. Elever kan indgive klage til det faglige udvalg over  

 forhold vedrørende svendeprøven, hvis klagen er begrundet i de  

 forhold, som er nævnt i eksamensbekendtgørelsens § 44,  

 stk. 3. Det faglige udvalg træffer afgørelse, om der skal  

 ske ombedømmelse eller gives tilbud om omprøve, eller om klagen  

 ikke kan tages til følge.
Skolebevis og afsluttende praktikerklæring § 28. Skolebevis udstedes i henhold til  

 hovedbekendtgørelsen, når skoleundervisningen er  

 gennemført og for elever, der afslutter uddannelsen med kompetence som  

 tjener, når betingelserne i stk. 2 tillige er opfyldt.
 Stk. 2. Eleven skal have opnået mindst karakteren 6,0 i  

 gennemsnit af alle afgivne karakterer i grundfag, områdefag og  

 specialefag, jf. § 20 for at skolebevis kan udstedes.
 § 29. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet  

 jf. § 36 i hovedbekendtgørelsen.
Uddannelsesbevis (svendebrev) § 30. Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som  

 dokumentation for, at eleven har opnået kompetence inden for  

 uddannelsen, jf. § 1.
 Stk. 2. Uddannelsesbeviset (svendebrevet) udstedes i henhold  

 til hovedbekendtgørelsen og eksamensbekendtgørelsen, når  

 skolebevis er udstedt, jf. § 28, og afsluttende praktikerklæring  

 er udstedt, jf. § 29 og når svendeprøven er bestået,  

 jf. § 26 stk. 3.
 Stk. 3. Det faglige udvalg opbevarer fortegnelse over udstedte  

 uddannelsesbeviser (svendebreve) i 20 år.
Kapitel 5 Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 619  

 af 27. juni 1996 om uddannelsen til tjener.
 Stk. 3. Den i stk. 2, nævnte bekendtgørelse  

 finder dog anvendelse for elever, der er på begyndt på den  

 hidtidige 3. skoleperiode ved bekendtgørelsens ikrafttræden.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
