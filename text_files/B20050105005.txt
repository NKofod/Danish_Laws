Bekendtgørelse om kerneopgaver i investeringsforeninger,  

 specialforeninger, godkendte fåmandsforeninger, hedgeforeninger og  

 investeringsforvaltningsselskaber I medfør af § 102, stk. 2, 2. pkt., og § 373, stk.  

 4, i  

 lov om finansiel virksomhed, jf. lovbekendtgørelse nr. 613 af 21. juni 2005  

 og § 39,  

 stk. 2, 2. pkt., § 113, § 114 f, stk. 1 og 2, og § 132, stk. 3, i lov om  

 investeringsforeninger og specialforeninger samt andre kollektive  

 investeringsordninger  

 m.v., jf. lovbekendtgørelse nr. 768 af 19. juli 2005, fastsættes:
 § 1.  

  

 Bestyrelsen  

 i en forening kan ikke træffe beslutning om, at foreningen eller dens  

 investeringsforvaltningsselskab kan uddelegere beslutninger om investering af  

 foreningers midler og andre kerneopgaver.
 Stk. 2.  

  

 Dog kan investeringsbeslutninger  

 for en begrænset del af foreningens eller en afdelings portefølje, som ønskes  

 investeret på et geografisk fjernt marked eller i specielle instrumenter, jf.  

 § 3,  

 stk. 1, nr. 1, i lov om investeringsforeninger og specialforeninger samt  

 andre  

 kollektive investeringsordninger m.v. delegeres, hvis modtageren af  

 delegationen har en særlig viden vedrørende de ønskede investeringer.
Stk. 3.  

  

 Som  

 kerneopgaver anses udover investeringsbeslutninger 1)  

 	  

 den daglige ledelse  

 af en forening, 2)  

 	  

 beregning og  

 fastsættelse af den indre værdi samt af emissions- og indløsningskurser, 3)  

 	  

 kontrol med  

 overholdelse af lovgivningen, 4)  

 	  

 kontrol med den  

 daglige bogføring, og 5)  

 	  

 kontrol af periodiske  

 indberetninger til Finanstilsynet.
 § 2.  

  

 Overtrædelse  

 af § 1, stk. 1, straffes med bøde.
 § 3.  

  

 Bekendtgørelsen træder i kraft den 1. december 2005.
 Stk. 2.  

  

 Samtidig ophæves  

 bekendtgørelse nr. 1176 af 5. december 2003 om kerneopgaver i  

 investeringsforeninger,  

 specialforeninger, fåmandsforeninger samt investeringsforvaltningsselskaber.
Finanstilsynet, den 31. oktober 2005 Henrik Bjerre-Nielsen /Marianne Knudsen Bekendtgørelsen indeholder bestemmelser, der gennemfører Rådets direktiv  

 85/611/EØF af 20. december 1985 om samordning af love og administrative  

 bestemmelser om visse institutter for kollektiv investering i værdipapirer  

 (investeringsinstitutter), (EF-Tidende 1985, nr.
L 375, s. 3), som delvist  

 ændret ved Europa-Parlamentets og Rådets direktiv 2001/107/EF af 21. januar  

 2002 med henblik på en regulering af administrationsselskaber og forenklede  

 prospekter, (EF-Tidende 2002,  

 nr.
L 41,  

 s. 20), og Europa-Parlamentets og Rådets direktiv 2001/108/EF af 21. januar  

 2002 med hensyn til investeringsinstitutters investeringer, (EF-Tidende 2002,  

 nr.
L 41, s. 35), Rådets direktiv nr. 88/220/EØF af 22. marts 1988,  

 (EF-Tidende  

 1988, nr.
L 100, s. 31) (ændret investeringspolitik), og Europa-Parlamentets  

 og  

 Rådets direktiv nr. 95/26/EF af 29. juni 1995, (EF-Tidende 1995, nr.
L 168,  

 s.  

 7) (styrkelse af tilsynet  "BCCI-direktivet").
