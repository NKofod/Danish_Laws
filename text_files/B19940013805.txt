 I medfør af § 7, stk. 3, i lov nr. 933 af 28. november 1992 om midlertidig  

 opholdstilladelse til visse personer fra det tidligere Jugoslavien m.v., som  

 senest ændret ved lov nr. 1085 af 22. december 1993, fastsættes:
Beboernes opgaver § 1.  Beboerne på et indkvarteringscenter efter lovens  

 § 7, stk. 2, skal udføre nødvendige opgaver i forbindelse med driften af  

 indkvarteringscentret såsom:
 Stk. 2.  De i stk. 1 nævnte opgaver skal den enkelte  

 beboer udføre i overensstemmelse med de nærmere retningslinier herom, som  

 centerledelsen eller det i § 4 nævnte beboerråd giver i medfør af reglerne i  

 bekendtgørelsens kapitel 2 og 3.
 § 2.  Beboerne kan medvirke ved gennemførelsen af  

 undervisningen af børn og voksne, som tilbydes i henhold til lovens § 5. De  

 pågældende opgaver skal udføres i overensstemmelse med de nærmere  

 retningslinier, som Dansk Flygtningehjælp eller beboerrådet giver i medfør af  

 reglerne i bekendtgørelsens kapitel 2 og 4.
§ 3.  Beboerne kan tillige udføre andre opgaver i  

 forbindelse med driften af indkvarteringscentret, herunder forbedringer af  

 indkvarteringscentret, sociale og kulturelle aktiviteter, børnepasning og  

 sundhedshygiejniske opgaver, hvortil der efter lovgivningen ikke kræves  

 særlig autorisation eller godkendelse.
De pågældende opgaver skal udføres i  

 overensstemmelse med de nærmere retningslinier, som centerledelsen eller  

 beboerrådet giver i medfør af reglerne i bekendtgørelsens kapitel 2 og 3.
Beboernes medindflydelse, beboerråd og valg  

 hertil § 4.  Beboerne har efter reglerne i denne  

 bekendtgørelse ret til medindflydelse gennem et beboerråd, som vælges efter  

 reglerne i §§ 7-10.
 § 5.  Beboerrådet forestår indenfor de rammer, der er  

 fastsat af centerledelsen i medfør af kapitel 3, tilrettelæggelsen af de i §  

 1 nævnte nødvendige opgaver i forbindelse med indkvarteringscentrets drift.
 § 6.  Beboerrådet medvirker ved tilrettelæggelsen af  

 undervisningen af børn og voksne, som tilbydes i henhold til lovens § 5,  

 indenfor de rammer, der er fastsat af Dansk Flygtningehjælp.
 § 7.  Beboerrådet kan med bistand fra centerledelsen  

 forestå tilrettelæggelsen af de i § 3 nævnte opgaver, jf. tillige § 16.
§ 8.  Antallet af medlemmer i beboerrådet fastsættes  

 på grundlag af antallet af pladser i indkvarteringscentret således, at  

 beboerrådet i centre med op til 200 pladser har 9 medlemmer, i centre med  

 201-500 pladser 13 medlemmer, i centre med 501-800 pladser 15 medlemmer og i  

 centre med over 800 pladser 17 medlemmer.
Beboerrådet vælges for 6 måneder.
 Stk. 2.  Samtidig med valg af medlemmer og efter de  

 samme regler vælges 2 suppleanter, jf. § 10, stk. 2.
 Stk. 3.  Alle beboere, der er fyldt 18 år senest på  

 valgdagen, har valgret ved valg til beboerrådet.
 Stk. 4.  Alle, der har valgret, er valgbare.
§ 9.  Enhver valgbar beboer kan opstille sig selv til  

 valget eller foreslås opstillet af en eller flere andre valgberettigede  

 beboere.
Kandidater, der er foreslået af andre, skal skriftligt erklære sig  

 villige til at modtage valg.
Kandidatanmeldelser og erklæring om modtagelse  

 af valg skal ske til centerledelsen senest 3 dage før valgmødet.
Stk. 2.  Valg af beboerrådets medlemmer foretages i et  

 valgmøde, som indkaldes af centerledelsen.
Afstemningen er skriftlig og  

 hemmelig, og der afgives een stemme.
Der kan ikke stemmes ved fuldmagt.
§ 10.  De kandidater, der har opnået flest stemmer, er  

 valgt.
Ved stemmelighed mellem flere kandidater afgøres valget mellem disse  

 kandidater ved lodtrækning.
 Stk. 2.  De to kandidater, der får flest stemmer, uden  

 at blive valgt, er suppleanter.
§ 11.  Udtræder et medlem af beboerrådet i løbet af  

 valgperioden, indtræder den suppleant, der opnåede flest stemmer ved valget.  

 Udtræder yderligere et medlem indtræder den suppleant, der herefter opnåede  

 flest stemmer.
Udtræder der herefter yderligere et medlem, afholdes der  

 nyvalg til denne plads i beboerrådet.
Valget afholdes efter reglerne om valg  

 til beboerråd.
§ 12.  Beboerrådet kan nedsætte udvalg til varetagelse  

 af specielle områder.
Hvert udvalg skal have en formand og 2-4 medlemmer, som  

 vælges af beboerrådet.
Stk. 2.  Udvalgets formand skal være medlem af  

 beboerrådet.
Udvalgets øvrige medlemmer kan være medlemmer af beboerrådet  

 eller stemmeberettigede beboere i indkvarteringscentret.
§ 13.  Direktoratet for Udlændinge fastsætter for  

 hvert beboerråd en vedtægt, der indeholder de nærmere regler om, beboerrådets  

 og udvalgenes virksomhed.
En standardvedtægt er optrykt som bilag til denne  

 bekendtgørelse.
 Stk. 2.  Ændringer og fravigelser fra standardvedtægten  

 kan dog ske efter godkendelse i Direktoratet for Udlændinge efter ansøgning  

 fra centerledelsen, Dansk Flygtningehjælp eller beboerrådet.
Centerledelsens og personalets opgaver § 14.  Centerledelsen er ansvarlig for centrets  

 økonomi, herunder overholdelse af centrets bevillingsramme, jf. dog § 20.
 Stk. 2.  Centerledelsen skal afvise anmodning fra  

 beboerrådet om afholdelse af udgifter, som ikke er omfattet af  

 bevillingsrammen eller af beboerrådets kompetence.
 Stk. 3.  Centerledelsen skal indhente beboerrådets  

 indstilling inden afholdelse af udgifter, der vedrører områder inden for  

 beboerrådets kompetence.
 § 15.  Centerledelsen er ansvarlig for  

 tilrettelæggelsen og gennemførelsen af de i § 1 nævnte opgaver.  

 Centerledelsen kan fastsætte rammer for beboerrådets tilrettelæggelse af  

 opgaverne, jf. § 5.
 Stk. 2.  Centerledelsen kan, så vidt muligt efter høring  

 af beboerrådet, overtage tilrettelæggelsen og gennemførelsen af de i § 1  

 nævnte opgaver med henblik på at sikre, at de udføres forsvarligt.
 Stk. 3.  I tilfælde, hvor intet beboerråd er valgt,  

 forestår centerledelsen tilrettelæggelsen og gennemførelsen af de i § 1  

 nævnte opgaver.
§ 16.  Centerledelsen skal yde bistand til  

 beboerrådets tilrettelæggelse af de i § 3 nævnte opgaver.
Centerledelsen kan  

 i øvrigt fastsætte nærmere retningslinier for og indenfor centrets  

 bevillingsramme afsætte midler til de i § 3 nævnte opgaver.
 § 17.  Der påhviler centerledelsen følgende opgaver  

 ved valg til beboerrådet:
§ 18.  Direktoratet for Udlændinge træffer beslutning  

 om datoen for det første valgmøde på indkvarteringscentret.
Herefter afholdes  

 der valg ugedagen inden valgperiodens udløb, jf. § 8, stk. 1, 2. pkt.
Dansk Flygtningehjælps ansvar § 19.  Dansk Flygtningehjælp er ansvarlig for  

 tilrettelæggelsen og gennemførelsen af den undervisning, som tilbydes i  

 henhold til lovens § 5. Dansk Flygtningehjælp kan fastsætte rammer for  

 beboerrådets medvirken hertil.
 Stk. 2.  Dansk Flygtningehjælp kan, så vidt muligt efter  

 høring af beboerrådet, overtage tilrettelæggelsen og gennemførelsen af den  

 undervisning, som tilbydes i henhold til lovens § 5, med henblik på at sikre,  

 at undervisningen udføres forsvarligt.
 Stk. 3.  I tilfælde, hvor intet beboerråd er valgt,  

 forestår Dansk Flygtningehjælp tilrettelæggelsen og gennemførelsen af den  

 undervisning, som skal tilbydes i henhold til lovens § 5, stk. 1.
 § 20.  Dansk Flygtningehjælp er ansvarlig for  

 økonomien i forbindelse med den undervisning, som tilbydes i henhold til  

 lovens § 5.
Andre bestemmelser § 21.  Direktoratet for Udlændinge eller den private  

 organisation eller kommune, som direktoratet bemyndiger hertil, kan meddele  

 en person med midlertidig opholdstilladelse efter loven pålæg om at udføre de  

 i § 1 nævnte opgaver.
Direktoratet for Udlændinge kan bestemme, i hvilket  

 omfang tilsidesættelse af et pålæg meddelt efter 1. pkt. skal medføre  

 flytning til et andet indkvarteringscenter.
 Stk. 2.  Direktoratet for Udlændinge kan fastsætte  

 nærmere regler om valg af beboerråd og dets udvalg og om beboerrådets  

 opgaver, herunder regler, som under hensyntagen til særlige forhold på  

 enkelte eller grupper af indkvarteringscentre, herunder antallet af pladser i  

 centret og bygningsmæssige forhold, alene gælder for et eller flere centre.  

 Direktoratet for Udlændinge kan tillige træffe afgørelse om anvendelsen af  

 reglerne i denne bekendtgørelse og af de i medfør heraf fastsatte regler.
 § 22.  Bekendtgørelsen træder i kraft den 3. marts  

 1994.
Indenrigsministeriet, den 28. februar  

 1994 Birte Weiss / Per Hansen Bilag Standardvedtægter for beboerråd m.v. ved indkvarteringscentre for personer  

 med midlertidig opholdstilladelse fra det tidligere Jugoslavien Konstituering af beboerråd § 1.  Beboerrådet for indkvarteringscentret xx har xx  

 antal medlemmer.
 § 2.  Beboerrådet holder konstituerende møde dagen  

 efter valgmødet og vælger selv sin formand blandt sin midte.
§ 3.  Beboerrådet træffer beslutninger i møder, der  

 ledes af beboerrådets formand.
Beboerrådets afgørelser træffes med 2/3  

 flertal af beboerrådets medlemmer, med mindre andet er fastsat.
Beboerrådet  

 skal afholde møde mindst en gang om måneden.
 Stk. 2.  Centerledelsen kan deltage og udtale sig i  

 beboerrådets og dets udvalgs møder.
 Stk. 3.  Dansk Flygtningehjælps repræsentant kan deltage  

 i beboerrådets og dets udvalgs møder og alene udtale sig ved behandling af  

 spørgsmål om undervisning.
 § 4.  Beboerrådets formand drager omsorg for, at de  

 sager, der hører under et udvalgs område, henvises til det pågældende udvalg,  

 og at udvalget får lejlighed til at afgive indstilling til beboerrådet.
§ 5.  Beboerrådets formand drager omsorg for, at der  

 indkaldes til beboerrådets møder, og at der udarbejdes en dagsorden for hvert  

 af beboerrådets møder.
Mødeindkaldelsen og dagsordenen skal foreligge 3 dage  

 inden mødet og skal uddeles til samtlige af beboerrådets medlemmer og  

 centerledelsen samt ved dagsordenspunkter, der vedrører undervisning, til  

 Dansk Flygtningehjælp.
 Stk. 2.  Hvis centerledelsen anmoder herom skal  

 beboerrådets formand indkalde til møde i beboerrådet efter reglerne i stk. 1.
 Stk. 3.  Den i stk. 1 nævnte frist kan fraviges ved  

 sager af hastende karakter.
 § 6.  Beboerrådets formand drager omsorg for, at der  

 udfærdiges referat af hvert møde i beboerrådet umiddelbart efter mødet.  

 Beboerrådets beslutninger skal klart fremgå af referatet.
Udvalg § 7.  Beboerrådet nedsætter følgende udvalg:
1. Økonomiudvalg 2. Teknisk udvalg 3. Undervisningsudvalg 4. Børne- og ungdomsudvalg 5. Aktivitetsudvalg.
 Stk. 2.  Beboerrådet nedsætter et køkkenudvalg i centre,  

 hvor beboerne efter Direktoratet for Udlændinges nærmere bestemmelse deltager  

 i fælles madlavning på centret.
§ 8.  Økonomiudvalget medvirker indenfor de rammer,  

 der fastsættes af centerledelsen i medfør af bekendtgørelsens kapitel 3, ved  

 varetagelsen af den interne budget og bevillingskontrol.
Centerledelsen  

 udarbejder oplæg til budget- og bevillingskontrollen.
§ 9.  Teknisk udvalg har over for beboerrådet ansvaret  

 for centrets indvendige renholdelse og vedligeholdelse bortset fra  

 administrations- og personalelokaler.
Teknisk udvalg har tillige ansvaret for  

 renholdelse og vedligeholdelse af udenomsarealer, og har i øvrigt ansvaret  

 for centrets hygiejniske forhold.
Teknisk udvalg foretager indstilling til  

 beboerrådet om iværksættelse og finansiering af særlige projekter.
 Stk. 2.  Teknisk udvalg har over for beboerrådet  

 ansvaret for de i stk. 1 nævnte opgaver indenfor de rammer, der fastsættes af  

 beboerrådet og centerledelsen i medfør af bekendtgørelsens kapitel 2 og 3.
 § 10.  Undervisningsudvalget medvirker indenfor de  

 rammer, der fastsættes af beboerrådet og Dansk Flygtningehjælp i medfør af  

 bekendtgørelsens kapitel 2 og 4, ved tilrettelæggelsen af undervisningen af  

 centrets beboere.
 § 11.  Under børne- og ungdomsudvalget hører  

 planlægningen af pasningsopgaven af centrets børn og andre opgaver og  

 aktiviteter i medfør af bekendtgørelsens § 3, som vedrører centrets børn og  

 unge, jf. bekendtgørelsens §§ 7 og 16.
 § 12.  Aktivitetsudvalget har ansvaret for  

 tilrettelæggelsen af sociale og kulturelle aktiviteter i centret, jf.  

 bekendtgørelsens §§ 7 og 16, dog jf. denne vedtægts § 11.
 § 13.  Køkkenudvalget har indenfor de rammer, der  

 fastsættes af beboerrådet og centerledelsen i medfør af bekendtgørelsens  

 kapitel 2 og 3, ansvaret for den fælles madlavning til centrets beboere.
§ 14.  Udvalgene skal afholde møde i ugen før  

 beboerrådets faste møde.
Udvalgene kan afholde flere møder.
Det påhviler  

 udvalgets formand at indkalde og lede mødet.
Det påhviler endvidere udvalgets  

 formand at udfærdige og fremsende indstillinger til beboerrådet.  

 Centerledelsen yder beboerrådet den fornødne bistand til varetagelse af de i  

 denne vedtægt nævnte opgaver.
