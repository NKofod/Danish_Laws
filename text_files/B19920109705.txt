I medfør af § 1, stk. 1 og 2, § 4, § 22, stk. 2 og kapitel 5 i lov nr. 414 af 13. juni 1990 om administration af Det Europæiske Økonomiske Fællesskabs forordninger om markedsordninger for landbrugsvarer m.v. fastsættes:
Indledende bestemmelser og definitioner § 1.  Bestemmelserne i denne bekendtgørelse vedrører  

 ydelse af præmier til tyre og stude, til ammekøer og til moderfår i henhold  

 til Det Europæiske Økonomiske Fællesskabs forordninger (* 1).
 § 2.  EF-direktoratet, Frederiksborggade 18, 1360  

 København K varetager administrationen af de i § 1 nævnte ordninger.
 Stk. 2.  Plantedirektoratet, Skovbrynet 20, 2800 Lyngby  

 foretager kontrol med overholdelse af de i § 1 nævnte ordninger.
 § 3.  Mælkeydelse til beregning af det nødvendige  

 antal malkekøer til at producere den indviduelle referencemængde er 5.000 kg.  

 Producenten kan dog i den i § 5 nævnte erklæring for hvert kalenderår oplyse,  

 at han ønsker anvendt bedriftens gennemsnitlige ydelse fra ydelseskontrollen  

 i det oktoberår, der afsluttes i samme kalenderår.
 Stk. 2.  Grovfoderarealer, der udnyttes af flere  

 producenter i fællesskab, skal medtages i den årlige ansøgning om arealstøtte  

 (jf. forordning (EØF) nr. 3508/92 artikel 6) fra de enkelte producenter i  

 forhold til deres anvendelse af arealet regnet i storkreaturenheder.
 Stk. 3.  For foderarealer, der delvis er dækket med  

 varigt græs, kan som grovfoderareal medregnes den andel, der er dækket med  

 græs.
 Stk. 4.  I tilfælde af overdragelse i løbet af året, kan  

 grovfoderarealer medtages på den årlige arealopgørelse, hvis arealet er til  

 rådighed fra 1. januar til 31. juli.
 Stk. 5.  Arealer med korn, for hvilke der ikke søges  

 arealstøtte, kan medregnes som grovfoderareal.
Præmie til tyre og stude (handyr) § 4.  Handyrpræmie ydes til producenter, der inden  

 leveringen har opfedet handyr, der opfylder betingelserne i afsnit 2,  

 mulighed A i Kommissionens gennemførselsforordning.
Dyret skal ved leveringen  

 være entydigt identificeret som anført i Veterinærdirektoratets regler om  

 mærkning af kvæg. (* 2) Ved levering forstås slagtning i Danmark, forsendelse  

 til en anden medlemsstat eller udførelse til et tredjeland.
 Stk. 2.  For handyr leveret inden 1. marts 1993 er det  

 tilstrækkeligt, at dyret er opfedet i een måned for hver aldersgruppe.
 Stk. 3.  Der anvendes ikke et nationalt administrativt  

 dokument i Danmark.
§ 5.  Erklæring om deltagelse i præmieordningen  

 indsendes een gang pr. kalenderår til EF-direktoratet på et særligt skema,  

 som kan rekvireres i direktoratet.
Deltagelsen i præmieordningen gælder for  

 handyr, der leveres i perioden fra erklæringens modtagelse i EF-direktoratet  

 til kalenderårets udløb.
§ 6.  Anmodning om een handyrpræmie sker Stk. 2.  Anmodning om to handyrpræmier for samme handyr  

 sker ved indsendelse af en ansøgning.
 Stk. 3.  Anmodning om een eller to handyrpræmier ved  

 levering af levende handyr til forsendelse til en anden medlemsstat eller til  

 udførsel til et tredjeland sker ved indsendelse af en særlig ansøgning.  

 EF-direktoratet udsteder efter anmodning det administrative  

 samhandelsdokument.
 Stk. 4.  Anmodning om præmie for handyr, som er indført  

 til Danmark fra en anden medlemsstat, skal medfølges af det administrative  

 samhandelsdokument udstedt af oprindelseslandet.
 § 7.  Anmodning om sæsonpræmie for handyr slagtet i  

 perioden 1. januar til 30. april sker ved, at den producent, der senest har  

 opfedet dyret inden slagningen, indsender en ansøgning.
§ 8.  De i §§ 6 og 7 nævnte ansøgninger angives på en  

 særlig formular, der kan rekvireres på slagtestedet eller i EF-direktoratet.  

 Ansøgningen skal medfølge de omfattede handyr ved leveringen.
Fremlæggelsen  

 af ansøgning vedrørende § 6, stk. 1 og 2 kan dog accepteres senest 3  

 arbejdsdage efter leveringen til slagtning.
§ 9.  Slagtestedet skal dagligt registrere  

 slagtningerne af handyr, der har en slagtet vægt på mindst 200 kg.  

 Registreringen skal omfatte slagtenummer, slagtet vægt, identifikation af  

 dyret og producentens ejendomsnummer.
For handyr leveret i perioden 1. januar  

 til 30. april registreres, om dyret er kastreret.
Stk. 2.  Slagtestedet indberetter ugentligt de foretagne  

 registreringer til EF-direktoratet.
Indberetningen skal ske senest 30 dage  

 efter slagtningen og må kun indeholde oplysninger vedrørende eet kalenderår.  

 Såfremt en uge er omfattet af to kalenderår, skal slagtestedet foretage to  

 særskilte indberetninger.
 Stk. 3.  Det påhviler slagtestedet at opbevare samtlige  

 originale fortegnelser over de i stk. 1 nævnte registreringer og de i § 6,  

 stk. 1 nævnte ansøgninger i 5 år fra slagtningen af dyrene.
§ 10.  Senest ved indsendelse af den i § 5 nævnte  

 erklæring skal alle handyr på bedriften Ved dyrets afgang fra bedriften skal noteres afgangsdato og modtager  

 (slagtet, forsendt, udført eller navn og adresse for den, til hvem dyret er  

 overdraget).
 Stk. 2.  De i stk. 1 nævnte oplysninger skal opbevares i  

 mindst 5 år fra dyrets afgangsdato.
 § 11.  Der anvendes et regionalt loft, hvor Danmark  

 betragtes som een region.
 Stk. 2.  Det regionale loft fastsættes på grundlag af  

 det antal handyr, der i 1992 er godkendt som præmieberettigede i henhold til  

 Landbrugsministeriets bekendtgørelse nr. 497 af 24. juni 1991 om ydelse af  

 særlig præmie til oksekødsproducenter.
Støtte til ammekøer og moderfår § 12.  Ansøgning om støtte til ammekøer indgives af  

 producenten til EF-direktoratet på et særligt skema, som kan rekvireres i  

 direktoratet.
Den årlige ansøgningsperiode løber fra 1. marts til 15. maj,  

 for 1993 dog til 15. juli.
Stk. 2.  Ansøgning om støtte til moderfår indgives af  

 producenten til EF-direktoratet på et særligt skema, som kan rekvireres i  

 direktoratet.
Den årlige ansøgningsperiode løber fra 1. marts til 31. marts.
 § 13.  Der kan maksimalt til hver producent ydes  

 ammekopræmie for det antal ammekøer, der af EF-direktoratet er godkendt i  

 henhold til Rådets forordning (EØF) nr. 2066/92 med 1992 som referenceår,  

 fratrukket inddragede præmierettigheder i henhold til § 14, stk. 1, og  

 tillagt præmierettigheder overdraget i henhold til § 15 og tildelt i henhold  

 til § 14, stk. 3.
 Stk. 2.  Der kan maksimalt til hver producent ydes  

 moderfårpræmie for det antal moderfår, der af EF-direktoratet er godkendt i  

 henhold til Rådets forordning (EØF) nr. 2069/92 med 1991 som referenceår,  

 fratrukket inddragede præmierettigheder i henhold til § 14, stk. 2, og  

 tillagt præmierettigheder overdraget i henhold til § 15 og tildelt i henhold  

 til § 14, stk. 3.
 § 14.  Der oprettes en national reserve for ammekøer  

 ved uden kompensation at inddrage een præmierettighed fra alle bedrifter, som  

 i referenceåret har over 20 og under 50 præmierettigheder, og to  

 præmierettigheder fra bedrifter, som har 50 præmierettigheder eller derover.
 Stk. 2.  Der oprettes en national reserve for moderfår  

 ved uden kompensation at inddrage een præmierettighed fra alle bedrifter, som  

 i referenceåret har over 13 og under 50 præmierettigheder, og to  

 præmierettigheder fra bedrifter, som har 50 præmierettigheder eller derover.
Stk. 3.  Fra de nationale reserver kan der tildeles  

 præmierettigheder for ammekøer i henhold til artikel 4 f, stk. 2, i Rådets  

 forordning (EØF) nr. 805/68 og for moderfår i henhold til artikel 5 b, stk.  

 2, i Rådets forordning (EØF) nr. 3013/89. Der kan dog ikke tildeles  

 præmierettigheder til en producent, der har overdraget sine præmierettigheder  

 uden overdragelse af bedriften.
Der kan heller ikke i de to første år efter  

 overdragelsen tildeles præmierettigheder til en anden producent, som har  

 overtaget den bedrift, hvor fra præmierettighederne blev overdraget.  

 Ansøgning og vejledning kan rekvireres i EF-direktoratet, hvor ansøgning skal  

 være modtaget senest den 31. december for deltagelse i tildelingen af  

 pæmierettigheder for det følgende år.
For 1993 skal ansøgninger vedrørende  

 ammekøer dog være modtaget senest den 1. marts 1993.
 Stk. 4.  Tildeling af præmierettigheder fra de nationale  

 reserver foretages efter følgende prioritering:
 § 15.  Ved overdragelse af en bedrift med tilhørende  

 præmierettigheder skal ejerskiftet meddeles EF-direktoratet, før ejerskift  

 til præmierettighederne kan få virkning.
 Stk. 2.  Præmierettighederne kan overdrages midlertidigt  

 til en anden producent.
 Stk. 3.  Overdragelse af præmierettigheder uden  

 overdragelse af bedriften skal meddeles EF-direktoratet senest 31. december.  

 For 1993 kan meddelelse dog ske indtil 1. marts 1993.
Stk. 4.  Ved permanent overdragelse af præmierettigheder  

 uden overdragelse af bedriften inddrages til den nationale reserve 10 pct. af  

 bedriftens samlede overdragelse i kalenderåret.
Det inddragne antal  

 præmierettigheder rundes ned til nærmeste hele antal præmierettigheder.
 § 16.  Såfremt en producent, der ikke ejer den  

 bedrift, der anvendes til den præmieberettigede produktion, beslutter at  

 fortsætte anvendelse af præmierettigheder på en anden bedrift eller sælge  

 disse, kan dette ske uden, at producenten skal kompensere ejeren, medmindre  

 andet er aftalt.
 Stk. 2.  En privat ejer, der selv ønsker at fortsætte en  

 præmieberettiget produktion på en ejendom, hvorfra præmierettighederne er  

 borttaget i henhold til stk. 1, kan tildeles præmierettigheder fra den  

 nationale reserve, hvis producentens kontrakt vedrørte hele ejendommen og var  

 indgået før 1. januar 1993.
Stk. 3.  Tildelingen efter ansøgning sker snarest efter,  

 at der er tilgået den nationale reserve det nødvendige antal  

 præmierettigheder.
Der kan tildeles samme antal rettigheder, som forpagteren  

 havde, dog maksimalt svarende til 2 storkreaturer (jf. forordning (EØF) nr.  

 2328/91) pr. ha med varigt græs på bedriften.
Strafbestemmelse, klageadgang,  

 ikrafttrædelse § 17.  Overtrædelse af de i § 1 nævnte forordninger  

 straffes efter reglerne i kapitel 5 i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v.
 Stk. 2.  Med bøde straffes den, der overtræder § 9.
 § 18.  EF-direktoratets afgørelse i henhold til denne  

 bekendtgørelse kan indbringes for Landbrugsministeriets departement inden 4  

 uger efter, at afgørelsen er meddelt klageren.
 § 19.  Bekendtgørelsen træder i kraft den 1. januar  

 1993.
 Stk. 2.  Følgende bekendtgørelser ophæves:
Landbrugsministeriet, den 11. december  

 1992 Laurits Tørnæs / Anders Buch Kristensen (* 1) For oksekød: Rådets forordning (EØF) nr. 805/68 af 27. juni 1968 om  

 den fælles markedsordning for oksekød og Rådets forordning (EØF) nr. 2066/92  

 af 30. juni 1992 om ændring af forordning (EØF) nr. 805/68 om den fælles  

 markedsordning for for oksekød med senere ændringer.
 Kommissionens gennemførelsesforordning i overensstemmelse med  

 Rådsforordning (EØF) nr. 2066/92 af 30. juni 1992.
 For fårekød: Rådets forordning (EØF) nr. 3013/89 af 23. september 1983 om  

 dsen fælles markedsordning for fåre- og gedekød, Rådets forordning (EØF) nr.  

 2069/92 af 30. juni 1992 om ændring af forordning (EØF) nr. 3013/89 om den  

 fælles markedsordning for fåre- og gedekød, Rådets forordning (EØF) nr.  

 3403/90 fra 27. november 1990 om almindelige regler for ydelse af præmien til  

 fåre- og gedekødsproducenter og Rådets forordning (EØF) nr. 872/84 af 31.  

 marts 1984 om indførelse af almindelige regler for ydelse af præmie til  

 fårekødsproducenter med senere ændringer.
 Kommissionens forordning (EØF) nr. 3007/84 af 26. oktober 1984 om  

 gennemførelsesbestemmelser vedrørende præmien til fårekødsproducenter og  

 Kommissionens forordning (EØF) nr. 2385/91 af 6. august 1991 om  

 gennemførelsesbestemmelser for visse særtilfælde for så vidt angår  

 definitionen af producenter og producentsammenslutninger i fåre- og  

 gedekødssektoren med senere ændringer.
 Kommissionens gennemførelsesforordning i overensstemmelse med  

 Rådsforordning (EØF) nr. 2069/92 af 30. juni 1992.
 (* 2) Bekendtgørelse nr. 570 af 25. juli 1992 om mærkning af kvæg og svin.
