Nr LSF 106 Forslag til Lov om skolepraktik i erhvervsuddannelserne Fremsat af undervisnings- og forskningsministeren (Bertel Haarder) den 25. november 1992 Vedtaget ved tredjebehandling den 18. december 1992 Lov nr. 1092 af 23/12/1992 § 1. Skolepraktik skal tilbydes egnede praktikpladssøgende elever, som ikke har eller har haft en uddannelsesaftale, og som ikke er begyndt på en anden uddannelse 4 måneder efter afsluttet 2.
 skoleperiode i en erhvervsuddannelse.
 § 2. Skolepraktik udbydes af de skoler, som udbyder den enkelte  

 erhvervsuddannelse.
Stk. 2. Skolen har ansvaret for, at de elever, som afslutter 2.  

 skoleperiode af en erhvervsuddannelse på skolen, og som opfylder  

 betingelserne efter § 1, modtager et tilbud om skolepraktik.
Hvis en skole  

 afslår at optage en elev på grund af pladsmangel eller for få tilmeldinger,  

 skal skolen drage omsorg for, at eleven tilbydes optagelse på en anden skole.
 Stk. 3. Undervisnings- og forskningsministeren fastsætter efter  

 indstilling fra Erhvervsuddannelsesrådet, hvilke uddannelser der ikke skal  

 udbydes med skolepraktik.
Stk. 4. Elever, hvis 2. skoleperiode ikke umiddelbart giver adgang  

 til en uddannelse med skolepraktik, er berettiget til optagelse på et kursus  

 af højst 10 ugers varighed, som kvalificerer eleven til at fortsætte i en  

 anden erhvervsuddannelse, som udbydes med skolepraktik.
Skolen har ansvaret  

 for, at eleven tilbydes et sådant overgangskursus.
§ 3. Undervisnings- og forskningsministeren fastsætter nærmere  

 regler om elevernes egnethed.
Reglerne kan ud over krav til elevernes  

 egnethed for uddannelsen indeholde krav til elevernes faglige og geografiske  

 mobilitet og til deres aktivitet som pladssøgende.
Kravene skal være opfyldt  

 i hele uddannelsesforløbet.
Reglerne fastsættes efter indstilling fra  

 Erhvervsuddannelsesrådet.
 Stk. 2. Undervisnings- og forskningsministeren fastsætter nærmere  

 regler om optagelsen og kan herunder fastsætte en frist for indgivelse af  

 ansøgning om optagelse m.v.
 § 4. Skolepraktik omfatter for den enkelte elev højst halvdelen af  

 uddannelsens samlede praktiktid, jf. dog stk. 2.
 Stk. 2. Hvis skolen ikke kan sikre eleven praktik i en eller flere  

 virksomheder for mindst halvdelen af praktikuddannelsen, skal eleven tilbydes  

 supplerende skolepraktik.
 Stk. 3. Skolen kan yderligere give supplerende skolepraktik til  

 elever, som har uddannelsesaftale for hele uddannelsen med en  

 praktikvirksomhed, der er godkendt efter lov om erhvervsuddannelser, når  

 godkendelsen er betinget af, at eleven modtager supplerende skolepraktik, og  

 eleven i øvrigt opfylder betingelserne i § 1.
 § 5. Elever, der er optaget til skolepraktik, kan gennemføre en  

 erhvervsuddannelses 3. og følgende skoleperioder, uanset at skoleperioderne  

 ikke er omfattet af en uddannelsesaftale.
 § 6. Praktikuddannelse i en virksomhed, jf. § 4, stk. 2, finder  

 sted på grundlag af en uddannelsesaftale mellem virksomheden og eleven om en  

 delvis praktikuddannelse, hvis eleven skal deltage i virksomhedens produktion  

 m.v.
Stk. 2. Uddannelsesaftalen formidles af skolen.
Eleven modtager  

 sædvanlig elevløn fra virksomheden i aftaleperioden.
Aftalen skal være påført  

 en særlig bemærkning om, at eleven er under uddannelse i henhold til denne  

 lov.
 § 7. Skolepraktik følger de regler om praktik i uddannelserne, som  

 er fastsat i medfør af lov om erhvervsuddannelser med de afvigelser, som  

 følger af denne lov.
 Stk. 2. Skolen tilrettelægger skolepraktikken i samråd med det  

 lokale uddannelsesudvalg og kan bestemme, at praktik, der efter reglerne for  

 en uddannelse er placeret mellem 2. og 3. skoleperiode, helt eller delvis  

 placeres efter 3. skoleperiode.
§ 8. Eleven modtager efter tilfredsstillende gennemførelse af hele  

 uddannelsen et bevis for den gennemførte uddannelse i overensstemmelse med de  

 regler, som i medfør af lov om erhvervsuddannelser er fastsat for de enkelte  

 uddannelser.
Bevis for gennemført skolepraktik udstedes af skolen.
 § 9. Skolen og eleven skal under hele forløbet søge at fremskaffe  

 en uddannelsesaftale, der omfatter resten af uddannelsen, jf. stk. 3.
 Stk. 2. En elev, der deltager skolepraktik i henhold til § 4, stk.  

 1 og 2, har pligt til at modtage en anvist praktikplads og skal forlade  

 skolepraktikken, når praktikpladsen tiltrædes, eller hvis eleven afslår at  

 modtage pladsen.
 Stk. 3. Når en elev indgår en uddannelsesaftale, jf. stk. 1,  

 fastsættes den resterende uddannelsestid efter reglerne i lov om  

 erhvervsuddannelser.
 Stk. 4. Deltagelse i skolepraktik medregnes ikke i prøvetiden, når  

 eleven indgår en uddannelsesaftale.
§ 10. Skolens afgørelser om en elevs optagelse til eller ophør med  

 skolepraktik kan af eleven, inden for en frist af en uge fra afgørelsen er  

 meddelt eleven, indbringes for det faglige udvalg.
Det faglige udvalg kan  

 beslutte, at klagerne behandles af de lokale uddannelsesudvalg, hvis  

 afgørelse af eleven kan indbringes for det faglige udvalg inden en uge fra  

 afgørelsen.
Stk. 2. Klagen sendes til skolen.
Hvis skolen opretholder sin  

 afgørelse, videresender skolen klagen til det faglige udvalg eller det  

 pågældende lokale uddannelsesudvalg, jf. stk. 1, ledsaget af en begrundelse.  

 Det faglige udvalgs afgørelse kan ikke påklages til anden administrativ  

 myndighed.
 § 11. Elever, der deltager i skolepraktik i henhold til § 4, stk.  

 1 og 2, eller overgangskursus i henhold til § 2, stk. 4, modtager fra skolen  

 en godtgørelse svarende til den elevløn, der er aftalt eller fastsat for  

 elever i den pågældende uddannelse i henhold til lov om erhvervsuddannelser.
Stk. 2. Virksomheder, der i henhold til § 4, stk. 3, lader elever  

 deltage i supplerende skolepraktik, kan få refusion fra Arbejdsgivernes  

 Elevrefusion af elevlønsudgifter m.v. under skoleopholdet.
Reglerne om  

 refusion af løn m.v. under almindelige skoleophold finder tilsvarende  

 anvendelse.
§ 12. Tilskud til skolepraktik i henhold til § 4 eller  

 overgangskursus i henhold til § 2, stk. 4, ved den enkelte skole ydes på  

 grundlag af det antal årselever, som er indskrevet til skolepraktik.
Det  

 gennemsnitlige tilskud pr. årselev fastlægges i de årlige finanslove for  

 større grupper af uddannelser med skolepraktik.
 § 13. Skolens udgifter i henhold til § 11 og § 12 finansieres af  

 Arbejdsgivernes Elevrefusion, jf. lov om Arbejdsgivernes Elevrefusion.
 § 14. Loven træder i kraft den 1. januar 1993. Loven har tillige  

 virkning for elever, der er under uddannelse i henhold til den hidtil  

 gældende lov om tilvejebringelse af lære- og praktikpladser, jf. stk. 2.
 Stk. 2. Lov nr. 437 af 13. juni 1990 om tilvejebringelse af lære-  

 og praktikpladser og § 23 i lov om Arbejdsgivernes Elevrefusion, jf.  

 lovbekendtgørelse nr. 169 af 12. marts 1992, ophæves.
 Stk. 3. Skolen kan fravige § 4, stk. 1, for elever, som før den 1.  

 juni 1992 er begyndt på undervisning efter den hidtil gældende lov nr. 437 af  

 13. juni 1990 om tilvejebringelse af lære- og praktikpladser.
 Stk. 4. Bestemmelserne i § 2, stk. 1 og 2, finder første gang  

 anvendelse for skolepraktik til elever, som har afsluttet 2. skoleperiode i  

 tidsrummet fra den 1. juli til den 31. december 1992.
 § 15. Skolernes pligt til at tilbyde elever skolepraktik efter  

 denne lov, jf. § 1, gælder sidste gang for elever, som afslutter en  

 erhvervsuddannelses 2. skoleperiode i tidsrummet fra den 1. januar til den  

 30. juni 1995.
 § 16. Loven gælder ikke for Færøerne og Grønland.
Oprindeligt fremsat forslag § 1. Skolepraktik skal tilbydes egnede, praktikpladssøgende  

 elever, som ikke har eller har haft en uddannelsesaftale, og som ikke er begyndt på en anden uddannelse 4 måneder efter afsluttet 2.
 skoleperiode i en erhvervsuddannelse.
 § 2. Skolepraktik udbydes af de skoler, som udbyder den enkelte  

 erhvervsuddannelse.
Stk. 2. Skolen har ansvaret for, at de elever, som afslutter 2.  

 skoleperiode af en erhvervsuddannelse på skolen, og som opfylder  

 betingelserne efter § 1, modtager et tilbud om skolepraktik.
Hvis en skole  

 afslår at optage en elev på grund af pladsmangel eller for få tilmeldinger,  

 skal skolen drage omsorg for, at eleven tilbydes optagelse på en anden skole.
 Stk. 3. Undervisnings- og forskningsministeren fastsætter efter  

 indstilling fra Erhvervsuddannelsesrådet, hvilke uddannelser der ikke skal  

 udbydes med skolepraktik.
Stk. 4. Elever, hvis 2. skoleperiode ikke umiddelbart giver adgang  

 til en uddannelse med skolepraktik, er berettiget til optagelse på et kursus  

 af højst 10 ugers varighed, som kvalificerer eleven til at fortsætte i en  

 anden erhvervsuddannelse, som udbydes med skolepraktik.
Skolen har ansvaret  

 for, at eleven tilbydes et sådant overgangskursus.
§ 3. Undervisnings- og forskningsministeren fastsætter nærmere  

 regler om elevernes egnethed.
Reglerne kan ud over krav til elevernes  

 egnethed for uddannelsen indeholde krav til elevernes faglige og geografiske  

 mobilitet og til deres aktivitet som pladssøgende.
Kravene skal være opfyldt  

 i hele uddannelsesforløbet.
Reglerne fastsættes efter indstilling fra  

 Erhvervsuddannelsesrådet.
 Stk. 2. Undervisnings- og forskningsministeren fastsætter nærmere  

 regler om optagelsen og kan herunder fastsætte en frist for indgivelse af  

 ansøgning om optagelse m.v.
 § 4. Skolepraktik omfatter for den enkelte elev højst halvdelen af  

 uddannelsens samlede praktiktid, jf. dog stk. 2.
 Stk. 2. Hvis skolen ikke kan sikre eleven praktik i en eller flere  

 virksomheder for mindst halvdelen af praktikuddannelsen, skal eleven tilbydes  

 supplerende skolepraktik.
 Stk. 3. Skolen kan yderligere give supplerende skolepraktik til  

 elever, som har uddannelsesaftale for hele uddannelsen med en  

 praktikvirksomhed, der er godkendt efter lov om erhvervsuddannelser, når  

 godkendelsen er betinget af, at eleven modtager supplerende skolepraktik, og  

 eleven i øvrigt opfylder betingelserne i § 1.
 § 5. Elever, der er optaget til skolepraktik, kan gennemføre en  

 erhvervsuddannelses 3. og følgende skoleperioder, uanset at skoleperioderne  

 ikke er omfattet af en uddannelsesaftale.
 § 6. Praktikuddannelse i en virksomhed, jf. § 4, stk. 2, finder  

 sted på grundlag af en uddannelsesaftale mellem virksomheden og eleven om en  

 delvis praktikuddannelse, hvis eleven skal deltage i virksomhedens produktion  

 m.v.
Stk. 2. Uddannelsesaftalen formidles af skolen.
Eleven modtager  

 sædvanlig elevløn fra virksomheden i aftaleperioden.
Aftalen skal være påført  

 en særlig bemærkning om, at eleven er under uddannelse i henhold til denne  

 lov.
 § 7. Skolepraktik følger de regler om praktik i uddannelserne, som  

 er fastsat i medfør af lov om erhvervsuddannelser med de afvigelser, som  

 følger af denne lov.
 Stk. 2. Skolen tilrettelægger skolepraktikken i samråd med det  

 lokale uddannelsesudvalg og kan bestemme, at praktik, der efter reglerne for  

 en uddannelse er placeret mellem 2. og 3. skoleperiode, helt eller delvis  

 placeres efter 3. skoleperiode.
§ 8. Eleven modtager efter tilfredsstillende gennemførelse af hele  

 uddannelsen et bevis for den gennemførte uddannelse i overensstemmelse med de  

 regler, som i medfør af lov om erhvervsuddannelser er fastsat for de enkelte  

 uddannelser.
Bevis for gennemført skolepraktik udstedes af skolen.
 § 9. Skolen og eleven skal under hele forløbet søge at fremskaffe  

 en uddannelsesaftale, der omfatter resten af uddannelsen, jf. stk. 3.
 Stk. 2. En elev, der deltager skolepraktik i henhold til § 4, stk.  

 1 og 2, har pligt til at modtage en anvist praktikplads og skal forlade  

 skolepraktikken, når praktikpladsen tiltrædes, eller hvis eleven afslår at  

 modtage pladsen.
 Stk. 3. Når en elev indgår en uddannelsesaftale, jf. stk. 1,  

 fastsættes den resterende uddannelsestid efter reglerne i lov om  

 erhvervsuddannelser.
 Stk. 4. Deltagelse i skolepraktik medregnes ikke i prøvetiden, når  

 eleven indgår en uddannelsesaftale.
§ 10. Skolens afgørelser om en elevs optagelse til eller ophør med  

 skolepraktik kan af eleven, inden for en frist af en uge fra afgørelsen er  

 meddelt eleven, indbringes for det faglige udvalg.
Det faglige udvalg kan  

 beslutte, at klagerne behandles af de lokale uddannelsesudvalg, hvis  

 afgørelse af eleven kan indbringes for det faglige udvalg inden en uge fra  

 afgørelsen.
Stk. 2. Klagen sendes til skolen.
Hvis skolen opretholder sin  

 afgørelse, videresender skolen klagen til det faglige udvalg eller det  

 pågældende lokale uddannelsesudvalg, jf. stk. 1, ledsaget af en begrundelse.  

 Det faglige udvalgs afgørelse kan ikke påklages til anden administrativ  

 myndighed.
 § 11. Elever, der deltager i skolepraktik i henhold til § 4, stk.  

 1 og 2, eller overgangskursus i henhold til § 2, stk. 4, modtager fra skolen  

 en godtgørelse svarende til den elevløn, der er aftalt eller fastsat for  

 elever i den pågældende uddannelse i henhold til lov om erhvervsuddannelser.
Stk. 2. Virksomheder, der i henhold til § 4, stk. 3, lader elever  

 deltage i supplerende skolepraktik, kan få refusion fra Arbejdsgivernes  

 Elevrefusion af elevlønsudgifter m.v. under skoleopholdet.
Reglerne om  

 refusion af løn m.v. under almindelige skoleophold finder tilsvarende  

 anvendelse.
§ 12. Tilskud til skolepraktik i henhold til § 4 eller  

 overgangskursus i henhold til § 2, stk. 4, ved den enkelte skole ydes på  

 grundlag af det antal årselever, som er indskrevet til skolepraktik.
Det  

 gennemsnitlige tilskud pr. årselev fastlægges i de årlige finanslove for  

 større grupper af uddannelser med skolepraktik.
 § 13. Skolens udgifter i henhold til § 11 og § 12 finansieres af  

 Arbejdsgivernes Elevrefusion, jf. lov om Arbejdsgivernes Elevrefusion.
 § 14. Loven træder i kraft den 1. januar 1993. Loven har tillige  

 virkning for elever, der er under uddannelse i henhold til den hidtil  

 gældende lov om tilvejebringelse af lære- og praktikpladser, jf. stk. 2.
 Stk. 2. Lov nr. 437 af 13. juni 1990 om tilvejebringelse af lære-  

 og praktikpladser og § 23 i lov om Arbejdsgivernes Elevrefusion, jf.  

 lovbekendtgørelse nr. 169 af 12. marts 1992 ophæves.
 Stk. 3. Skolen kan fravige § 4, stk. 1, for elever, som før den 1.  

 juni 1992 er begyndt på undervisning efter den hidtil gældende lov nr. 437 af  

 13. juni 1990 om tilvejebringele af lære- og praktikpladser.
 Stk. 4. Bestemmelserne i § 2, stk. 1 og 2, finder første gang  

 anvendelse for skolepraktik til elever, som har afsluttet 2. skoleperiode i  

 tidsrummet fra den 1. juli til den 31. december 1992.
 § 15. Skolernes pligt til at tilbyde elever skolepraktik efter  

 denne lov, jf. § 1, gælder sidste gang for elever, som afslutter en  

 erhvervsuddannelses 2. skoleperiode i tidsrummet fra den 1. januar til den  

 30. juni 1995.
 § 16. Loven gælder ikke for Færøerne og Grønland.
Bemærkninger til lovforslaget Almindelige bemærkninger Der er almindelig enighed om, at omkostningerne ved den nuværende  

 pratikpladskompenserede undervisning er for store.
Baggrunden for ordningen  

 er det i adskillige år konstaterede misforhold mellem antallet af  

 praktikpladssøgende og udbuddet af lære- og praktikpladser.
Tilgangen af elever til ordningen stiger, og det må forventes, at der  

 fremover vil blive en uacceptabel stigning i antallet af skolepraktikelever,  

 medmindre mønstret brydes.
Ved ordningens start i januar 1991 begyndte  

 således ca. 1.900 elever på den særlige undervisning.
Tilgangen i december  

 1991/januar 1992 var på ca. 2.400 elever og i maj/juni 1992 ca 400. Det  

 skønnes, at der til december 1992/januar 1993 vil skulle optages 3.000-4.000  

 elever, hvis andre foranstaltninger ikke foretages.
På denne baggrund er regeringen indstillet på at gøre en meget stor  

 indsats for at komme praktikpladsproblemet til livs.
Selv om undersøgelser af  

 kvaliteten af den praktikpladskompenserende undervisning har vist, at denne  

 undervisning i nogle tilfælde godt kan leve op til intentionerne i  

 erhvervsuddannelseslovgivningen, er den en trussel mod det grundlæggende  

 princip om veksling mellem skoleundervisning og praktikuddannelse i  

 erhvervsuddannelserne og giver ikke eleverne den samme oplevelse af  

 arbejdslivet som elever med uddannelsesaftale får.
Hertil kommer, at  

 ordningen er alt for dyr.
Den særlige undervisning er således på  

 udgiftsniveau med nogle af de dyreste længerevarende videregående  

 uddannelser.
 På denne baggrund og med henvisning til de gennem de 1 1/2 år indhøstede  

 erfaringer med administrationen af den praktikpladskompenserende undervisning  

 har regeringen derfor besluttet at søge den nuværende lov om tilvejebringelse  

 af lære- og praktikpladser revideret som led i et samlet initiativ, der  

 tillige omfatter følgende fire hovedelementer:
 - En arbejdsgiverfinansieret tilskudsordning, der omfatter såvel den  

 private som den offentlige sektor, hvor der ydes et årligt tilskud pr. elev i  

 alle uddannelser med lønnet praktik.
 - Indførelse af kompetence for skolerne til at godkende  

 praktikvirksomheder for den enkelte elev.
 - Etablering af en ny erhvervsgrunduddannelse (EGU).
 - Det samlede initiativ ledsages af en politisk henstilling fra partierne  

 bag aftalen af 20. november 1992, jf. forslag til lov om Arbejdsgivernes  

 Elevrefusion til arbejdsmarkedets parter om at holde elevlønningerne i ro i  

 de 3 år, som aftalen omfatter.
Forslaget om skolepraktik åbner mulighed for mere effektiv udnyttelse af  

 uudnyttet kapacitet i virksomhederne og inddrager i større udstrækning de  

 lokale uddannelsesudvalg.
Den rene skolepraktik begrænses til normalt 50% af  

 den samlede praktiktid.
Resten af praktiktiden skal eleverne udføre i  

 virksomhederne.
Der foreslås endvidere nogle proceduremæssige forenklinger,  

 herunder indførelse af det faglige udvalg som klageorgan.
Eleverne modtager  

 som hidtil en godtgørelsse svarende til elevlønnen i den pågældende  

 uddannelse.
De hidtidige undervisningstakster nedsættes med i gennemsnit 25% i 1993.  

 For at give skolerne et økonomisk incitament til at bringe eleverne i praktik  

 i virksomhederne bevarer skolen til gengæld tilskuddet, også i perioder, hvor  

 eleven midlertidigt er under praktikuddannelse i en virksomhed.
Taksterne  

 reguleres i øvrigt på de årlige finanslove.
Ordningen er midlertidig, idet det foreslås, at elever, der afslutter 2.  

 skoleperiode senest den 30. juni 1995 bliver de sidste elever, der omfattes  

 af ordningen.
Tidsbegrænsningen svarer til den tidsbegrænsing, der er  

 foreslået for praktikpladstilskudsordningen, jf. forslag til lov om  

 Arbejdsgivernes Elevrefusion.
Økonomiske konsekvenser Med baggrund i det ovenfor omtalte samlede initiativ til fremskaffelse af  

 flere praktikpladser vurderes det, at den fremtidige bestand af  

 skolepraktikelever maksimalt vil udgøre 1.500-2.000 årselever svarende til en  

 nedgang på omkring 1.000 årselever i forhold til 1992-niveauet.
Med de foreslåede ændringer forventes de årlige udgifter reduceret fra de  

 på finanslovsforslag 1993 anførte 500 mio. kr. til ca. 280 mio. kr. i 1993 og  

 til ca. 250 mio. kr. i 1994 og 1995. Udgifterne til skolepraktik finansieres  

 via AER.
AER finansierer også udgiften til godtgørelsen under de ordinære  

 skoleophold, jf. forslag til lov om Arbejdsgivernes Elevrefusion.
B.
Bemærkninger til lovforslagets enkelte bestemmelser Til § 1 Efter den foreslåede bestemmelse har eleverne under visse betingelser et  

 retskrav på at få tilbudt skolepraktik.
Tilbuddet forudsættes givet snarest  

 muligt efter udløbet af fristen på 4 måneder efter 2. skoleperiodes  

 afslutning.
Som det fremgår af bemærkningerne til §§ 2 og 3 er det ikke  

 hensigten, at tilbuddet nødvendigvis modsvarer elevens primære ønske.
Loven omfatter kun elever i den aktuelle årgang og er ikke et generelt  

 sikkerhedsnet, hvis andre muligheder skulle slå fejl.
Det er i bestemmelsen  

 præciseret, at elever, som har påbegyndt en anden uddannelse ikke vil være  

 omfattet af loven.
Til § 2 Efter forslaget har de skoler, som udbyder en erhvervsuddannelse, også  

 mulighed for at udbyde skolepraktik.
Dette er en ændring i forhold til den  

 tidligere lov om tilvejebringelse af lære- og praktikpladser, hvorefter  

 ministeren ved en årligt tilbagevendende procedure traf afgørelse om, hvilke  

 skoler der skulle tilbyde hvilken uddannelse.
Forenklingen bliver mulig,  

 fordi det påregnes, at langt færre elever som følge af de øvrige  

 lovgivningsinitiativer, særligt om praktikpladstilskud, vil blive omfattet af  

 loven, og fordi skolerne gennem en ændret finansieringsmodel og med ny  

 beføjelse til at godkende praktikpladser får en stærk tilskyndelse til at  

 afsætte eleverne til virksomhederne.
Efter stk. 2 har skolerne ansvaret for, at de elever, der har  

 afsluttet 2. skoleperiode på skolen, modtager den foreskrevne skolepraktik  

 m.v.
Skolen skal således sørge for, at eleven kommer videre i uddannelsen.  

 Dette sker naturligvis først og fremmest ved, at skolen aktivt går ind i  

 arbejdet med at fremskaffe ordinære praktikpladser.
For at lette skolernes  

 opsøgende arbejde fremsættes samtidig hermed forslag om ændring af  

 erhvervsuddannelsesloven, hvorefter skolerne tillægges kompetence til at  

 godkende virksomheder som praktiksted for den enkelte elev.
For de resterende  

 elever kan skolen selv oprette skolepraktik, eller skolen kan indgå aftale  

 med andre skoler og virksomheder, hvorefter disse gennemfører praktik på  

 skolens vegne mod en betaling, der fastsættes ved aftalen.
Det forudsættes,  

 at eleverne i sådanne tilfælde ikke deltager i virksomhedernes almindelige  

 produktion m.v.
 Ministeren kan som vilkår for en sådan aftale fastsætte, at reglerne for  

 statsinstitutioners udbud af tjenesteydelser finder anvendelse.
For at undgå en uønsket drejning af udbuddet af uddannelser bestemmes i  

stk. 3, at ministeren kan træffe afgørelse om, at visse uddannelser  

 f.eks. af beskæftigelsesmæssige grunde ikke udbydes med skolepraktik.  

 Eleverne skal i så fald kunne modtage tilbud, der ligger uden for de  

 uddannelser, som elevens 2. skoleperiode er en del af eller giver adgang til.  

 Skolerne skal derfor efter bestemmelsen i stk. 4 sørge for, at eleven  

 får tilbud om et overgangskursus, som kvalificerer eleven til at fortsætte i  

 en anden erhvervsuddannelse, hvor der udbydes skolepraktik.
Skolen  

 tilrettelægger kurset i samarbejde med det lokale uddannelsesudvalg.
Det må  

 højst vare 10 uger og forudsættes at indeholde relevante dele af en 2.  

 skoleperiode, som udbydes af skolen.
Til § 3 Eleverne skal opfylde en række kriterier gennem hele uddannelsesforløbet.  

 Undervisnings- og forskningsministeren fastsætter regler herom, ligesom  

 ministeren fastsætter nærmere regler om optagelsesproceduren.
Ved afgørelsen  

 af spørgsmålet om elevernes egnethed m.v. kan skolen lægge vægt på følgende  

 forhold: Eleven skal være fagligt egnet.
Denne vurdering foretages på  

 baggrund af skolens samlede kendskab til elevens resultater fra 2.  

 skoleperiode sammenholdt med de krav uddannelsen efterfølgende vil stille.
I  

 den løbende egnethedsvurdering skal der lægges vægt på, om eleven får et  

 tilfredsstillende udbytte af skoleundervisning og praktik, ligesom der kan  

 indgå en vurdering af elevens adfærd i relation til faget i videre forstand,  

 herunder elevens evne til f.eks. at holde mødetider og aftaler.
Skolen bør  

 ved tvivl om elevens egnethed ved optagelsen og ved den løbende  

 egnethedsvurdering inddrage det lokale uddannelsesudvalg.
Eleven skal  

 endvidere være parat til at modtage en praktikplads henholdsvis praktik på  

 skole uden for elevens lokalområde.
Som nævnt under § 2 skal eleven  

 også være fleksibel i sit uddannelsesvalg, dvs. at eleven må acceptere  

 en af skolen tilbudt praktikplads eller skolepraktik inden for en anden  

 erhvervsuddannelse end den primært ønskede.
Endelig skal eleven være  

aktivt søgende i hele uddannelsesforløbet.
Til § 4 Udstationering i virksomhederne har vist sig at være en særdeles vigtig  

 del i den særlige praktikuddannelse under pku-ordningen, således at eleverne  

 kan få en realistisk opfattelse af arbejdslivet.
Af denne grund, men også for  

 at nedbringe udgifterne til skolepraktikken, begrænses skolepraktik for den  

 enkelte elev til halvdelen af uddannelsens samlede praktiktid.
Skolernes muligheder for mere effektivt at kunne udnytte virksomhedernes  

 uddannelseskapacitet i forbindelse med udstationeringen af eleverne  

 forudsættes forbedret gennem det forslag om ændring af  

 erhvervsuddannelsesloven, hvorefter skolerne tillægges kompetence til at  

 godkende virksomheder som praktiksted for den enkelte elev.
Lovforslaget  

 fremsættes samtidig med dette lovforslag.
Hvis skolen ikke kan sikre eleven beskæftigelse i virksomheder i den  

 resterende praktiktid, bestemmes i stk. 2, at eleven har krav på  

 fortsat skolepraktik.
Vedrørende undervisningstakster henvises til de  

 almindelige bemærkninger.
Bestemmelsen i stk. 3 drejer sig om tilfælde, hvor en virksomheds  

 godkendelse som praktiksted er betinget af, at eleven modtager supplerende  

 skolepraktik.
I stedet for at eleven optages til skolepraktik og indgår  

 delaftaler for de dele af praktikuddannelsen som er godkendt, åbnes der  

 mulighed for, at eleven indgår en ordinær uddannelsesaftale og modtager  

 supplerende skolepraktik efter denne lov.
Til § 5 Bestemmelsen giver hjemmel til af fravige § 5, stk. 3, i  

 erhvervsuddannelsesloven Til § 6 Udstationering i virksomheder, hvor eleverne deltager i virksomhedens  

 produktion, herunder salg af varer og tjenesteydelser, kan kun finde sted på  

 grundlag af en uddannelsesaftale mellem virksomheden og eleven, en delaftale.  

 Begrundelsen herfor er at undgå den forvridning af det almindelige  

 praktikpladsmarked, der kan følge af udstationeringer uden lønforpligtelse.  

 Den udlægning i henhold til kontrakt mellem skole og virksomhed, der er  

 omtalt i bemærkningerne til § 2, stk. 2, omfatter ikke elevdeltagelse i  

 virksomhedens almindelige produktion.
Til § 7 Bestemmelsen fastsætter, at skolepraktik principielt følger de almindelige  

 regler om praktik i erhvervsuddannelserne.
Til § 8 Det fastssættes i bestemmelsen, at skolepraktik efter denne lov i  

 kombination med almindelig skoleundervisning fører frem til samme formelle  

 erhvervs- og videreuddannelseskompetence som den ordinære erhvervsuddannelse.  

 Den skal føre frem til udstedelse af uddannelsesbevis m.v. på samme måde og  

 med samme indhold som de ordinære erhvervsuddannelser.
Til § 9 Bestemmelsen er medtaget for at understrege, at målet er, at eleverne  

 kommer ind under en ordinær uddannelse og svarer delvis til  

 formålsbestemmelsen i den tidligere lov om tilvejebringelse af lære- og  

 praktikpladser.
Til § 10 Som noget nyt foreslås det med bestemmelsen, at eleven kan indbringe  

 skolens afgørelse om elevernes optagelse til eller ophør med skolepraktik for  

 det faglige udvalg til endelig afgørelse.
Forslaget skyldes, at de faglige  

 udvalg efter erhvervsuddannelsesloven har til opgave at søge at tilvejebringe  

 forlig i tvistigheder mellem elev og praktikvirksomhed.
Det foreslås også, at  

 de faglige udvalg får mulighed for at delegere kompetencen til det lokale  

 uddannelsesudvalg med henblik på at udnytte de særlige muligheder, der findes  

 i lokalområdet for at løse opgaver af denne art.
Til § 11 Med bestemmelsen opretholdes den hidtidige ordning med at eleverne  

 modtager en godtgørelse svarende til den overenskomstmæssige elevløn.  

 Godtgørelsen udbetales af skolerne, som får refusion for udgifterne hertil  

 fra Arbejdsgivernes Elevrefusion.
Godtgørelsen udbetales også under de  

 ordinære skoleophold, jf. forslag til lov om Arbejdsgivernes elevrefusion.
Til § 12 Bestemmelsen fastsætter, at skolerne får tilskud til skolepraktik m.v.  

 efter denne lov efter regler svarende til økonomiordningen i  

 erhvervsuddannelsesreformen, herunder principperne i lov om  

 erhvervsuddannelser.
Til § 13 Bestemmelsen fastsætter, at samtlige udgifter til skolepraktik med  

 tilhørende godtgørelse finansieres af AER.
Til § 14 Bestemmelserne om lovens ikrafttræden betyder, at elever, der optages  

 under den hidtidige lov om tilvejebringelse af lære- og praktikpladser  

 tillige omfattes af den nye lov således, at den hidtidige lov kan ophæves.
 For elever, der er begyndt på undervisning efter den hidtidige lov,  

 fastsættes dog i stk. 3, at skolen kan fravige bestemmelsen i  

 forslaget til § 4, stk. 1, om varigheden af skolepraktik for den enkelte  

 elev.
 Efter bestemmelsen i stk. 4, vil skolernes nye ansvar for at sørge  

 for egne elever første gang finde anvendelse for de elever, som bliver  

 berettiget til skolepraktik fra omkring den 1. maj 1993. Det følger heraf, at  

 de elever, som optages i november 1992 til påbegyndelse i perioden fra den  

 15. november 1992 til den 7. januar 1993 vil blive omfattet fuldt ud af  

 lovforslaget ved dets ikrafttræden, men således, at skolepraktikken udføres  

 af de skoler, som er udpeget til pku-undervisning i overensstemmelse med de  

 hidtidige regler.
Til § 15 Skolepraktik udbydes sidste gang i efteråret 1995 til elever, der  

 afslutter 2. skoleperiode i en erhvervsuddannelse i tidsrummet fra den 1.  

 januar til den 30. juni 1995, og som i øvrigt opfylder lovens betingelser.
Bilag 1 Lov nr. 437 af 13. juni 1990 Lov om tilvejebringelse af lære- og praktikpladser VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1. Lovens formål er, at der tilvejebringes et tilstrækkeligt  

 antal lære- og praktikpladser for lærlinge, elever i de erhvervsfaglige  

 grunduddannelser og elever under erhvervsuddannelse.
 § 2. For egnede praktikpladssøgende, der i 1990 eller senere  

 gennemfører basisuddannelse efter lov om erhvervsfaglige grunduddannelser  

 eller 2. skoleperiode efter lov om erhvervsuddannelser, og som 4 måneder  

 efter afsluttet basisuddannelse henholdsvis 2. skoleperiode endnu ikke har  

 indgået aftale med en virksomhed om en rimelig praktikplads fastsætter  

 undervisnings- og forskningsministeren fra den 1. oktober 1990 under de i  

 stk. 2 nævnte forudsætninger, at de:
1) kan tilbydes optagelse på skole til gennemførelse af skoleundervisning,  

 der hører til en efg, 2.dels-uddannelse, eller en erhvervsuddannelse, uanset  

 at eleven ikke er omfattet af en uddannelsesaftale, og 2) kan tilbydes optagelse på skole til gennemførelse af skoleundervisning,  

 der helt eller delvis erstatter praktikundervisning i en virksomhed.
Stk. 2. Undervisnings- og forskningsministeren påbegynder  

 oprettelsen af det fornødne antal pladser på grundlag af en samlet vurdering  

 af pladsbehovet pr. den 1. oktober.
Undervisnings- og forskningsministeren  

 foretager efter indstilling fra Erhvervsuddannelsesrådet vurderingen på  

 grundlag af elevoplysninger fra erhvervsskolerne og oplysninger fra de  

 faglige udvalg, jf. § 3, stk. 3.
 Stk. 3. Et tilbud i henhold til stk. 1 skal så vidt muligt ligge  

 inden for det uddannelsesområde, eleven ønsker.
 Stk. 4. En elev, der modtager undervisning i henhold til stk. 1,  

 har pligt til at modtage en anvist praktikplads og skal forlade  

 undervisningen, når praktikpladsen tiltrædes, eller hvis eleven afslår at  

 modtage pladsen.
 § 3. Undervisnings- og forskningsministeren fastsætter efter  

 indstilling fra Erhvervsuddannelsesrådet nærmere regler i almindelighed om  

 ordningerne i henhold til § 2.
Stk. 2. Mål og rammer for undervisningen efter § 2, stk. 1, nr. 2,  

 fastsættes af undervisnings- og forskningsministeren efter vedkommende  

 faglige udvalgs bestemmelse.
Efter tilfredsstillende gennemførelse af hele  

 uddannelsen modtager eleverne sædvanligt uddannelsesbevis.
Stk. 3. De faglige udvalg foretager pr. den 1. oktober vurderinger  

 af behovet for lære- og praktikpladser og foretager et skøn over, hvor mange  

 uddannelsesaftaler der vil kunne indgås inden for udvalgets område frem til  

 den følgende 1. oktober.
Oplysningerne indgår i vurderingen i henhold til §  

 2, stk. 2, og undervisnings- og forskningsministeren kan på grundlag heraf  

 efter indstilling fra Erhvervsuddannelsesrådet henstille til et fagligt  

 udvalg at foranledige oprettet et antal yderligere pladser.
 Stk. 4. Ministeren fastsætter efter indstilling fra  

 Erhvervsuddannelsesrådet, hvilke erhvervsskoler der skal tilbyde undervisning  

 efter § 2, stk. 1, inden for det enkelte udvalgs område.
 § 4. Undervisnings- og forskningsministeren kan med tilslutning  

 fra et fagligt udvalg bestemme, at § 2, stk. 1, nr. 2, finder tilsvarende  

 anvendelse for lærlinge og elever, der er omfattet af en uddannelsesaftale  

 inden for udvalgets område med en virksomhed, der kun kan godkendes til  

 uddannelse af lærlinge eller elever, hvis eleven modtager supplerende  

 praktikuddannelse uden for virksomheden.
 § 5. Elever, der deltager i undervisning i henhold til § 2,  

 modtager fra skolen en godtgørelse svarende til den elevløn, der er aftalt  

 eller fastsat for elever i den pågældende uddannelse i henhold til lov om  

 erhvervsfaglige grunduddannelser henholdsvis lov om erhvervsuddannelser.
Stk. 2. Skolernes udgifter i henhold til stk. 1 refunderes af  

 Arbejdsgivernes Elevrefusion og finansieres efter reglerne i § 6, stk. 1, i  

 lov om Arbejdsgivernes Elevrefusion.
Undervisnings- og forskningsministeren  

 fastsætter efter indstilling fra bestyrelsen for Arbejdsgivernes Elevrefusion  

 nærmere regler om udbetalingen fra Arbejdsgivernes Elevrefusion.
Stk. 3. Virksomheder, der i henhold til § 4 lader elever deltage i  

 supplerende praktikuddannelse på skole, kan få refusion fra Arbejdsgivernes  

 Elevrefusion af elevlønsudgifter under skoleopholdet.
Reglerne om refusion af  

 løn under almindelige skoleophold finder tilsvarende anvendelse.
 § 6. Undervisningen i henhold til § 2 finansieres via  

 AER-ordningen, jf. lov om Arbejdsgivernes Elevrefusion.
 Stk. 2. Tilskuddet til den enkelte skoles undervisning bestemmes  

 ud fra antal årselever, som deltager i undervisningen, og et gennemsnitligt  

 tilskud pr. årselev fastlagt i de årlige finanslove for større grupper af den  

 særlige skoleundervisning.
 Stk. 3. Undervisnings- og forskningsministeren fastsætter nærmere  

 regler om vedkommende arbejdsgivers afholdelse af udgifterne til  

 skoleundervisning i henhold til § 4.
 § 7. Loven træder i kraft den 1. juli 1990.
 Stk. 2. § 3, stk. 2, 2. pkt., i lov om erhvervsfaglige  

 grunduddannelser, jf. lovbekendtgørelse nr. 150 af 18. marts 1987, ophæves.  

 Bestemmelsen gælder dog fortsat for edb-assistentuddannelsen indtil den 31.  

 december 1990.
 Stk. 3. § 17 i lov nr. 211 af 5. april 1989 om  

 erhvervsuddannelser, som træder i kraft 1. januar 1991, ophæves.
 § 8. Loven gælder ikke for Færøerne og Grønland.
Givet på Christiansborg Slot, den 13. juni 1982 Under Vor Kongelige Hånd og Segl MARGRETHE R.
/ Ole Vig Jensen Bilag 2 Bekendtgørelse af Lov om Arbejdsgivernes Elevrefusion, jf. lovbekendtgørelse nr. 169 af 12. marts 1992 Herved bekendtgøres lov om Arbejdsgivernes Elevrefusion, jfr.  

 lovbekendtgørelse nr. 485 af 21. juni 1991, med de ændringer, der følger af §  

 4 i lov nr. 891 af 21. december 1991 om ophævelse af lov om  

 arbejdsmarkedsbidrag og om ændring af merværdiafgiftsloven (momsloven) m. v.  

 og lov nr. 133 af 26. februar 1992.
 §§ 1-22 udeladt.
 § 23. I lov nr. 437 af 13. juni 1990 om tilvejebringelse af lære-  

 og praktikpladser foretages følgende ændringer:
 1. I § 5, stk 2, 1. pkt., ændres »§ 6, stk. 1,»  

 til: »§ 12, stk. 1,».
2. I § 5 indsættes efter stk. 2 som nyt stykke:  

»Stk. 3. Skolerne kan udføre undervisning efter § 2, stk. 1, nr.  

 2, ved helt eller delvis at udstationere eleven i en virksomhed.
Under  

 udstationering modtager eleven alene elevløn fra virksomheden i stedet for  

 godtgørelse efter stk. 1.« Stk. 3 bliver herefter stk. 4.
