Skattefri ophørsspaltning af et  

 holdingselskab  efterfølgende tilbagesalgtil udstedende selskab af det  

 ene modtagende selskabs anparter idriftsselskabet Told- og Skattestyrelsen blev anmodet om  

 tilladelse til skattefri spaltning af Holding ApS i medfør af  

 fusionsskatteloven §§ 15 a og 15 b.
Det var nærmere oplyst, at A ejer samtlige  

 anparter i Holding ApS.
Selskabet blev stiftet i 1998 ved en  

 anpartsombytning,  

 hvor A ombyttede sine anparter i Drift ApS med anparter i selskabet.
Holding  

 ApS er således i dag moderselskab for Drift ApS.
Drift ApS blev stiftet i  

 1977  

 af A, der siden da har stået for driften.
Dette selskabs hovedaktivitet  

 består  

 af salg af hvidevarer og køkkener.
 Som begrundelse for spaltningen blev det anført,  

 at A, der nu er 63 år, og hvis søn, B, der er ansat i Drift ApS, ønsker at  

 gennemføre et generationsskifte, således at B gradvis overtager ledelsen af  

 og  

 ejerskabet til Drift ApS.
Med henblik herpå planlægges foretaget en  

 omstrukturering ved ophørsspaltning af Holding ApS i to nystiftede selskaber  

 i  

 forholdet 80/20, og således at B efterfølgende overtager det ene af de  

 modtagende  

 selskaber, B Holding ApS (ejerandel 20 pct.) med succession.
Det andet  

 modtagende selskab, A Holding ApS (ejerandel 80 pct.), vil efterfølgende  

 afvikle sin anpartsbesiddelse i Drift ApS ved tilbagesalg til det udstedende  

 selskab, hvorved generationsskiftet vil kunne gennemføres fuldt ud inden for  

 en  

 overskuelig tidshorisont.
 Af udkastet til fælles regnskabsopstilling fremgik  

 det, at aktiverne og passiverne i det indskydende selskab fordeles med 87  

 pct.  

 til A Holding ApS og med 13 pct. til B Holding ApS, hvorved kapitalandelene i  

 Drift ApS kan fordeles med 80 pct. til A Holding ApS og med 20 pct. til B  

 Holding ApS.
 I et supplerende brev til Told- og Skattestyrelsen  

 oplyste repræsentanten, at formålet med spaltningen er at gennemføre et  

 glidende generationsskifte til hovedaktionærens søn, B, som siden 1988 har  

 været ansat i Drift ApS og som gennem aktiv deltagelse i virksomheden har  

 erhvervet den fornødne erfaring for på sigt at overtage ledelsen heraf.
Faderen, A, har opnået en alder (63 år), hvor det  

 er naturligt at tænke på generationsskifte.
Første trin vil blive iværksat  

 umiddelbart efter spaltningen og vil være overdragelse med succession af  

 anparterne i B Holding ApS, til B, som via dette selskab herefter vil besidde  

 20 pct. af anpartskapitalen i Drift ApS.
Efterfølgende vil generationsskiftet blive  

 gennemført ved successive tilbagesalg af A Holding ApS' anparter til det  

 udstedende selskab.
Dette vil ske i takt med, at reserverne i Drift ApS  

 muliggør det, og vil således medføre, at B´s selskab, B Holding ApS, vil ende  

 op med at være helejer af Drift ApS.
 Til spørgsmålet om, hvorvidt der vil blive  

 opstartet nye aktiviteter i A Holding ApS, blev det oplyst, at selskabet vil  

 være et holdingselskab og ikke have anden aktivitet end at eje anparterne i  

 Drift ApS.
I endnu et supplerende brev til Told- og  

 Skattestyrelsen anførte repræsentanten, at den ansøgte spaltning måtte anses  

 for at være klar forretningsmæssigt begrundet.
A ønsker at optage sønnen, B,  

 som medejer af virksomheden.
B har i en længere årrække været ansat i  

 virksomheden.
Han opfylder derved den nuværende ejers naturlige ønske og krav  

 til en kommende medejer, der overlades indflydelse på virksomheden.
Dette  

 svarer ganske til optagelse af enhver anden betroet medarbejder i  

 virksomheden.
I daglig tale kaldes dette generationsskifte, men  

 realiteten er, at det hidtidige ejerskab til virksomheden deles i et efter de  

 faktiske omstændigheder passende forhold.
Formålet er at sikre virksomhedens  

 fremtidige beståen.
 Det er også derfor, at det fremtidige ejerskab  

 påtænkes etableret gradvist, hvilket ligeledes er naturligt  

 forretningsmæssigt,  

 da på den ene side den nuværende eneejer ikke ønsker at trække sig ud straks,  

 idet hans arbejdsindsats fortsat har væsentlig betydning for virksomheden, og  

 da på den anden side den indtrædende økonomisk ikke magter en fuldstændig  

 overtagelse straks.
Hertil kan føjes, at en forskellig holdning til  

 den fremtidige udbyttepolitik og i sammenhæng hermed driftsselskabets  

 konsolidering kan forudses, hvilket den gradvise optagelse af medejeren -  

 uden  

 øjeblikkelig majoritetsskabelse - også tager hensyn til.
Den valgte spaltning  

 af driftsselskabets ansvarlige indskudskapital i forholdet 80/20 varetager  

 således også dette hensyn.
Situationen kan efter repræsentantens opfattelse  

 sammenlignes med den 3-leddede generationsskiftemodel accepteret af  

 Ligningsrådets bindende forhåndsbesked (SKM2003.63.LR), hvori Ligningsrådet  

 blev forelagt en generationsskifteplan, hvor selskabet tilbagekøbte egne  

 aktier  

 (1. led) fra nogle udtrædende aktionærer, hvorefter selskabet oprettede en ny  

 aktieklasse (2. led) med forlods udbytteret for de blivende aktionærer fulgt  

 op  

 af den indtrædende aktionærs nytegning af B-aktier (3. led). Den indtrædende  

 aktionær var søn af den blivende aktionær.
Generationsskiftemodellen udsprang  

 af, at sønnen manglede den nødvendige kapital til at købe sig ind i  

 selskabet.  

 Ligningsrådet accepterede modellen - såvel i dens enkeltdispositioner som i  

 sin  

 helhed - dog med den tilføjelse, at rente- og risikofaktoren forudsattes at  

 indgå i beregningen af a-aktionærernes forlods udbytteret.
Det var således finansieringselementet, som var  

 det centrale i denne model, hvilket dog ikke fik Ligningsrådet til at afvise  

 modellen skattemæssigt.
At modellen indebar en finansiering af selskabets  

 indtræden via selskabets egne midler, jf. tilbagesalget af egne aktier i  

 kombination med A-aktiernes forlods udbytteret, var således ikke afgørende,  

 skønt det jo er åbenbart, at princippet i modellen var at udskyde den  

 indtrædende  

 aktionærs fulde betaling for aktieposten.
 Efter repræsentantens opfattelse var det  

 vanskeligt at få øje på forskellen i forhold til nærværende sag.
 Told- og Skattestyrelsen meddelte afslag på det  

 ansøgte.
 Som begrundelse for afslaget blev der henvist til,  

 at reglerne i fusionsskatteloven kapitel 4 bemyndiger Told- og  

 Skattestyrelsen  

 til at meddele tilladelse til skattefri spaltning af selskaber.
 Reglerne i fusionsskatteloven kapitel 4 blev  

 indsat ved lov nr. 219 af 3. april 1992 og havde til formål at implementere  

 direktiv 90/434/EØF (fusionsdirektivet). Endvidere blev der ved samme lov  

 indført regler, svarende til fusionsdirektivets regler, for spaltning af  

 selskaber der alle er hjemmehørende i Danmark.
Det fremgår af fusionsdirektivet artikel 11, stk. 1,  

 litra a, at en medlemsstat helt eller delvis kan afslå at anvende  

 fusionsdirektivets bestemmelser om skattemæssig succession eller inddrage  

 adgangen  

 til at anvende dem, såfremt en spaltning m.v. som hovedformål eller som et af  

 hovedformålene har skattesvig eller skatteunddragelse.
Såfremt en af de i  

 artikel 1 omhandlede transaktioner (spaltning m.v.) ikke foretages ud fra  

 forsvarlige økonomiske betragtninger, såsom omstrukturering eller  

 rationalisering af aktiviteterne i de selskaber, der deltager i  

 transaktionen,  

 kan dette skabe formodning om, at hovedformålet eller et af hovedformålene  

 med  

 transaktionen er skattesvig eller skatteunddragelse.
 Artikel 11 giver således Told- og Skattestyrelsen  

 hjemmel til under visse omstændigheder at inddrage adgangen til anvendelsen  

 af  

 successionsbestemmelserne i fusionsskatteloven kapitel 4. Det kan i den  

 anledning bemærkes, at den officielle danske oversættelse af artikel 11, stk.  

 1, hvor der står »skattesvig eller skatteunddragelse« er misvisende, jf.  

 svaret  

 på spørgsmål 30 og 31 i Skatteudvalgets henvendelse af 10. dec. 1991 (L 20 -  

 bilag 27). En korrekt oversættelse er skatteunddragelse eller  

 skatteundgåelse,  

 jf. også ligningsvejledningen S.D.1.12.1.
 EF-Domstolen har i sag C-28/95, Leur-Bloem,  

 fremkommet med væsentlige fortolkningsbidrag til fusionsdirektivet.
Af præmis 40 i Domstolens afgørelse fremgår det,  

 at "det følger således af artikel 2, litra d) og h), samt af artikel 11,  

 stk. 1, litra a), at medlemsstaterne skal indrømme de i direktivet fastsatte  

 skattefordele for de transaktioner med ombytning af aktier, der omhandles i  

 artikel 2, litra d), medmindre transaktionerne som hovedformål eller et af  

 hovedformålene har skattesvig eller skatteunddragelse.
I så fald kan  

 medlemsstaterne vedtage, at den omstændighed, at transaktionerne ikke er  

 foretaget ud fra forsvarlige økonomiske betragtninger, skaber en formodning  

 for  

 skattesvig eller skatteunddragelse." Det er Told- og Skattestyrelsens opfattelse, at  

 der på baggrund af denne præmis må bestå et egentlig retskrav på at foretage  

 en  

 spaltning med skattemæssig succession, medmindre spaltningen som hovedformål  

 eller et af hovedformålene har skatteunddragelse eller skatteundgåelse.
Videre anfører Domstolen i præmis 41, at "ved  

 afgørelsen af, om en påtænkt transaktion har et sådant formål, kan de  

 kompetente nationale myndigheder ikke blot anvende forudfastsatte, generelle  

 kriterier, men skal foretage en samlet undersøgelse af den konkrete  

 transaktion.
Det fremgår af fast retspraksis, at en sådan undersøgelse skal  

 kunne undergives en retslig prøvelse (jf. i denne retning dom af 31.3.1993,  

 sag  

 C-19/92, Kraus, Sml.
I, s. 1663, præmis 40)." Med denne præmis slås det fast, at det udøvede  

 skøn ikke må sættes under regel, samt at skønnet skal kunne undergives  

 retslig  

 prøvelse.
I præmis 42 bemærker Domstolen, at  

 "undersøgelsen kan eventuelt omfatte de omstændigheder, den forelæggende  

 ret har nævnt i sit andet spørgsmål, punkt a)-d). Ingen af disse  

 omstændigheder  

 kan imidlertid i sig selv anses for afgørende.
En fusion eller en  

 omstrukturering  

 ved ombytning af aktier, hvori der deltager et nyoprettet holdingselskab, der  

 derfor ikke har nogen virksomhed, kan således anses for foretaget ud fra  

 forsvarlige økonomiske betragtninger.
På lignende måde kan sådanne hensyn  

 nødvendiggøre en retlig omstrukturering af selskaber, der allerede i  

 økonomisk  

 og finansiel henseende udgør en enhed.
Det er heller ikke udelukket, at en  

 fusion ved ombytning af aktier med henblik på for en begrænset periode og  

 ikke  

 varigt at skabe en bestemt struktur, kan være foretaget ud fra forsvarlige  

 økonomiske betragtninger, men det kan være et indicium for, at der foreligger  

 skattesvig eller skatteunddragelse." I præmis 47 konstaterer Domstolen, at "det  

 fremgår af ordlyden af og formålet med artikel 11 og direktivet, at begrebet  

 "forsvarlige økonomiske betragtninger" er mere vidtgående end  

 hensigten  

 om blot at opnå en rent skattemæssig fordel.
En fusion ved ombytning af  

 aktier,  

 der kun skal tjene et sådant formål, kan derfor ikke anses for en økonomisk  

 forsvarlig betragtning, jf. artikel 11." Repræsentanten har som begrundelse for sin  

 anmodning anført, at baggrunden for at der ønskes tilladelse til spaltning  

 med  

 skattemæssig succession, er, at der ønskes gennemført et generationsskifte,  

 hvor A´s søn, B, skal indtræde som medejer af virksomheden.
Første trin i  

 dette  

 generationsskifte er en ophørsspaltning af Holding ApS.
Andet trin består i,  

 at  

 kapitalandelene i det ene modtagende selskab, B Holding ApS, skal overdrages  

 til B med succession efter aktieavancebeskatningsloven § 11. Derefter vil det  

 andet modtagende selskab, A Holding ApS, successivt afvikle sin  

 anpartsbesiddelse  

 i Drift ApS ved tilbagesalg til det udstedende selskab.
På sigt vil B via sit  

 holdingselskab, B Holding ApS, ende med at være eneejer af Drift ApS.
Det er  

 oplyst, at aktiviteten i A Holding ApS alene vil bestå i ejerskab af anparter  

 i  

 Drift ApS.
 Det må herefter afgøres, om denne spaltning har  

 skatteunddragelse eller skatteundgåelse som hovedformålet eller et af  

 hovedformålene.
I den anledning skal Told- og Skattestyrelsen  

 indledningsvis bemærke, at der efter praksis, jf.  

  

 SKM2004.73.TSS  

  

 (TfS 2004,  

 206), ikke kan meddeles tilladelse til skattefri spaltning i en situation som  

 den i afgørelsen beskrevne, hvor spaltningen umiddelbart efterfølges af et  

 salg  

 af det ene modtagende selskabs datterselskabsaktier eller et tilbagesalg til  

 udstedende selskab.
Det blev konkret vurderet i afgørelsen, at spaltningen  

 havde som hovedformål eller et af hovedformålene, at konvertere en  

 anpartshavers udtræden af koncernen fra en skattepligtig udtræden til en -  

 midlertidig - skattefri udtræden.
Denne udtræden havde således  

 skatteundgåelse  

 som hovedformålet eller et af hovedformålene, hvorefter der ikke kunne  

 meddeles  

 tilladelse til skattefri spaltning efter fusionsskatteloven kapitel 4.
 Som Told- og Skattestyrelsen ser det, må det  

 således vurderes, om det glidende generationsskifte som repræsentanten har  

 beskrevet i sin anmodning kan sidestilles med den situation, der var tale om  

 i  

  

 SKM2004.73.TSS  

  

 (TfS 2004,  

 206).
For en umiddelbar vurdering kan det anføres, at  

 ovennævnte generationsskiftemodel ikke indeholder et skatteundgåelseselement  

 for A.
Dette kan begrundes med, at modellen indebærer, at A vil blive  

 udbyttebeskattet, når der på et tidspunkt sker udbytteudlodning fra A Holding  

 ApS.
Udlodningen vil blive beskattet som aktieindkomst, jf. personskatteloven  

 §  

 4 a, stk. 1, nr. 1. Endvidere er der succession på anpartshaversiden, hvilket  

 har den virkning, at en fortjeneste ved en afståelse af de pågældende  

 anparter  

 i såvel A Holding ApS som B Holding ApS vil blive beskattet som  

 aktieindkomst,  

 idet disse har været ejet i over tre år, jf. personskatteloven § 4 a, stk. 1,  

 nr. 4.
 Det er imidlertid Told- og Skattestyrelsens  

 opfattelse, at hovedformålet med spaltningen er skatteundgåelse, hvilket har  

 den virkning, at der må meddeles afslag på det ansøgte, jf. fusionsdirektivet  

 artikel 11, stk. 1, litra a.
Told- og Skattestyrelsen har herved særligt lagt  

 vægt på, at A´s glidende udtræden af koncernen konverteres fra en ellers  

 skattepligtig udtræden til en skattefri udtræden, idet Told- og  

 Skattestyrelsen  

 dog må medgive, at der er tale om en midlertidig skattefrihed, jf. det  

 ovenfor  

 beskrevne.
Told- og Skattestyrelsen er imidlertid af den opfattelse, at denne  

 midlertidige skattefrihed er forbundet med endog særdeles store  

 likviditetsbesparende fordele for A, idet skattebetalingen kan udskydes til  

 et  

 tidspunkt i fremtiden, hvor det måtte være opportunt for A at træffe  

 beslutning  

 om udlodning af midler fra A Holding ApS eller likvidation af dette selskab.  

 Reglerne om skattefri spaltning er imidlertid ikke udformet med henblik på at  

 foretage sådanne skattebesparende transaktioner.
Reglerne må forbeholdes  

 forsvarlige økonomiske betragtninger, jf. artikel 11, stk. 1, litra a.
Disse  

 er  

 i bestemmelsen eksemplificeret som omstrukturering eller rationalisering af  

 aktiviteterne i det selskab der spaltes.
Det er Told- og Skattestyrelsens opfattelse, at en  

 ophørsspaltning, der hovedsageligt har til formål at give B ejerskab til  

 Drift  

 ApS gennem B Holding ApS uden at der umiddelbart udløses skat for A, ikke kan  

 betragtes som en omstrukturering eller rationalisering af aktiviteterne i  

 Holding  

 ApS.
Dette skaber efter Told- og Skattestyrelsens opfattelse en formodning  

 for,  

 at spaltningen som hovedformål eller et af hovedformålene har  

 skatteundgåelse.  

 Herved er der også henset til præmis 47 i EF-Domstolens afgørelse i sag  

 C-28/95, hvorefter begrebet "forsvarlige økonomiske betragtninger"  

 er  

 mere vidtgående end hensigten om blot at opnå en rent skattemæssig fordel.
Da  

 spaltningen efter Told- og Skattestyrelsens opfattelse alene skal tjene et  

 skattemæssigt formål - midlertidig undgåelse af beskatning af A - kan der  

 ikke  

 være tale om en økonomisk forsvarlig betragtning, jf. artikel 11.
 På den baggrund meddelte Told- og Skattestyrelsen,  

 at det ansøgte ikke kunne imødekommes.
