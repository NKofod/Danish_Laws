Nr LSF 204 Forslag til Lov om ændring af ligningsloven og kildeskatteloven  

 (Studierejselegater) Fremsat af skatteministeren (Fogh Rasmussen) den 23. januar 1992 Vedtaget ved tredjebehandling den 31. marts 1992 Lov nr. 236 af 08/04/1992 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 12 i lov nr. 5 af 3. januar 1992, indsættes efter § 7 J:
» § 7 K.
Legater, der er betinget af, at de anvendes til  

 studierejser i udlandet, Færøerne og Grønland, er indkomstskattefri for  

 modtageren, i det omfang de medgår til dækning af sædvanlige udgifter til  

 rejse mellem Danmark og studiestedet, sædvanlige meromkostninger ved opholdet  

 på studiestedet samt dokumenterede udgifter til betaling af undervisning,  

 deltagerafgifter og lign., herunder betaling for kurser i studiestedets  

 sprog.
 Stk. 2. Udbetalinger efter lov om statens uddannelsesstøtte er  

 ikke omfattet af stk. 1 bortset fra støtte til betaling af studieafgifter  

 efter § 5 i nævnte lov.
 Stk. 3. Ligningsrådet fastsætter de i stk. 1 omtalte beløb for  

 sædvanlige udgifter til rejse og beløb for sædvanlige meromkostninger ved  

 opholdet på studiestedet.
 Stk. 4. Legater, der er betinget af, at de anvendes til dækning af  

 omkostninger ved videnskabelige arbejder, er indkomstskattefri.
 Stk. 5. Udgifter, som dækkes af et indkomstskattefrit legat, jf.  

 stk. 1-4, kan ikke fradrages eller afskrives i den skattepligtige indkomst.  

 Skattefriheden for ellers skattefri godtgørelser og lign. bortfalder, i det  

 omfang udgifterne dækkes af et indkomstskattefrit legat.
§ 2 I lov om opkrævning af indkomst- og formueskat for personer m.v.  

 (kildeskat) § 43, stk. 2, litra c, jf. lovbekendtgørelse nr. 595 af  

 15. august 1991, ændres »stipendier, der udbetales til  

 uddannelsessøgende i henhold til §§ 2 og 5 i lov om statens  

 uddannelsesstøtte« til: »skattepligtige stipendier, der udbetales i  

 henhold til lov om statens uddannelsesstøtte«.
§ 3 Stk. 1. § 1 anvendes på studierejselegater, som efter den 1.  

 januar 1992 tildeles til brug for studierejser, der påbegyndes efter denne  

 dato, og på legater til videnskabelige arbejder, der tildeles efter den 1.  

 januar 1992. Skattefrihed for udbetalinger af støtte til betaling af  

 studieafgifter efter § 5 i lov om statens uddannelsesstøtte gælder dog for  

 udbetalinger efter 1. januar 1993.
 Stk. 2. § 2 har virkning fra og med indkomståret 1992.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, indsættes  

 efter § 7J:
» § 7K.
Legater, der er betinget af, at de anvendes til  

 studierejser i udlandet, Færøerne og Grønland, er indkomstskattefri for  

 modtageren, i det omfang de medgår til dækning af sædvanlige udgifter til  

 rejse mellem Danmark og studiestedet, sædvanlige meromkostninger ved opholdet  

 på studiestedet, samt dokumenterede udgifter til betaling af undervisning,  

 deltagerafgifter o.l., herunder betaling for kurser i studiestedets sprog.
 Stk. 2. Udbetalinger i henhold til lov om Statens  

 Uddannelsesstøtte er ikke omfattet af reglen om indkomstskattefrihed i stk.  

 1.
 Stk. 3. Ligningsrådet fastsætter de i stk. 1 omtalte beløb for  

 sædvanlige udgifter til rejse og beløb for sædvanlige meromkostninger ved  

 opholdet på studiestedet.
 Stk. 4. Legater, der er betinget af, at de anvendes til dækning af  

 omkostninger ved videnskabelige arbejder, er indkomstskattefri.
 Stk. 5. Udgifter, som dækkes af et indkomstskattefrit legat, jf.  

 stk. 1-4, kan ikke fradrages eller afskrives i den skattepligtige indkomst.  

 Skattefriheden for ellers skattefri godtgørelser o.l. bortfalder, i det  

 omfang udgifterne dækkes af et indkomstskattefrit legat.
§ 2 I lov om opkrævning af indkomst- og formueskat til staten  

 (kildeskatteloven) § 43, stk. 2, litra c, jfr. lovbekendtgørelse nr. 595 af  

 5. august 1991, ændres: »stipendier, der udbetales til  

 uddannelsessøgende i henhold til §§ 2 og 5 i lov om Statens  

 Uddannelsesstøtte« til: »skattepligtige stipendier, der udbetales i  

 henhold til lov om Statens Uddannelsesstøtte«.
§ 3 § 1 anvendes på studierejselegater, som efter den 1. januar 1992 tildeles  

 til brug for studierejser, der påbegyndes efter denne dato, og på legater til  

 videnskabelige arbejder, der tildeles efter den 1. januar 1992.
 Stk. 2. § 2 har virkning fra og med indkomståret 1992.
Bemærkninger til lovforslaget Ligningsrådets vejledende anvisning fra 1952, der har fået sin nuværende  

 udformning i 1988, bestemmer at legater, der gives til dækning af  

 meromkostninger ved studierejser og legater til dækning af videnskabelige  

 udgifter er skattefri.
Der har været en del usikkerhed omkring forståelsen.  

 Dette har modvirket en i øvrigt ønskværdig tendens til at lade ophold ved  

 udenlandske uddannelsesinstitutioner indgå som led i danske uddannelser.
Det  

 foreslås at give de gældende regler en klarere hjemmel og et klarere indhold  

 ved at overføre dem fra den vejledende anvisning til ligningsloven.  

 Lovforslaget tilsigter ikke en principiel ændring af gældende praksis.
Der  

 foretages dog enkelte tydeliggørelser og justeringer af regelsættet.
Studierejselegater I de senere år har den vejledende anvisning om beskatning af  

 studierejselegater været genstand for modstridende opfattelser.
Anvisningen giver udtryk for, at studierejselegater, der ydes til dækning  

 af rejse- og opholdsudgifter, er skattefri.
Ved vurderingen af om legatet  

 dækker rejse og opholdsudgifter, anser anvisningen statens takster for  

 statsansattes diæter til ophold og fortæring under tjenesterejser i ind- og  

 udland for retningsgivende.
Reglerne om taksterne for 1991 findes i  

 Finansministeriets cirkulære af 15. april 1988 om aftale om godtgørelse af  

 merudgifter ved tjenesterejser og i cirkulære af 28. december 1990 om  

 godtgørelse af udgifter ved tjenesterejser i udlandet.
Principperne er  

 videreført uændret i administrationsdepartementets cirkulære af 1. november  

 1991 om aftale om tjenesterejser, der gælder fra 1992.
En opfattelse har været, at den vejledende anvisning skulle forstås som et  

 udslag af statsskattelovens regler i § 6 a, hvorefter der gives fradrag for  

 udgifter, der anvendes til at erhverve, sikre eller vedligeholde en indkomst.  

 På baggrund heraf lagdes op til en særlig restriktiv fortolkning af  

 bestemmelsen, således at den ikke skulle kunne anvendes af studerende, hvis  

 udgifter i relation til statsskatteloven altid betragtes som enten  

 anlægsudgifter eller private udgifter og derfor aldrig er  

 fradragsberettigede.
En sådan fortolkning var nødvendig, fordi anvisningerne  

 - såfremt de udtrykte et driftsomkostningsprincip - ellers ikke fremstod med  

 den fornødne hjemmel i lovgivningen.
Efter en anden opfattelse kunne denne begrænsning ikke indlægges i  

 bestemmelsen, når den ikke udtrykkelig fremgik af anvisningen selv.
Hjemmelen  

 til den vejledende anvisning var endvidere efter denne opfattelse vanskelig  

 at efterspore, eftersom bestemmelsen var blevet til i 1952 under andre  

 internationale økonomiske forhold end dem, der gælder i dag.
I de senere år er det i stigende grad blevet almindeligt at lade  

 studieophold ved udenlandske universiteter indgå i et dansk studieforløb.
En  

 snæver fortolkning af den vejledende anvisning lægger hindringer i vejen for  

 denne ønskelige udvikling.
I erkendelse heraf nedsatte skatteministeren i  

 slutningen af maj måned 1991 et embedsmandsudvalg, der i september 1991 er  

 fremkommet med en redegørelse for den skattemæssige behandling af  

 studierejselegater.
I juni og august 1991 afsagde Landsskatteretten endvidere to kendelser om,  

 at studerende er omfattet af reglerne om skattefrihed for studierejselegater  

 i den vejledende anvisning.
Landsskatteretten afviste en indskrænkende  

 fortolkning af den vejledende anvisning og afviste, at statsskattelovens § 6  

 a kunne yde noget bidrag til fortolkning af den vejledende anvisning.
På denne baggrund konkluderede embedsmandsgruppen, at den vejledende  

 anvisning skal forstås således, at studerende i almindelighed ikke er  

 skattepligtige af legater, der gives til dækning af merudgifter ved  

 studierejser i udlandet.
Man fandt det imidlertid vanskeligt entydigt at pege  

 på et hjemmelsgrundlag for den vejledende anvisning og mente samtidig, at  

 usikkerheden om hjemmelsgrundlaget skabte en tilsvarende usikkerhed om  

 anvisningens rækkevidde.
Embedsmandsgruppen foreslog derfor, at der skabes  

 retsklarhed igennem en indførelse af en særlig lovregel om den skattemæssige  

 behandling af studierejselegater.
Lovreglen skulle i store træk have samme  

 indhold som den vejledende anvisning.
 Nærværende forslag går derfor ud på at fritage legater, der gives til  

 dækning af meromkostninger ved studier i udlandet, fra beskatning.
Ved meromkostninger forstås for det første udgifter, der afholdes til  

 rejsen fra Danmark til det udenlandske studiested og tilbage igen.
Endvidere  

 forstås merudgifter ved selve opholdet, hovedsagelig merudgifter til kost og  

 logi.
Ved opgørelsen af merudgifterne skal de faktiske udgifter til kost og  

 logi i udlandet principielt reduceres med besparelsen i udgifter til kost og  

 logi hjemme.
Man plejer at sige, at der sker en reduktion med sparet  

 hjemmeforbrug.
Endelig medtages udgifter til betaling af studieafgifter på  

 det udenlandske studiested under meromkostningsbegrebet.
 Det foreslås, at der gives skattefrihed efter væsentligt mere forenklede  

 regler, der bygger på reglerne for udstationering af statens ansatte.
Efter cirkulære af 15. april 1988 om godtgørelse af merudgifter ved  

 tjenesterejser modtager en ansat i staten på tjenesterejse i udlandet et fast  

 beløb til merudgifter til kost og andre udgifter ved udlandsopholdet.  

 Herudover dækkes den ansattes hoteludgifter efter regning, hvis de ikke  

 overskrider det såkaldte hoteldispensationsbeløb.
Er der ikke dokumentation  

 for udgifterne dækkes en tredjedel af hoteldispositionsbeløbet.
Den faste  

 godtgørelse og hoteldispositionsbeløb varierer fra land til land.
Beløbene  

 føres ajour en gang om året.
Ved udstationering (ophold over 28 døgn) dækkes kun 3/4 af det ovenfor  

 anførte.
Nedsættelsen sker fra det 29. døgn.
Det foreslås, at skattefriheden omfatter legater i det omfang de ikke  

 overstiger faste beløbsgrænser.
Ligningsrådet skal efter forslaget fastlægge,  

 hvor store beløb der kan godkendes.
Det er forudsat, at Ligningsrådet tager  

 udgangspunkt i statens takster for godtgørelsesbeløb for merudgifter til kost  

 m.v. med tillæg af en tredjedel af hoteldispositionsbeløbet.
Begge beløb  

 reduceres til 3/4. Af forenklingsgrunde bør reduktionen ske fra den første  

 dag.
Legatmodtagerne skal ikke dokumentere udgifterne.
De faste regler gør  

 det lettere for den, der yder legatet, at vurdere, i hvilket omfang legatet  

 er skattepligtigt.
Statens takster er fastlagt således, at de dækker  

 meromkostningerne ved udlandsophold.
Der foreslås derfor ikke nogen  

 yderligere selvstændig reduktion af beløbene med sparet hjemmeforbrug.
 Hvis en studerende modtager flere legater fra forskellige fonde, er det  

 afgørende for skattefriheden, om legaterne sammenlagt overstiger  

 beløbsgrænsen.
 Endelige bemærkes, at forslaget medfører, at grænsen for skattefrihed  

 afhænger af, hvor længe legatmodtageren opholder sig i udlandet i  

 studieøjemed.
 En legatnyder vil ikke kunne opnå yderligere skattefrihed ved at  

 dokumentere udgifter udover de fastsatte beløbsgrænser.
Det foreslås endvidere, at der herudover er skattefrihed for den del af  

 legatet, der dækker dokumenterede udgifter til undervisning og anden betaling  

 til studiestedet.
Under udgifter til undervisning falder også udgifter til  

 kurser i landets sprog, som ofte vil være en nødvendig forudsætning for at  

 kunne følge studierne med udbytte.
Endelig foreslås, at der også er skattefrihed for den del af legaterne,  

 der dækker rejseomkostninger.
For at forenkle administrationen foreslås, at  

 Ligningsrådet fastlægger faste takster for, hvad der kan godkendes ved rejser  

 til enkelte områder.
Det er herved forudsat, at Ligningsrådet kan arbejde med  

 samme takst for ret store områder, f.eks.
Sydeuropa, Nordeuropa, USA og  

 Fjernøsten.
Også på dette område vil der være tale om skattefrihed uden  

 dokumentation for udgifterne.
Med udgangspunkt i Statens takster for 1991 vil de foreslåede regler  

 medføre, at en studerende, der opholder sig i 10 mdr. ved et vesteuropæisk  

 universitet, typisk vil være skattefri af legater der ikke overstiger beløb  

 fra 150.000 kr. til 200.000 kr. alt afhængig af, hvilket land det drejer sig  

 om.
Selvom legaterne overstiger disse beløb, er det ikke sikkert, at der skal  

 betales skat, idet der skal tages hensyn til personfradraget, der i 1991  

 udgør 30.800 kr. til staten og 24.100 kr. til kommunen.
 Mere nøjagtige tal for en måneds ophold i en række lande er medtaget i  

 bilag 1.
Efter gældende regler er skattefri legater ikke omfattet af fondes  

 indberetningspligt efter skattekontrollovens § 7 B.
Det følger af  

 bekendtgørelse nr. 780 af 30. november 1991 om indberetningspligten m.v.  

 efter skattekontrolloven.
Det er ikke hensigten at ændre disse regler, der i  

 hovedtræk betyder, at en fond ikke er forpligtet til at indberette uddeling  

 af studierejselegater, da disse typisk er så små, at de må anses for  

 skattefri.
Kun hvor fonden er klar over, at skattepligt kan komme på tale,  

 skal der foretages indberetning.
Det kan enten skyldes, at legatet i sig selv  

 er meget stort, eller at fondsbestyrelsen fra ansøgningen ved, at den  

 pågældende modtager legater andetsteds fra, således at der sammenlagt bliver  

 udbetalt mere end de skattefri beløb.
Det er ikke fundet hensigtsmæssigt at  

 indføre en generel indberetning af studierejselegater uanset disses  

 størrelse, da dette ville betyde, at det offentlige kontrolsystem ville blive  

 belastet med oplysninger, som det i almindelighed ikke har noget at bruge  

 til.
Det påhviler den skattepligtige selv at selvangive den del af eventuelle  

 flere studierejselegater, der overstiger det skattefri beløb.
Forskningslegater Der er tale om en uændret gengivelse af De vejledende anvisningers  

 bestemmelse om skattefrihed.
Disse bestemmelser ses ikke at have givet  

 anledning til vanskeligheder i den daglige administration.
Administrative og provenumæssige konsekvenser Lovforslaget medfører en forenkling, fordi der gives enkle og klare  

 regler på området.
Lovforslaget har ingen provenumæssige konsekvenser.
Bemærkninger til enkelte bestemmelser Til § 1 Det bestemmes i forslaget til ligningslovens § 7K, stk.1, at  

 skattefriheden skal gælde for legater.
Det er ikke tanken at ændre  

 opfattelsen af, hvad der er et legat, i forhold til Ligningsrådets vejledende  

 anvisning.
Ved et legat forstås en gave.
Den må ikke være betinget af egentlige  

 modydelser, således at der er tale om en gensidigt bebyrdende kontrakt, som  

 f.eks. en ansættelseskontrakt eller et forfatterhonorar.
Legater omfatter  

 ydelser fra fonde, institutioner eller det offentlige.
Det bestemmes dog  

 udtrykkeligt, at den almindelige støtte fra Statens Uddannelsesstøtte, som  

 også kan oppebæres under studier i udlandet, falder udenfor  

 skattefrihedsbestemmelsen.
Det gælder også, selvom støtten ydes til delvis  

 betaling af undervisningsafgifter.
Gaver fra forældre til børn er ikke omfattet af bestemmelsen.
Sådanne  

 gaver er omfattet af lov om afgift af arv og gave.
De er aldrig  

 indkomstskattepligtige.
 Beløb, som ydes af en arbejdsgiver som led i ansættelsesforholdet eller  

 beløb fra familiemedlemmer anses ikke for legater.
Det er endvidere en betingelse for skattefrihed, at legatet er  

 klausuleret.
Dvs. at det er en betingelse for at modtage legatet, at det  

 anvendes til et bestemt formål.
Formålet skal være studierejser i udlandet.
Dette omfatter typisk ophold  

 ved udenlandske skoler og læreanstalter.
Den foreslåede § 7 K, stk. 3, indeholder bemyndigelsen til Ligningsrådet  

 til at fastsætte beløbsgrænsen for skattefrihed.
Der henvises herom til de  

 almindelige bemærkninger.
Bestemmelsen vedrører ikke spørgsmålet om, hvornår  

 legater, der overstiger beløbsgrænsen for skattefrihed skal indtægtsføres.  

 Her gælder de almindelige regler om, at private legater indtægtsføres på  

 retserhvervelsestidspunktet.
Det bestemmes i den foreslåede ligningslovs § 7K, stk. 5, at der ikke kan  

 gives fradrag flere gange for de samme udgifter.
Dette tager bl.a. sigte på  

 de tilfælde, hvor en modtager af et studierejselegat samtidig modtager løn  

 fra sin arbejdsgiver under udlandsopholdet.
I sådanne tilfælde bliver en  

 ellers skattefri godtgørelse til kost og logi, jf. ligningslovens § 9,  

 skattepligtig, i det omfang legatet dækker de samme udgifter.
Tilsvarende  

 gælder, at legatmodtageren heller ikke kan fradrage udgifter til kost og logi  

 efter ligningsrådets vejledende anvisning om skattepligtige, der udfører  

 arbejde uden for Danmark, i det omfang legatet dækker disse udgifter.
Til § 2 Ændringen er redaktionel § 43, stk.2, litra c, indeholder en bestemmelse om, at stipendier fra  

 Statens Uddannelsesstøtte efter skatteministerens nærmere bestemmelse  

 medregnes til A-indkomst.
De eksisterende skattepligtige stipendier er  

 hjemlet i §§ 2 og 5 i lov om Statens Uddannelsesstøtte.
Det er anset for en  

 uhensigtsmæssig lovteknik direkte at nævne de to bestemmelser.
I stedet siges  

 blot, at alle skattepligtige stipendier kan gøres til A-indkomst.
Det har  

 betydning, hvis der ved senere ændringer i lov om Statens Uddannelsesstøtte  

 indføres stipendier, der er skattepligtige, og som har hjemmel i andre  

 bestemmelser i loven.
Bilag 1 Oversigt over månedlige skattefri legater ifølge forslaget til dækning af  

 kost og logi i en række lande Excl. rejse- og studieudgifter.
 Oversigten er baseret på valutakurserne i november 1991.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 2 I lov om opkrævning af indkomst- og formueskat til staten  

 (kildeskatteloven) § 43, stk. 2, litra c, jfr. lovbekendtgørelse nr. 595 af  

 5. august 1991, ændres: »stipendier, der udbetales til  

 uddannelsessøgende i henhold til §§ 2 og 5 i lov om Statens  

 Uddannelsesstøtte« til: »skattepligtige stipendier, der udbetales i  

 henhold til lov om Statens Uddannelsesstøtte«.
 Stk. 2. Til A-indkomst kan endvidere efter skatteministerens  

 nærmere bestemmelse henregnes nedennævnte indkomstarter:
- - - c) Folkepension, invalidepension og andre skattepligtige sociale ydelser,  

 samt stipendier, der udbetales til uddannelsessøgende i henhold til §§ 2 og 5  

 i lov om Statens Uddannelsesstøtte.
- - - Efter 2. behandling den 26. marts 1992 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 12 i lov nr. 5 af 3. januar 1992, indsættes efter § 7 J:
» § 7 K.
Legater, der er betinget af, at de anvendes til  

 studierejser i udlandet, Færøerne og Grønland, er indkomstskattefri for  

 modtageren, i det omfang de medgår til dækning af sædvanlige udgifter til  

 rejse mellem Danmark og studiestedet, sædvanlige meromkostninger ved opholdet  

 på studiestedet samt dokumenterede udgifter til betaling af undervisning,  

 deltagerafgifter og lign., herunder betaling for kurser i studiestedets  

 sprog.
 Stk. 2. Udbetalinger efter lov om statens uddannelsesstøtte er  

 ikke omfattet af stk. 1 bortset fra støtte til betaling af studieafgifter  

 efter § 5 i nævnte lov.
 Stk. 3. Ligningsrådet fastsætter de i stk. 1 omtalte beløb for  

 sædvanlige udgifter til rejse og beløb for sædvanlige meromkostninger ved  

 opholdet på studiestedet.
 Stk. 4. Legater, der er betinget af, at de anvendes til dækning af  

 omkostninger ved videnskabelige arbejder, er indkomstskattefri.
 Stk. 5. Udgifter, som dækkes af et indkomstskattefrit legat, jf.  

 stk. 1-4, kan ikke fradrages eller afskrives i den skattepligtige indkomst.  

 Skattefriheden for ellers skattefri godtgørelser og lign. bortfalder, i det  

 omfang udgifterne dækkes af et indkomstskattefrit legat.
§ 2 I lov om opkrævning af indkomst- og formueskat for personer m.v.  

 (kildeskat) § 43, stk. 2, litra c, jf. lovbekendtgørelse nr. 595 af  

 15. august 1991, ændres »stipendier, der udbetales til  

 uddannelsessøgende i henhold til §§ 2 og 5 i lov om statens  

 uddannelsesstøtte« til: »skattepligtige stipendier, der udbetales i  

 henhold til lov om statens uddannelsesstøtte«.
§ 3 Stk. 1. § 1 anvendes på studierejselegater, som efter den 1.  

 januar 1992 tildeles til brug for studierejser, der påbegyndes efter denne  

 dato, og på legater til videnskabelige arbejder, der tildeles efter den 1.  

 januar 1992. Skattefrihed for udbetalinger af støtte til betaling af  

 studieafgifter efter § 5 i lov om statens uddannelsesstøtte gælder dog for  

 udbetalinger efter 1. januar 1993.
 Stk. 2. § 2 har virkning fra og med indkomståret 1992.
