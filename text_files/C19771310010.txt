 Fortolkningen af »enkelte tilfælde« i § 2 i lov nr. 532 af 13.  

 december 1972 om ændring af lov om slagtning, forhandling, udførsel og  

 indførsel af fjerkræ m.v. har givet anledning til tvivl.
 I forbindelse med en forespørgsel har landbrugsministeriet på grundlag af  

 praksis i de seneste år vedrørende mulige overtrædelser af denne adgang til  

 producentsalg i »enkelte tilfælde«, samt af tidligere indhentet  

 udtalelse fra Kommissionen anført følgende retningslinier for en fortolkning:
 »Udtrykket »enkelte tilfælde« antages snarere at skulle  

 fortolkes som  en tidsmæssig indskrænkning i lovligheden af producentsalg og  

 ikke i første række som en mængdemæssigt begrænsning.
 Til belysning heraf kan anføres, at man i et tilfælde, hvor en gårdejer  

 havde slagtet 1500 stk. etårige høns, som skulle udskiftes, da de ikke  

 længere var egnede som æglæggre, ikke rejste tiltale for overtrædelse af  

 omhandlede bestemmelse.
 Det må understreges, at ovennævnte eksempel kendetegnes ved den  

 tidsmæssige tilfældighed , at de omtalte høns havde nået en alder, hvor de  

 ikke længere var egnede som æglæggere, - i modsætning til f.eks. salg i  

 forbindelse med tilbagevendende højtider (jul, Mortens aften, etc.), som ikke  

 har samme præg af tilfældighed.
 Der er i en række tilfælde efter anmeldelse herfra rejst tiltale for  

 overtrædelse af bestemmelsen, og der er på grundlag heraf idømt bøder.
 Ved bestemmelsen af, om et tilfælde af producentsalg kan betragtes som  

 lovligt »enkelt tilfælde«, lægges tillige vægt på følgende konkrete  

 forhold:
- at salget ikke er af systematisk og regelmæssig karakter, - at salget ikke økonomisk har været af betydning for bedriften - at der ikke i bedriften forefindes særlige slagtelokaler eller  

 slagteindretninger (herunder maskinelt udstyr til behandling af slagtet  

 fjerkræ), - at der ikke er tale om annoncering af salget (i f.eks. lokale  

 aviser/dagblade).'.
 P.V.V.
