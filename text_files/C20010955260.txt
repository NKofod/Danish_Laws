Indeklima  

  Vejledning om de hyppigste årsager til indeklimagener samt mulige  

 løsninger -  

 At-vejledning A.1.2  

 - Maj 2001   

 Erstatter At-meddelelse nr. 1.01.9 af januar 1996 1. Indeklimagener Årsagerne til dårligt  

 indeklima på arbejdspladsen, også kaldet risikofaktorer, er oftest:  

 Temperatur  

 og træk, dårlig luftkvalitet på grund af fx støv, afgasning og passiv  

 rygning,  

 fugt og mikroorganismer samt dårlige lys- og lydforhold.
 Dårligt indeklima kan give  

 gener, symptomer og sygdom, som spænder fra irritation af øjne og slimhinder,  

 kvalme, svimmelhed, hovedpine og unaturlig træthed til uspecifikke  

 overfølsomhedsreaktioner.
 Problemerne kan variere fra  

 lette gener til så svære symptomer hos den enkelte, at vedkommende kan være  

 nødsaget til at sige sin stilling op.
Det er typisk for  

 indeklimasymptomer, at man sjældent kan pege på en enkelt årsag, men at  

 problemerne  

 oftest skyldes en kombination af flere faktorer.
De enkelte risikofaktorer er  

 dog normalt forholdsvis enkle at identificere.
Dårligt indeklima kan skyldes  

 mangler ved bygninger, deres drift eller vedligeholdelse.
Udbedring af  

 manglerne medfører typisk, at symptomerne hos de ansatte forsvinder.
I  

 enkelte  

 tilfælde kan man dog hverken se eller måle, at forholdene er anderledes i  

 bygninger, hvor de ansatte har massise symptomer, end i lignende bygninger,  

 hvor de ansatte ikke har symptomer.
 Forhold, der har betydning  

 for indeklimaet, skal tages i betragtning ved planlægning af nybyggeri,  

 ombygning og renovering (1).
2. Forhold, der har betydning for indeklimaet 2.1. Temperatur og træk Temperatur og påklædning skal  

 passe til den fysiske aktivitet.
En temperatur på 20-22 °C  

 anses for passende ved let fysisk aktivitet i fx skoler, daginstitutioner og  

 kontorer.
Ved temperatur på 23 °C eller derover stiger antallet af klager  

 over  

 indeklimasymptomer ofte, og der bør træffes foranstaltninger til at nedbringe  

 temperaturen.
Temperaturen ved stillesiddende arbejde og normale klima- og  

 arbejdsforhold må ikke overstige 25 °C.
Temperaturen kan blive for høj,  

 hvis lokalerne får tilført mere varme, end de kan afgive.
Varme kan både  

 komme  

 ude- og indefra.
Varme udefra skyldes fx sol gennem store vinduer, dårligt  

 isolerede ydervægge eller at bygningen har dårligt isoleret fladt tag.
Varme  

 indefra skyldes fx personer, varmeanlæg, belysningsanlæg, elektriske maskiner  

 som fx pcer og fotokopimaskiner.
 Temperaturændringer på mere  

 end 4 °C over en arbejdsdag i et opholdsrum føles ofte ubehagelig.  

 Temperaturforskellen målt ved gulvet og i hovedhøjde bør være mindre end 4  

 °C.
 Det har stor betydning, at  

 radiatorer kan reguleres inden for relativt snævre grænser.
Udover for høje temperaturer,  

 har varmestråling fra loftet stor betydning.
Fx loftvarme og kraftig  

 glødelampebelysning.
Om vinteren kan dårligt  

 isolerede vægge, gulve og vinduer ofte give kuldenedfald eller kuldestråling,  

 der føles som træk.
Utætte døre og vinduer giver ofte trækgener, især i  

 forbindelse med udsugningsanlæg.
Lufthastigheden i rum, hvor der er personer,  

 bør holdes under 0,15 m/sek. (2,  

 3).
2.2. Luftkvalitet 2.2.1. Støv Luften i bygninger indeholder  

 altid støv, der består af bl.a. hudskæl, papirstøv, pollen og  

 mikroorganismer.  

 Andre former for støv som fx fibre kan komme fra gulvtæpper og åbne  

 mineraluldsflader.
Det er vigtigt, at støvet  

 fjernes med en effektiv rengøring.
Rengøringsmetode og -hyppighed skal passe  

 til lokalernes indretning, overfladernes art samt lokalernes brug.
God  

 rengøring er også afhængig af god ryddelighed og rengøringsvenlige  

 overflader.  

 Fx bør man undgå åbne mineraluldsflader.
De fleste støvproblemer er på  

 steder, hvor der er tæpper.
En bedre rengøring, eventuelt i forbindelse med,  

 at  

 tæpperne fjernes, forbedrer forholdene.
2.2.2. Afgasning Byggematerialer som  

 fugemasse, lim, maling og gulvbelægning kan afgive forskellige stoffer som fx  

 formaldehyd og visse organiske opløsningsmidler.
Problemerne er størst i  

 nybyggeri med dårlig ventilation, fordi afgasningen fra byggematerialer og  

 inventar aftager med tiden.
Der bør vælges inventar og  

 byggematerialer, som afgasser så lidt som muligt.
For en del inventar og  

 byggematerialer findes der en mærkningsordning, der oplyser om genstandens  

 afgasning.
Ordningen administreres af Foreningen Dansk Indeklimamærkning.
 Indholdet af formaldehyd i  

 luften skal være under 0,15 mg pr. m3  

 luft.
Laserprintere og  

 fotokopimaskiner afgiver varme og ozon.
Der bør derfor vælges maskiner med  

 lav  

 varmeudvikling og lav ozonafgivelse.
Det er en konkret vurdering i  

 hvert enkelt tilfælde, om printere og kopimaskiner kan stå i et lokale med  

 faste  

 arbejdspladser.
Det afhænger bl.a. af, hvor megen varme og støj maskinerne  

 afgiver, koncentrationen af forurenende stoffer i køleluften fra maskinerne,  

 hvilke stoffer i køleluften det drejer sig om, hvor store luftmængder der  

 blæses ud i lokalet, hvor hyppigt og hvor meget maskinerne bruges, lokalets  

 størrelse, akustik og ventilation samt arbejdspladsernes placering i forhold  

 til maskinerne.
 Risikoen for gener afhænger  

 af en kombination af alle disse faktorer.
Generelt kan siges, at en  

 lille laserprinter (bordmodel), der kun bruges i begrænset omfang, kan  

 installeres i et lokale med faste arbejdspladser.
Der skal være en god  

 ventilation i lokalet, og printeren skal placeres hensigtsmæssigt i forhold  

 til  

 arbejdspladserne.
Mellemstore laserprintere,  

 netværksprintere og fotokopimaskiner bør normalt placeres i et lokale uden  

 faste arbejdsplader.
Lokalet skal være velventileret.
Hvis der printes større  

 mængder, bør der etableres udsugning til det fri fra maskinernes udblæsning.
 Store laserprintere bør betragtes  

 som industrimaskiner.
2.2.3. Passiv rygning Passiv rygning, det vil sige  

 udsættelse for andres tobaksrøg, er et indeklimaproblem.
Passiv rygning kan  

 være et stort problem i storrumskontorer, i kantiner, på gange og andre  

 steder,  

 hvor flere ansatte færdes.
Kortvarige ophold i lokaler, hvor der ryges i  

 begrænset omfang i forhold til rummets størrelse, fx en enkelt ryger i et  

 stort  

 velventileret lokale, giver normalt ikke problemer.
For at sikre en rimelig  

 luftkvalitet i lokaler, hvor der ryges mere permanent, er det nødvendigt med  

 et  

 væsentligt større luftskifte end normalt.
Selv en sådan øgning af  

 ventilationen  

 beskytter ikke altid.
Andre muligheder er at indføre rygeforbud eller at  

 adskille rygere og ikke-rygere.
 I spise- og hvilerum skal der  

 træffes passende foranstaltninger til beskyttelse af ikke-rygere mod gener  

 fra  

 tobaksrøg (4).
Loven om røgfri miljøer i  

 offentlige lokaler, transportmidler o.l. med senere ændringer bestemmer, at  

 det  

 som hovedregel ikke er tilladt at ryge på statslige arbejdspladser, hvor mere  

 end én er beskæftiget.
Loven kræver desuden, at der skal være regler om  

 røgfri  

 miljøer på kommunale og amtskommunale arbejdspladser samt selvejende  

 uddannelsesinstitutioner og sociale institutioner, der udfører opgaver for  

 det  

 offentlige m.m.
2.3. Fugt og mikroorganismer Fugtige forhold giver gode  

 vækstbetingelser for mikroorganismer som fx skimmelsvampe og bakterier.  

 Skimmelsvampe kan vokse i bygningskonstruktioner som fx gipsvægge og træværk.  

 Bakterier kan bl.a. findes i tæpper.
 Undgå så vidt muligt, at fugt  

 trænger ind eller dannes i bygningskonstruktioner.
Sørg for, at  

 bygningskonstruktioner, især tage, ydermure og fundamenter, er tætte, men  

 samtidig tillader, at ventilationen kan fjerne kondens.
Det gælder ikke  

 mindst  

 ved ny- og ombygning.
Desuden bør bygningen og eventuelle ventilationsanlæg  

 være godt vedligeholdt og rengjorte.
Er der synlige tegn på  

 fugtskade og/eller skimmelvækst, kan man benytte samme fremgangsmåde som når  

 man vil forhindre hussvamp og råd i at brede sig.
Det vil sige, at man sørger  

 for at fjerne fugtkilden og udbedre fugtskaderne.
Fugtskader udbedres bl.a. ved  

 at udskifte angrebet træ- og murværk.
Fugten kan fx fjernes ved at  

 gennemtørre  

 det tilbageværende træ- og murværk og fjerne årsagen til skaden, fx hul i  

 taget.
Der kan være behov for forebyggende behandling med svampedræbende  

 middel  

 eller damp.
 Mikroorganismer som fx  

 bakterier kan forekomme i ventilationsanlæg og luftbefugtningsanlæg.  

 Forbedret  

 rengøring eller en større gennemstrømning af frisk vand i befugtningsanlægget  

 kan løse problemet (5).
2.4. Lys Belysningen skal - udover at  

 give lys til arbejdet - oplyse rummet på en behagelig måde.
Vinduer skal give  

 mulighed for udsyn.
 Uhensigtsmæssig belysning kan  

 fx være blænding fra dagslys, dårlige belysningsanlæg eller forkert belysning  

 til skærmarbejde.
Lyset skal kunne rettes mod  

 det, som den ansatte arbejder med.
Størrelser for den nødvendige  

 belysningsstyrke  

 findes i DS (Dansk Standard) 700 om "Kunstig belysning på  

 arbejdspladser" . Hvis disse retningslinjer bliver fulgt, er der normalt  

 ikke gener. ændringer af belysningen, slitage og manglende rengøring kan dog  

 medføre uheldige og generende påvirkninger.
Slitage kan fx medføre, at  

 lysstofrør begynder at flimre, hvilket kan være årsag til forøget træthed.
Og  

 manglende rengøring medfører ofte, at lysudbyttet nedsættes med 30-50 pct.  

 Det  

 er derfor nødvendigt, at rengøringen også omfatter lyskilder og armaturer  

 (6).
2.5. Lyd For at opnå et godt indeklima  

 er det nødvendigt, at lyd- og akustikforholdene er gode.
Rummet skal derfor være  

 passende lyddæmpet, og bør ikke belastes af støj og vibrationer fra naborum  

 eller udefra.
Enkelte støjende arbejdsprocesser og adfærd kan virke meget  

 generende for andre ansatte, fx i forbindelse med skærmarbejde (7).
2.6. Luftfugtighed Luftfugtigheden giver normalt  

 ikke gener, hvis den relative fugtighed er mellem 25 og 60 pct.
Mikrosvampe  

 og  

 husstøvmider lever dog bedst ved høj fugtighed.
Det er normalt ikke  

 nødvendigt at befugte luften.
Hvis det af særlige årsager er nødvendigt at  

 fugte luften, bør der vælges et befugtningsanlæg, som ikke giver risiko for  

 vækst af mikroorganismer.
 Oplevelsen af at luften er  

 tør, skyldes ofte høje temperaturer eller støv og kemiske stoffer i luften.
2.7. Statisk elektricitet Det afhænger af kombinationen  

 af påklædning, skosåler og gulvbelægninger, om personer bliver opladet på  

 grund  

 af statisk elektricitet.
Hvis en af delene er isolerede, kan der opstå  

 betydelig opladning af den enkelte person (op til flere tusinde volt). Det  

 kan  

 give anledning til ganske ubehagelige og mærkbare stød.
Problemer med statisk  

 elektricitet kan løses ved at skifte til antistatiske gulvbelægninger,  

 kontorstole  

 og beklædningsgenstande.
Brug af skyllemidel ved tøjvask nedsætter den  

 statiske  

 elektricitet.
 Endeligt kan gulvbelægninger  

 som vinyl og linoleum behandles ved at tilsætte et antistatisk middel ved  

 gulvvask.
 Brug af polishmidler til  

 linoleum og vinyl kan øge isoleringen og dermed øge risikoen for statisk  

 elektricitet.
3. Forebyggelse af dårligt indeklima 3.1. Ventilation Luften i arbejdsrum kan fx  

 forurenes med afgasning og støv fra byggematerialer, inventar og  

 arbejdsprocesser,  

 lugt, kuldioxid og sved fra mennesker, tobaksrøg samt fugt og varme.
For at opnå et behageligt og  

 sundt indeklima er det nødvendigt, at den forurenede luft udskiftes med frisk  

 luft.
Der skal derfor være et luftskifte, som sikrer en tilfredsstillende  

 luftkvalitet.
Luftskiftet er det antal gange, som lokalets luft udskiftes pr.  

 time.
Luftskiftet kan ske ved naturlig eller mekanisk ventilation.
Hvor stort, luftskiftet skal  

 være, afhænger af forureningskildens art og mængde.
Et tilstrækkeligt  

 luftskifte fastsættes ud fra de forureninger, lokalet modtager.
Normalt  

 identificeres den forurening, der belaster lokalet mest, hvorefter det  

 nødvendige luftskifte beregnes.
Mennesket ændrer  

 sammensætningen af den omgivende luft ved at forbruge ilt og afgive  

 kuldioxid,  

 sved, varme m.m.
Derfor afhænger behovet for luftskift i et lokale blandt  

 andet  

 af antallet af personer i lokalet.
I nogle tilfælde vil mekanisk ventilation  

 være nødvendig.
Hvis personerne i lokalet er  

 den største forureningskilde, måles luftens indhold af kuldioxid  

 (CO2  

 ),  

 som ikke bør være større end 0,1 pct.
Hvis luftens indhold overstiger 0,2  

 pct.  

 CO2  

 i mere end korte perioder af en dag, anses ventilationen for at  

 være utilstrækkelig.
Grænsen på 0,2 pct.
CO2  

 overskrides normalt kun i meget tætte bygninger, hvor der er mange personer  

 som  

 fx børneinstitutioner og skoler.
I børneinstitutioner bør der være en  

 ventilation, der udskifter luften mindst to gange i timen.
Det er et krav i  

 bygningsreglementet, at luften skal udskiftes ca. tre gange i timen i  

 børneinstitutioner, der er opført, væsentligt ombygget eller hvor anvendelsen  

 er væsentligt ændret efter 1995.
3.1.1 Naturlig ventilation Naturlig ventilation er  

 ventilation, hvor luften tilføres og fjernes gennem vinduer, døre,  

 udluftningsventiler,  

 revner og sprækker.
 I almindelige arbejdslokaler,  

 hvor der ikke er særligt forurenende arbejdsprocesser, som fx kontorer med få  

 personer og lagerlokaler kan det være tilstrækkeligt med naturlig  

 ventilation.
Døre og vinduer tætnes ofte  

 for at spare udgifter til opvarmning og mindske trækgener.
Herved mindskes  

 luftskiftet, og man må derfor ofte lufte ud, selv om det giver risiko for  

 træk  

 og kulde.
 Naturlig ventilation er  

 derfor ofte ikke tilstrækkelig til at sikre tilførsel af tilstrækkelig frisk  

 luft af passende temperatur og fugtighed og uden generende træk.
3.1.2. Mekanisk ventilation Når der ikke kan opnås  

 tilstrækkelig luftfornyelse ved naturlig ventilation, skal der indrettes  

 mekanisk  

 ventilation, der tilfører tilstrækkelig frisk luft af passende temperatur og  

 fugtighed.
Det vil ofte være nødvendigt i arbejdsrum, hvor der er flere  

 mennesker, hvor der ryges, hvor der er kontormaskiner, der afgiver varme og  

 forurening, eller hvor der er afgasning fra inventar og bygningsdele.
Mekanisk ventilation skal  

 sikre, at arbejdsrummet tilføres tilstrækkelig frisk luft af passende  

 temperatur  

 og fugtighed _ uden generende træk.
Det kan ske på en af følgende måder:
 -  

 	  

 Ved mekanisk udsugning  

 af luft kombineret med mekanisk tilførsel af frisk luft.
-  

 	  

 Ved mekanisk udsugning  

 af luft kombineret med naturlig tilførsel af frisk luft gennem sprækker ved  

 døre og vinduer -  

 	  

 Ved mekanisk  

 indblæsning af frisk luft, hvorved overskydende luft fortrænges gennem  

 sprækker  

 ved døre og vinduer.
Ventilationsanlæg skal  

 normalt indrettes med afbalancerede luftmængder.
Det vil sige, at der skal  

 tilføres frisk luft i en mængde, der svarer til den udsugede luft.
Man kan  

 dog  

 holde overtryk i arbejdsrum, der ikke ønskes forurenet fra omgivelserne.
Det  

 vil sige, at der indblæses mere luft i rummet, end der suges ud.
Oplevelsen af træk skyldes en  

 lokal afkøling af kroppen.
Afkølingen kan skyldes luftstrømme.
Nakke og  

 ankler  

 er normalt mest følsomme.
Træk fremkaldt af ventilation  

 skyldes en kombination af kold luft og luftens hastighed.
Hvis  

 ventilationsluften  

 indblæses ved lav temperatur og/eller høj hastighed er det vigtigt, at  

 indblæsningsluften ikke rammer eller påvirker de ansatte.
Frisk luft, der tilføres  

 arbejdsrummet, kan i begrænset omfang blandes med den udsugede luft.
Det er  

 dog  

 en betingelse, at den udsugede luft er renset og at den ikke stammer fra et  

 procesventilationsanlæg.
Friskluftandelen i den indblæste luft skal altid  

 være  

 så stor, at CO2  

 indholdet i rummet holdes lavt, jf. afsnittet om  

 naturlig ventilation (8).
4. Forebyggelse af dårligt indeklima Hvis indeklimagenerne ikke  

 kan løses lokalt i afdelingen, må sikkerhedsorganisationen gennemgå  

 arbejdspladsen og komme med forslag til forbedring af indeklimaet.
 Sikkerhedsorganisationen kan  

 i forbindelse med gennemgangen af arbejdspladsen foretage visse simple  

 undersøgelser som fx måling af temperaturen.
Hvis  

 sikkerhedsorganisationen ikke kan komme med forslag til løsninger og få dem  

 accepteret af ledelse og bevilgende myndigheder, bør man inddrage sagkyndige  

 udefra, fx rådgivende ingeniørfirmaer, bedriftssundhedstjenesten og  

 Teknologisk  

 Institut.
Man kan også henvende sig til Arbejdstilsynet.
 Der kan hentes  

 råd og vejledning om undersøgelse af indeklimaet hos  

  

 Arbejdsmiljørådets  

 Service Center  

.
Arbejdstilsynet, den 1. maj 2001 Dirketør Jens Jensen Læs også Arbejdstilsynets vejledninger om:
(1  

  

 )  

 	  

 Planlægning af faste arbejdssteders indretning (2)  

 	  

 Temperaturer i  

 arbejdsrum (3)  

 	  

 Arbejdsrum på faste  

 arbejdssteder (4)  

 	  

 Velfærdsforanstaltninger (5)  

 	  

 Rengøring og  

 vedligeholdelse (6)  

 	  

 Kunstig belysning (7)  

 	  

 Akustik (8)  

 	  

 Ventilation.
