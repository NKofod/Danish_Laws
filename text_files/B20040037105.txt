Bekendtgørelse  

 om kongelig udnævnelse af visse tjenestemænd I henhold til § 3, stk. 2, i lov om  

 tjenestemænd, jf. lovbekendtgørelse nr. 597 af 24. juni 2003, som ændret ved  

 lov nr. 1155 af 19. december 2003 fastsættes:
 § 1.  

  

 Ansættelse som tjenestemand i staten og folkekirken i stillinger, der er  

 klassificeret i lønramme 36 eller højere lønrammer, sker ved kongelig  

 udnævnelse.
 Stk. 2.  

  

 Bestemmelsen i stk. 1 gælder dog ikke ved ansættelse i stillinger som  

 kirke- og kirkegårdsfunktionær.
 § 2.  

  

 Kongelig udnævnelse efter § 1, stk. 1, sker ved varig ansættelse og  

 ved ansættelse på åremål.
 § 3.  

  

 Bekendtgørelsen træder i kraft den 1. juni 2004.
