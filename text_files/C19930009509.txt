 Det meddeles herved, at der mellem Finansministeriet og Statsansattes  

 Kartel, Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation den 1. juni 1993 er indgået aftale om omstilling og  

 efteruddannelse mv. i statens virksomheder og institutioner.
 Aftalen er optrykt som bilag.
 Aftalen har virkning i aftaleperioden 1. april 1993 - 31. marts 1995.
 Finansministeriet udsender en vejledning om fremgangsmåden ved ansøgning  

 til den i aftalen under punkt 3 nævnte omstillings- og efteruddannelsesfond.
Finansministeriet Administrations- og Personaledepartementet Den 14. juni 1993 P.M.V.
 E.B.
Peter Friis RAMMEAFTALE OM OMSTILLING OG EFTERUDDANNELSE MV.
I STATENS VIRKSOMHEDER OG INSTITUTIONER 1. Indledning I forbindelse med den løbende udvikling og omstilling af statens  

 virksomheder og institutioner er der et stigende behov for efter- og  

 videreuddannelse af medarbejderne.
 I en omstillingstid, hvor nye opgaver kontinuerligt opstår, mens andre  

 falder væk, sikres medarbejdernes tryghed bedst gennem erhvervelse og  

 vedligeholdelse af brede og grundlæggende jobmæssige kvalifikationer.
 Efteruddannelse vil øge medarbejdernes engagement, effektivitet og  

 mobilitet og således bidrage til gennemførelsen af den løbende omstilling.
 I forliget om finansloven for 1993 er det derfor henstillet til  

 arbejdsmarkedets parter, at den erhvervsrettede efteruddannelsesindsats øges.
 Med henblik på at støtte konkrete omstillingsprojekter og øge  

 efteruddannelsesindsatsen i statens virksomheder og institutioner er det  

 derfor mellem parterne aftalt, at der oprettes en central omstillings- og  

 efteruddannelsesfond under Finansministeriet til finansiering af konkrete  

 projekter, jf. punkt 3.
2. Samarbejde om omstilling og efteruddannelse Omstilling og efteruddannelse samt den enkelte institutions øvrige  

 personalepolitik er blevet vigtige daglige redskaber til at sikre de enkelte  

 opgaveområders stadige fornyelse.
Inden for de økonomiske rammer, som de statslige institutioner og  

 virksomheder er underkastet, er der ikke mulighed for at tilgodese alle  

 behov.
Det er derfor en vigtig opgave for det enkelte samarbejdsudvalg både  

 at drøfte og fastlægge den lokale efteruddannelsespolitik, der bør omfatte  

 medarbejdere på alle niveauer i institutionen, og at iværksætte konkrete  

 efteruddannelsesaktiviteter, herunder projekter hvortil der kan søges støtte  

 fra omstillings- og efteruddannelsesfonden.
Også de muligheder der er skabt  

 med etableringen af arbejdsmarkedets orlovsordninger, specielt orlov til  

 uddannelse bør indgå i samarbejdsudvalgets drøftelser.
Herved sikres, at  

 beslutningerne om efteruddannelse træffes tæt på de medarbejdere,  

 efteruddannelsen skal tjene, og de opgaver der skal løses.
 Også i de tilfælde, hvor der skal ske en overordnet planlægning og  

 prioritering af efteruddannelsesopgaverne inden for større sammenhængende  

 områder, finder drøftelser sted i samarbejdsudvalgene.
 Specielt i omstillingssituationer er det nødvendigt med en styring af  

 efteruddannelsesindsatsen, således at denne kan anvendes til støtte for  

 omstillingen og de institutioner, virksomheder og personalegrupper, der  

 berøres.
3. Omstillings- og efteruddannelsesfonden Der etableres en central fond under Finansministeriet til finansiering af  

 konkrete omstillingsprojekter og projekter vedrørende ekstraordinær  

 efteruddannelsesindsats.
 Fondens midler aftales under de igangværende aftale- og  

 overenskomstforhandlinger.
Projekter finansieret af fonden kan ikke erstatte den almindelige  

 efteruddannelse.
Hensigten er, at anvende midlerne i de situationer, hvor der  

 lokalt er opstået et særligt efteruddannelsesbehov eller behov for  

 personalepolitiske tiltag, som indeholder uddannelses- eller  

 udviklingselementer.
 Anvendelse af fondens midler besluttes af Finansministeriet, APD, efter  

 indstilling fra Centralrådets efteruddannelsesudvalg.
 Der kan ydes engangsbeløb, der skal anvendes til konkrete  

 omstillingsprojekter og projekter vedrørende ekstraordinær  

 efteruddannelsesindsats.
Efter indstilling fra Centralrådets efteruddannelsesudvalg kan midler fra  

 fonden decentraliseres for et år ad gangen til et ministerium, til brug for  

 projekter inden for ministerområdet.
Decentraliseringen sker på baggrund af  

 prioriterede, konkrete projektansøgninger udarbejdet af pågældende  

 ministerium.
Ved konkrete omstillings- og efteruddannelsesprojekter kan fondens midler  

 f.eks. anvendes til at finansiere * efteruddannelse og omskoling som led i omstilling * gennemførelse af ekstraordinær efteruddannelsesindsats * kursusudvikling og udvikling af efteruddannelsestilbud * kvalitetsudviklingsprojekter * kompetenceudviklingsprojekter * personalepolitiske tiltag, som indeholder uddannelses- eller  

 udviklingselementer Fra fonden kan endvidere ydes midler til finansiering af  

 efteruddannelsesudvalgets egne udviklingsprojekter.
 Vejledning mv. om spørgsmål i relation til denne aftale udarbejdes af  

 Centralrådets efteruddannelsesudvalg.
 Ansøgning om andel i fondens midler indsendes gennem vedkommende  

 ministerium til Centralrådets efteruddannelsesudvalg.
4. Ikrafttræden og varighed Aftalen træder i kraft den 1. april 1993 og har en varighed af 2 år med  

 udløb den 31. marts 1995.
