 I medfør af § 3, stk. 1, og § 6 i lov nr. 2 af 3. januar 1992 om  

 statstilskud til energibesparelser i erhvervsvirksomheder som ændret ved § 2  

 i lov nr. 284 af 27. april 1994 og lov nr. 406 af 14. juni 1995 fastsættes  

 efter bemyndigelse:
Tilskudsberettigede formål og virksomheder § 1.  Energistyrelsen yder efter bestemmelserne i  

 denne bekendtgørelse tilskud til gennemførelse af foranstaltninger og  

 aktiviteter, der Stk. 2.  Tilskud kan efter denne bekendtgørelse ydes til  

 de foranstaltninger og aktiviteter, der er nævnt i lov om statstilskud til  

 energibesparelser m.v. i erhvervsvirksomheder § 2, stk. 1, bortset fra brug  

 af energirådgivere og -medarbejdere, jf. lovens § 2, stk. 1, nr. 6.
 Stk. 3.  Ved afgørelser om tilskud kan Energistyrelsen  

 inddrage andre miljømæssige hensyn, herunder reduktioner i  

 kvælstofoxidemissioner og ressourcebesparelser set ud fra  

 livscyklusbetragtninger, samt arbejdsmiljømæssige hensyn.
 § 2.  Der kan ikke ydes tilskud til foranstaltninger  

 eller aktiviteter, hvortil der ydes støtte efter anden lovgivning, jf. dog  

 stk. 3.
 Stk. 2.  Tilskud efter støtteordninger under EU omfattes  

 ikke af stk. 1. Tilskudsgrundlaget nedsættes dog med en eventuel EU-støtte.
Stk. 3.  Energistyrelsen kan i særlige tilfælde tillade,  

 at der samtidig ydes støtte efter denne tilskudsordning og efter anden  

 lovgivning til projekter om udarbejdelse af brancheenergianalyser og anden  

 kortlægning af energieffektiviseringspotentialer, jf. § 15, stk. 1, nr. 2-3,  

 samt aktiviteter omfattet af § 17, stk. 1, hvor der ud over energimæssige  

 forhold også indgår andre hensyn f.eks. miljømæssige, og hvor det ikke vil  

 være praktisk at foretage en opdeling af projektet.
Den samlede støtte til et  

 projekt kan ikke overstige de maksimale tilskudsstørrelser i EU's  

 Fællesskabsrammebestemmelser for statsstøtte til miljøbeskyttelse.
§ 3.  Ved små og mellemstore virksomheder forstås i  

 denne bekendtgørelse virksomheder § 4.  Forsyningsvirksomheder, herunder produktions-,  

 transmissions- og distributionsselskaber, som leverer ledningsbunden energi  

 eller vand til en åben kreds af aftagere, kan ikke opnå tilskud.
Stk. 2.  Tilskud kan dog ydes til kraftvarmecentraler,  

 hvis hovedformål er levering af kraftvarme til en afgrænset kreds af  

 erhvervsvirksomheder, og som etableres af en eller flere  

 erhvervsvirksomheder.
Ejer en forsyningsvirksomhed en del af  

 kraftvarmecentralen, ydes der ikke tilskud til den andel, der ejes af  

 forsyningsvirksomheden.
 § 5.  Tilskud kan kun ydes til egentlige  

 erhvervsvirksomheder, som drives med et forretningsmæssigt, erhvervsmæssigt  

 formål, og som modtager tilbagebetaling efter § 9 i lov om kuldioxidafgift af  

 visse energiprodukter (kuldioxidafgiftsloven).
Stk. 2.  Energistyrelsen afgør, om en virksomhed kan  

 anses for en egentlig erhvervsvirksomhed i forhold til tilskudsordningen.
I  

 vurderingen kan blandt andet indgå, om virksomheden som hovedformål varetager  

 offentlige serviceydelser eller formål, der må sidestilles hermed, modtager  

 direkte offentlige tilskud af væsentligt omfang, er omfattet af offentlige  

 underskudsgarantier, ikke fungerer på sædvanlige markedsvilkår eller ikke  

 efter en samlet vurdering kan anses for egentligt erhvervsdrivende.
Tilskud til gennemførelse af  

 energieffektiviserende § 6.  Energistyrelsen kan yde tilskud til  

 gennemførelse af projekter for energieffektivisering i en erhvervsvirksomhed.  

 Tilskud kan ydes til individuelt udformede projekter og til projekter, der  

 gennemføres efter en godkendt standardløsning, jf. stk. 2. Der kan herunder  

 ydes tilskud til projekter, der indebærer udbredelse af udstyr og  

 komponenter, der er særligt energieffektive.
 Stk. 2.  Energistyrelsen vurderer løbende, hvilke  

 standardløsninger for energieffektiviseringer der kan godkendes som grundlag  

 for tilskud, og offentliggør meddelelser herom.
 Stk. 3.  Der kan ikke ydes tilskud til individuelt  

 udformede projekter for energieffektivisering vedrørende foranstaltninger,  

 der er omfattet af en godkendt standardløsning, eller hvor udarbejdelsen af  

 en sådan er påbegyndt, medmindre særlige forhold taler herfor.
 Stk. 4.  Tilskud til individuelt udformede projekter kan  

 betinges af, at der gennemføres et fuldstændigt eller delvist energisyn i  

 virksomheden efter Energistyrelsens anvisning, og at de påtænkte  

 foranstaltninger på dette grundlag kan anses for hensigtsmæssige.
 Stk. 5.  Projekter, der er uafhængige af hinanden, kan  

 ikke indgå i samme ansøgning.
 § 7.  Tilskuddet ydes med indtil 30 pct. af  

 tilskudsgrundlaget.
 Stk. 2.  Hvis andre virksomheder end små og mellemstore  

 virksomheder, jf. § 3, foretager straksafskrivning efter ligningslovens § 27  

 B af de udgifter, der indgår i tilskudsgrundlaget, reduceres tilskuddet, så  

 det sammen med værdien af straksafskrivningen ikke overstiger 30 pct. af  

 tilskudsgrundlaget.
Stk. 3.  I tilskudsgrundlaget indgår de udgifter, som  

 anses for nødvendige for projektets gennemførelse, herunder udgifter til  

 rådgivning, projektering, anskaffelser, installation, nødvendige  

 følgearbejder samt krævet revision af regnskab.
Udgifterne opgøres uden  

 merværdiafgift.
Stk. 4.  I tilskudsgrundlaget kan ikke medtages Stk. 5.  Vedrører et projekt for energieffektivisering  

 både tilskudsberettigede og ikketilskudsberettigede arbejder, og er det ikke  

 muligt at foretage en opdeling af projektet, kan Energistyrelsen yde tilskud  

 i forhold til den forholdsmæssige del af de samlede udgifter, der vedrører de  

 tilskudsberettigede arbejder.
 § 8.  Der kan ikke ydes tilskud til projekter, som det  

 driftsøkonomisk vil være rentabelt at gennemføre uden tilskud, eller som  

 virksomheden efter anden lovgivning er forpligtet til at gennemføre.
 Stk. 2.  For tilskud til virksomheder, der indgår aftale  

 om energieffektivisering efter lov om statstilskud til dækning af udgifter  

 til kuldioxidafgift i visse virksomheder med et stort energiforbrug, gælder  

 særlige regler fastsat i bekendtgørelse om aftale om energieffektivisering og  

 statstilskud til dækning af udgifter til kuldioxidafgift i visse  

 virksomheder.
 § 9.  Der kan kun ydes tilskud til ændring eller  

 udskiftning af et eksisterende energiforbrugende anlæg, når anlægget har  

 været i brug i virksomheden i mere end et år.
 Stk. 2.  Der ydes ikke tilskud til ændring eller  

 udskiftning af anlæg og udstyr, der er udtjent, jf. dog stk. 4.
 Stk. 3.  Der ydes ikke tilskud til ændring eller  

 udskiftning med brugte anlæg eller udstyr, medmindre særlige forhold taler  

 herfor.
Stk. 4.  Der kan ydes tilskud til nye energiforbrugende  

 installationer i forbindelse med udskiftning, udvidelse eller nyanlæg af en  

 produktion, hvis der anvendes særligt energieffektiv teknologi.
Kun  

 merudgifterne ved at anvende den pågældende energieffektive teknologi kan  

 medtages i tilskudsgrundlaget.
 § 10.  Tilskud til gennemførelse af projekter for  

 energieffektivisering i erhvervsvirksomheder ydes til den erhvervsvirksomhed,  

 som ejer de omfattede anlæg og indretninger.
Stk. 2.  Afholdes udgifterne til et projekt for  

 energieffektivisering af den virksomhed, der driver eller bruger de omfattede  

 anlæg og indretninger, ydes tilskuddet dog til denne virksomhed.
Tilskud til  

 gennemførelse af projekter for energieffektivisering ydes kun til brugeren,  

 hvis ejeren har givet samtykke til arbejdernes udførelse.
Ejer og bruger af  

 omfattede anlæg eller indretninger kan ikke samtidig opnå tilskud til samme  

 projekt for energieffektivisering.
 § 11.  Der kan ikke ydes tilskud til  

 energieffektivisering vedrørende helårsboliger, som udlejes erhvervsmæssigt.
 Tilskud til gennemførelse af energisyn m.v.
§ 12.  Energistyrelsen kan yde tilskud til  

 gennemførelse af energisyn samt anden rådgivning om energieffektivisering i  

 en erhvervsvirksomhed.
Der kan ydes tilskud til såvel fuldstændige som  

 delvise energisyn, der er godkendt af Energistyrelsen.
Stk. 2.  Ved energisyn forstås en energiteknisk  

 gennemgang af virksomheden og dens energiforbrug eller dele heraf med henblik  

 på at identificere muligheder for energieffektiviseringer.
Energisynet skal  

 gennemføres efter standardiserede retningslinier, som er godkendt af  

 Energistyrelsen.
 Stk. 3.  Energisyn og anden rådgivning om  

 energieffektivisering i en virksomhed skal udføres af en konsulent, der er  

 registreret eller beskikket i en af Energistyrelsen godkendt ordning.
Stk. 4.  Tilskud til gennemførelse af energisyn samt  

 anden rådgivning om energieffektivisering i en erhvervsvirksomhed ydes til  

 den erhvervsvirksomhed, som ejer de omfattede anlæg og indretninger.
Afholdes  

 udgifterne til energisyn eller anden rådgivning om energieffektivisering af  

 den virksomhed, der driver eller bruger de omfattede anlæg og indretninger,  

 ydes tilskuddet dog til denne virksomhed.
Ejer og bruger af omfattede anlæg  

 eller indretninger kan ikke samtidig opnå tilskud til samme projekt.
§ 13.  Tilskuddet ydes for små og mellemstore  

 virksomheder med indtil 50 pct. af tilskudsgrundlaget.
For øvrige  

 virksomheder ydes tilskuddet med indtil 30 pct. af tilskudsgrundlaget.
Stk. 2.  I tilskudsgrundlaget indgår udgifter til  

 honorarer, som virksomheden afholder til energisynet eller anden  

 energirådgivning.
Udgifterne opgøres eksklusive merværdiafgift.
Honorarer  

 vedrørende arbejde udført af indehavere eller ansatte i den virksomhed, som  

 modtager tilskuddet, kan ikke medtages i tilskudsgrundlaget.
Stk. 3.  Tilskud til energisyn kan betinges af, at en  

 rapport over energisynet tilsendes Energistyrelsen.
Energistyrelsen kan  

 fastsætte, i hvilken form rapporten skal indsendes.
§ 14.  Har en virksomhed indsendt hensigtserklæring om  

 indgåelse af aftale om energieffektivisering efter lov om statstilskud til  

 dækning af udgifter til kuldioxidafgift i visse virksomheder med et stort  

 energiforbrug, ydes der ikke tilskud til energisyn eller til anden rådgivning  

 m.v., som en virksomhed får udført med henblik på at indgå aftalen.
Der ydes  

 ikke tilskud til rådgivning, som en virksomhed får udført med henblik på at  

 opfylde en indgået aftale, med mindre særlige forhold taler herfor.
 Stk. 2.  Der ydes ikke tilskud til energisyn eller anden  

 energirådgivning, som en virksomhed efter anden lovgivning er forpligtet til  

 at gennemføre.
Tilskud til udarbejdelse af  

 standardløsninger, § 15.  Energistyrelsen kan yde tilskud til Stk. 2.  Tilskuddet ydes med indtil 30 pct. af  

 udgifterne ved at gennemføre projektet.
Udgifterne opgøres eksklusive  

 merværdiafgift.
Energistyrelsen kan i særlige tilfælde tillade, at udgifterne  

 opgøres inklusive merværdiafgift.
 § 16.  Der kan kun ydes tilskud efter § 15 til nye  

 undersøgelser m.v., hvor projektet hviler på et fagligt kvalificeret grundlag  

 og kan anses for egnet til at identificere centrale energiforbrugsområder og  

 besparelsesmuligheder eller til at udvikle ensartede fremgangsmåder for  

 indførelse af energieffektiv teknologi i et større antal virksomheder.
Tilskud til udviklings-, forsøgs- og  

 demonstrationsprojekter, § 17.  Energistyrelsen kan yde tilskud til ling, kampagner o.lign., herunder om udbredelse af udstyr og komponenter,  

 der er særligt energieffektive, vedrørende tilskudsordningen.
Stk. 2.  Energistyrelsen kan i særlige tilfælde yde  

 særskilt tilskud til Stk. 3.  Størrelsen af tilskuddet fastsættes af  

 Energistyrelsen efter en konkret vurdering af den enkelte ansøgning.  

 Udgifterne opgøres eksklusive merværdiafgift.
Energistyrelsen kan i særlige  

 tilfælde tillade, at udgifterne opgøres inklusive merværdiafgift.
 Stk. 4.  Hvis et projekt alene vedrører foranstaltninger  

 og aktiviteter, der gennemføres i en enkeltvirksomhed, kan tilskuddet ikke  

 overstige 50 pct. af udgifterne for små og mellemstore virksomheder og 30  

 pct. for øvrige virksomheder.
§ 18.  Tilskud til projekter vedrørende uddannelse af  

 energirådgivere og -medarbejdere m.fl., jf. § 17, stk. 1, nr. 3, ydes kun  

 vedrørende udgifter til udvikling og afholdelse af kurser.
Tilskuddet ydes  

 til de virksomheder m.v., der forestår udarbejdelsen eller afholdelsen af  

 kurset.
Ansøgning om tilskud § 19.  Ansøgninger om tilskud indsendes til  

 Energistyrelsen.
Ved ansøgninger skal anvendes særlige skemaer, som er  

 godkendt af Energistyrelsen vedrørende de enkelte tilskudsformål.
Stk. 2.  Ansøgningsskemaer skal være fuldstændigt  

 udfyldt og være underskrevet af ansøgeren.
Ansøgningsskemaer, der er  

 mangelfuldt udfyldt eller efter Energistyrelsens vurdering ikke opfylder de  

 stillede krav til dokumentation, kan returneres.
 Stk. 3.  Indsendelsestidspunktet regnes fra det  

 tidspunkt, hvor ansøgningen i korrekt stand modtages i Energistyrelsen.
 § 20.  Ansøgninger om tilsagn om tilskud til projekter  

 for energieffektivisering i en erhvervsvirksomhed, jf. kapitel 2, skal i  

 fornødent omfang vedlægges følgende:
 Stk. 2.  Ansøgninger om tilsagn om tilskud efter  

 kapitlerne 3-5 skal indeholde en redegørelse for den planlagte aktivitet med  

 et budget for de forventede udgifter.
 Stk. 3.  Energistyrelsen kan anmode ansøgere om  

 yderligere oplysninger til brug for vurderingen af ansøgninger, herunder  

 oplysninger om en virksomheds økonomiske og selskabsmæssige forhold.
 Stk. 4.  Energistyrelsen kan meddele afslag på en  

 ansøgning med den begrundelse, at ansøgeren ikke efter anmodning har indsendt  

 korrekt udfyldt ansøgningsskema eller nødvendige oplysninger om projektet  

 inden en fastsat frist.
Tilsagn om tilskud § 21.  På grundlag af oplysningerne i indkomne  

 ansøgninger vurderer Energistyrelsen, om der kan meddeles tilsagn om tilskud  

 til det ansøgte formål.
Stk. 2.  Ved afgørelser om tilsagn skal der henses til,  

 om gennemførelsen af det ansøgte projekt kan antages at ville medføre eller  

 fremme en energimæssig eller miljømæssig forbedring, som står i rimeligt  

 forhold til udgifterne.
I vurderingen kan indgå, om der kunne gennemføres  

 alternative løsninger, der kunne medføre en højere energieffektivisering end  

 det planlagte projekt.
 Stk. 3.  I vurderinger efter stk. 2 vedrørende projekter  

 for energieffektivisering i en erhvervsvirksomhed, jf. kapitel 2, kan der i  

 særlige tilfælde tages hensyn til, om virksomheden er omfattet af særlige  

 arbejdsmiljøkrav, og om virksomheden er beliggende uden for områder udlagt  

 til naturgasforsyning.
 § 22.  I forbindelse med tilsagn om tilskud fastsættes  

 et tilskudsgrundlag på baggrund af ansøgerens oplysninger.
Stk. 2.  Energistyrelsen kan nedsætte  

 tilskudsgrundlaget, hvis Stk. 3.  Energistyrelsen fastsætter i tilsagnet en  

 tilskudsprocent i forhold til det godkendte tilskudsgrundlag under hensyn til  

 foranstaltningernes energi- og miljømæssige effekt samt behovet for støtte  

 til gennemførelse.
Stk. 4.  Tilsagn om tilskud meddeles for et maksimalt  

 tilskudsbeløb, dog således at tilskuddet ikke kan overstige den fastsatte  

 procent af det godkendte tilskudsgrundlag.
Det maksimale tilskudsbeløb kan  

 ikke forhøjes.
 Stk. 5.  Der meddeles ikke tilsagn om tilskud til  

 projekter eller aktiviteter, der højst vil kunne støttes med et beløb på  

 under 10.000 kr.
 § 23.  Tilsagn om tilskud meddeles på følgende  

 betingelser:
 § 24.  I tilsagn om tilskud til gennemførelse af  

 projekter for energieffektivisering i en erhvervsvirksomhed, jf. kapitel 2,  

 kan fastsættes vilkår om, at virksomheden skal belyse de energimæssige  

 virkninger af projektets gennemførelse, herunder bl.a. om installation af  

 særlige målere og om indsendelse af oplysninger til Energistyrelsen om  

 virksomhedens energiforbrug før og efter ændringen.
 § 25.  Energistyrelsen kan beslutte, at meddelte  

 tilsagn om tilskud skal accepteres af tilskudsmodtageren inden en fastsat  

 frist.
 Stk. 2.  Et tilsagn, der ikke er accepteret inden den  

 fastsatte frist, kan anses for bortfaldet.
 § 26.  Af de foreliggende bevillinger kan  

 Energistyrelsen reservere tilsagnsrammer for forskellige støttekategorier.
 Stk. 2.  Indsendte ansøgninger behandles løbende inden  

 for de enkelte støttekategorier.
 Stk. 3.  Hvis en ansøgning af bevillingsmæssige grunde  

 ikke kan imødekommes i et tilskudsår, kan ansøgningen overføres til næste  

 tilskudsår, hvor den behandles forud for ansøgninger, der indkommer i dette  

 år.
Udbetaling af tilskud § 27.  Samtidig med meddelelsen af tilsagn om tilskud  

 fremsender Energistyrelsen et skema, som skal anvendes ved ansøgning om  

 udbetaling.
§ 28.  Ansøgninger om udbetaling af tilskud vedrørende  

 projekter for energieffektivisering i en erhvervsvirksomhed, jf. kapitel 2,  

 skal vedlægges et projektregnskab med oplysninger om størrelsen af de  

 afholdte, tilskudsberettigede udgifter.
Regnskabet skal være underskrevet af  

 ansøger.
Energistyrelsen angiver de nærmere vilkår om regnskabets udformning  

 og dokumentation i tilsagnsskrivelsen.
 Stk. 2.  Udgør det ansøgte tilskudsbeløb mellem 100.000  

 kr. og 500.000 kr., skal regnskabet vedlægges en revisorerklæring udformet  

 efter Energistyrelsens anvisning.
 Stk. 3.  Udgør det ansøgte tilskudsbeløb mere end  

 500.000 kr., skal regnskabet revideres i overensstemmelse med en  

 revisorinstruks fastsat af Energistyrelsen.
 § 29.  Ansøgninger om udbetaling af tilskud vedrørende  

 gennemførelse af energisyn samt anden rådgivning om energieffektivisering i  

 en erhvervsvirksomhed, jf. kapitel 3, skal vedlægges kopi af regningsbilag  

 vedrørende de tilskudsberettigede udgifter.
§ 30.  Ansøgninger om udbetaling af tilskud efter  

 kapitlerne 4 og 5 skal indeholde en opgørelse af de tilskudsberettigede  

 udgifter.
Energistyrelsen kan fastsætte nærmere vilkår om  

 regnskabsaflæggelse, dokumentation af udgifter og revision i  

 tilsagnsskrivelsen.
 § 31.  Regningsbilag, der anvendes som dokumentation  

 for afholdte, tilskudsberettigede udgifter eller lægges til grund for  

 regnskaber herover, skal af det udførende firma være påført oplysninger om  

 følgende:
 Stk. 2.  Indeholder en regning både tilskudsberettigede  

 og ikke-tilskudsberettiget arbejder, skal det udførende firma eller ansøger  

 på regningen anføre oplysninger om, i hvilket omfang udgifterne vedrører  

 henholdsvis tilskudsberettigede og ikketilskudsberettigede arbejder.
 Stk. 3.  Energistyrelsen kan altid kræve originale bilag  

 forevist.
§ 32.  Tilskuddet kan kun udbetales, hvis projektet  

 eller aktiviteten er gennemført som forudsat i tilsagnet om tilskud, og  

 ansøgningen om udbetaling er indsendt til Energistyrelsen inden udløbet af  

 den frist, som er fastsat i tilsagnet.
Energistyrelsen kan dog efter  

 ansøgning foretage ratevise udbetalinger af tilskud efter reglerne i § 34.
 Stk. 2.  Energistyrelsen kan forlænge den fastsatte  

 frist for ansøgning om udbetaling, såfremt arbejdet er påbegyndt og begrundet  

 anmodning om fristforlængelse er indgivet inden fristens udløb.
 § 33.  Tilskud kan ikke udbetales med større beløb  

 eller tilskudsprocent end det i tilsagnet anførte.
 Stk. 2.  Ved opgørelsen af det godkendte  

 tilskudsgrundlag i forbindelse med udbetalingen gælder § 22, stk. 2,  

 tilsvarende.
§ 34.  Energistyrelsen kan efter ansøgning foretage  

 ratevise udbetalinger af tilskud vedrørende gennemførte arbejder i Stk. 2.  En ratevis udbetaling skal udgøre mindst 20  

 pct. af tilsagnsbeløbet.
Der kan ikke foretages ratevise udbetalinger på  

 under 10.000 kr.
I samme tilskudssag kan der højst foretages ratevise  

 udbetalinger på i alt 60 pct. af tilsagnsbeløbet.
Stk. 3.  Ansøgning om ratevis udbetaling skal vedlægges  

 et delregnskab med oplysninger om størrelsen af de afholdte,  

 tilskudsberettigede udgifter.
Som dokumentation vedlægges kopi af kvitterede  

 regningsbilag, jf. § 31. Udgør en ratevis udbetaling mere end 100.000 kr.,  

 skal delregnskabet vedlægges en revisorerklæring efter Energistyrelsens  

 anvisning.
 Stk. 4.  Det er en betingelse for ratevis udbetaling, at  

 projektet eller aktiviteten efterfølgende gennemføres som forudsat i  

 tilsagnet om tilskud, og at ansøgning om udbetaling af det resterende  

 tilskudsbeløb bilagt et samlet projektregnskab, jf. §§ 28-31, indsendes til  

 Energistyrelsen inden udløbet af den frist, som er fastsat i tilsagnet.
 § 35.  Der kan ikke udbetales tilskud, hvis der inden  

 meddelelsen om tilsagn var påbegyndt arbejder eller gennemført indkøb m.v.  

 vedrørende det tilskudsberettigede formål eller indgået bindende aftaler om  

 arbejder eller leverancer m.v.
 Stk. 2.  Energistyrelsen kan dog tillade, at der i  

 forbindelse med projekter om energieffektivisering i en erhvervsvirksomhed,  

 jf. kapitel 2, i begrænset omfang anvendes standardkomponenter fra eget lager  

 indkøbt før meddelelsen om tilsagn.
 Stk. 3.  Tilskudsberettigede arbejder udført i  

 forbindelse med udformning og dokumentation af tilskudsansøgningen er ikke  

 omfattet af stk.1.
 § 36.  Et meddelt tilsagn om tilskud kan efter  

 skriftlig anmodning fra tilskudsmodtageren overføres til et pengeinstitut  

 eller realkreditinstitut, som yder lån til finansiering af  

 foranstaltningerne.
§ 37.  Energistyrelsen kan kræve et udbetalt tilskud  

 tilbagebetalt, hvis Stk. 2.  Tilskud kan dog ikke kræves tilbagebetalt ved  

 afhændelse som nævnt i stk. 1, nr. 4, såfremt anlægget ejes af flere i  

 fællesskab, og afhændelsen kun angår en mindre ejerandel i anlægget.
Straf § 38.  Efter § 8 i lov om statstilskud til  

 energibesparelser m.v. i erhvervsvirksomheder straffes den, der giver  

 urigtige oplysninger i forbindelse med ansøgning om tilsagn eller om  

 udbetaling af tilskud, med bøde eller hæfte, medmindre højere straf er  

 forskyldt efter anden lovgivning.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Ikrafttrædelse § 39.  Bekendtgørelsen træder i kraft den 1. januar  

 1996.
 Stk. 2.  Samtidig ophæves bekendtgørelse nr. 1168 af 16.  

 december 1992 om statstilskud til energibesparelser i erhvervsvirksomheder.  

 Ansøgninger, hvortil der er meddelt tilsagn før 1. januar 1996,  

 færdigbehandles efter de hidtil gældende regler.
 Stk. 3.  Der kan til ansøgninger, der er optaget på  

 venteliste før denne bekendtgørelses ikrafttræden, ikke opnås tilskud efter  

 de hidtil gældende regler.
