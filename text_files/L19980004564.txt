Bekendtgørelse om overenskomst af 27.  

 januar 1998 med Kroatien om konsolidering af gæld Den 27. januar 1998 undertegnedes i Zagreb en overenskomst  

 imellem Danmark og Kroatien om konsolidering af Kroatiens gæld til den  

 danske stat.
Overenskomsten er i overensstemmelse med de retningslinier for  

 omlægning af Kroatiens gæld, som der opnåedes enighed om  

 under multilaterale forhandlinger i Paris den 21. marts 1995.
 Aftalen vedrører Kroatiens andel af den tidligere  

 Socialistiske Forbundsrepublik Jugoslaviens gæld, og omfatter dels  

 garanterede eksportkreditter med en løbetid på over et år,  

 som ikke tidligere har været omlagt og som er stiftet før 2.  

 december 1992, dels gæld omlagt i henhold til fire tidligere  

 moratorieaftaler.
Aftalen omlægger restancer pr. 31. december 1994  

 på afdrag og kontraktmæssige renter for såvel den tidligere  

 omlagte som den ikke tidligere omlagte gæld.
Desuden omlægger  

 aftalen afdrag forfaldende i 1995 på tidligere omlagt gæld.
Det  

 omlagte beløb, i alt ca. 38 mio. kr., skal tilbagebetales i voksende  

 rater fra 1998 til 2009.
 Den akkumulerede morarente pr. 31. december 1994, ca. 9  

 mio. kr., betales med 40% i januar 1998 og resten i lige store rater over 3  

 år.
 Renten på de omlagte beløb er fra 1. februar  

 1998 for kronebeløb fastsat til 0,5% over CIBOR (Copenhagen Interbank  

 Offered Rate) og for dollarbeløb til 0,5% over LIBOR (London Interbank  

 Offered Rate).
 Aftalen trådte i kraft den 17. juni 1998 efter at  

 være blevet ratificeret af Kroatien.
