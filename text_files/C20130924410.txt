 Cirkulæreskrivelse om organisationsaftale mellem Forsvarets Personeltjeneste og Centralforeningen for Stampersonel af 26. marts 2012 for stampersonel af linjen og reserven samt elever i Forsvarsministeriet med tilhørende myndigheder.
 Bilag:
 Organisationsaftale for stampersonel af linjen og reserven samt elever i Forsvarsministeriet med tilhørende myndigheder.
 Erstatter:
 FPTBST 562-29, 2009-12.
FORMÅL Formålet med bestemmelsen er med baggrund i organisationsaftalen - at fastsætte regler for ansættelse og aflønning m.v. for personel under Centralforeningen for Stampersonels (CS) aftaleområde.
 Bilaget indeholder organisationsaftalen (bilag til organisationsaftalen findes ved Forsvarets Personeltjeneste). Organisationsaftale supplerer og/eller fraviger fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten) af 17. oktober 2011(Moderniseringsstyrelsens cirkulære nr. 052-11), og udgør sammen med denne det samlede overenskomstgrundlag for stampersonel på CS aftaleområde.
SAGSBEHANDLENDE AFDELING Forsvarets Personeltjenestes Overenskomst- og Aftaleafdelingen er sagsbehandlende afdeling.
IKRAFTTRÆDEN Denne bestemmelse, med tilhørende bilag, har virkning fra 1.april 2011.
Forsvarsministeriet, den 26. marts 2012 Nick Hækkerup / Niels Bundsgaard Bilag Generelle bemærkninger Forsvarets Personeltjeneste og Centralforeningen for Stampersonel har indgået nærværende organisationsaftale af 26. marts 2012.
 Denne organisationsaftale supplerer og/eller fraviger fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten) af 17. oktober 2011. Der henvises til Personalestyrelsens cirkulære nr. 052-11.
 Organisationsaftalen udgør sammen med fællesoverenskomsten af 17. oktober 2011 det samlede overenskomstgrundlag for stampersonel på Centralforeningen for Stampersonels aftaleområde inden for Forsvarsministeriets område.
 Kapitel 1. Organisationsaftalens område mv.
§ 1. Dækningsområde Organisationsaftalen er gældende for følgende ansatte ansat under Forsvarsministeriet med tilhørende myndigheder:
 1. Konstabelelever, kvinder på værnepligtslignende vilkår, konstabler, overkonstabler, specialister, mekanikere i søværnet samt korporaler i søværnet og flyvevåbenet.
 2. Sergentelever, sergenter, oversergenter, seniorsergenter og chefsergenter i hæren, søværnet og flyvevåbenet, overmekanikere II og I i søværnet samt seniormekanikere i søværnet.
 3. Holdlederaspiranter, beredskabsassistenter, viceberedskabsmestre, beredskabsmestre og seniorberedskabsmestre i Beredskabsstyrelsen.
 Stk. 2. Aftaler, der supplerer eller fraviger denne organisationsaftale kan kun indgås mellem Forsvarets Personeltjeneste og Centralforeningen for Stampersonel.
§ 2. Ansættelse Ansatte, der erklæres egnet og som i øvrigt opfylder de betingelser, som fastsættes af Forsvarsministeren, kan ansættes i Forsvaret eller Beredskabsstyrelsen, jf. herved §§ 2 a  2 c om kontraktformerne.
 Stk. 2. Kvinder kan ansættes på værnepligtslignende vilkår i henhold til protokollat nr. 2 til organisationsaftale af 10. august 1998 mellem Forsvarsministeriet og Centralforeningen for Stampersonel om løn- og antagelsesvilkår mv. for kvinder og i henhold til de til enhver tid gældende bestemmelser, som fastsættes af forsvarsministeren, samt supplerende aftaler herom, jf. herved §§ 2 a  2 c om kontraktformer.
Stk. 3. Særligt om ansættelsesvilkår for konstabel- og sergentelever 1. Personel, der ansættes med henblik på gennemgang af en konstabeluddannelse eller erhvervsuddannelse, ansættes som konstabelelever.
 2. Konstabel- og sergentelever, der ansættes uden forudgående værnepligt, godskrives for værnepligtstjeneste, når værnepligtsperioden er gennemført.
 3. Konstabel- og sergentelever uden forudgående værnepligt deler i perioden, der svarer til værnepligtsforløbet vilkår med menige til pligtig tjeneste, herunder aflønning, sygepleje, mundering, fri logi og frirejseordning, der fastsættes af forsvarsministeren.
4. Efter gennemgang af værnepligtsforløbet deler ansatte vilkår med det elevhold, med hvilket funktions- og/eller specialuddannelsen gennemgås.
Konstabelelever udnævnes til konstabler efter maksimalt 9 måneders tjeneste som konstabelelev.
Stk. 4. Prøvetid Prøvetiden er som udgangspunkt 3 måneder, dog gælder følgende:
 1. Ved fastsættelse af prøvetid udover 3 måneder aftales dette mellem Forsvarets Personeltjeneste og Centralforeningen for Stampersonel.
2. Prøvetiden kan tidligst fastsættes efter værnepligtsperioden.
I særlige tilfælde kan der efter aftale mellem Forsvarets Personeltjeneste/Beredskabsstyrelsen og den ansatte fastsættes en forlænget prøvetid.
Centralforeningen for Stampersonel orienteres i pågældende tilfælde.
 Stk. 5. For nedenstående personelgrupper, ansat på tidsbestemt korttidskontrakt, gælder særlige aftaler om løn og ansættelsesvilkår:
 1. Personel, der er ansat til gennemgang af grundlæggende sergentuddannelse (GSU).
 2. Kvinder ansat på værnepligtslignende vilkår.
 3. Aspiranter til officersuddannelsen i hæren.
 4. Personel, der er ansat til gennemgang af søværnets og flyvevåbnets reaktionsstyrkeuddannelse.
§ 2 a.
Kontraktformer i Forsvaret Personel ansættes på kontrakt i henhold til nærværende aftale.
Kontraktformerne er korttids-, langtids-, rådigheds-, og øvrig rådighedstjeneste med tillægskontrakt.
Derudover kan personel ansættes på reaktionsstyrkeuddannelseskontrakt, til gennemførelse af grundlæggende sergentuddannelse i hæren og på officersaspirantuddannelse i hæren.
 Stk. 2. Ansættelse til tidsubestemt korttidstjeneste sker indtil det fyldte 35. år.
 Stk. 3. Ansættelse til tidsbestemt korttidstjeneste sker i forbindelse med ansættelse til INTOPS. Øvrig tidsbestemt ansættelse kan ske efter forhandling mellem Forsvarets Personeltjeneste og Centralforeningen for Stampersonel.
Stk. 4. Forlængelse af ansættelsesforholdet udover det 35. år sker i henhold til protokollat nr. 4 til forhandlingsresultat af 7. december 2005 mellem Forsvarets Personeltjeneste og Centralforeningen for Stampersonel.
Dog gælder det endvidere, at forlængelse af ansættelsesforholdet kun kan ske i særlige tilfælde og efter en konkret vurdering.
 Stk. 5. Ansættelse til langtidstjeneste på overenskomstvilkår sker med pligtig af-gangsalder jf. nedenstående:
 1. For overenskomstansatte, født før 1. januar 1959, er den pligtige afgangsalder 60 år.
 2. For overenskomstansatte, der er født 1. januar 1959  30. juni 1959, er den pligtige afgangsalder 60½ år.
 3. For overenskomstansatte, der er født 1. juli 1959  31. december 1959, er den pligtige afgangsalder 61 år.
 4. For overenskomstansatte, der er født 1. januar 1960  30. juni 1960, er den pligtige afgangsalder 61½ år.
 5. For overenskomstansatte, der er født 1. juli 1960  31. december 1962, er den pligtige afgangsalder 62 år.
 6. For overenskomstansatte, der er født 1. januar 1963 eller senere forhøjes den pligtige afgangsalder i takt med forhøjelsen af efterlønsalderen, jf. indekseringsbestemmelsen i § 74, stk. 3 og 4, i lov om arbejdsløshedsforsikring m.v.
 Stk. 6. Ansættelse til rådighedstjeneste ved Forsvarets Reaktionsstyrker sker i henhold til de til enhver tid gældende aftaler om rådighedskontrakt ved forsvarets reaktionsstyrkeenheder.
Stk. 7. Efter ansættelsesperiodens ophør ved de tilfælde, der er nævnt i stk. 2  4, kan personel tilbydes en basiskontrakt for personel af reserven (rådighedskontrakt). Tilsvarende kan ansatte ved ophør af langtidstjeneste før den pligtige afgangsalder, jf. stk. 5, tilbydes en rådighedskontrakt.
Kontrakten indebærer ingen forpligtigelser til at forrette tjeneste, og der oppebæres ikke løn eller andre ydelser.
Til basiskontrakten kan tegnes en tillægskontrakt om begrænset rådighedstjeneste.
Kontrakten indebærer forpligtelse til at forrette tjeneste i et begrænset omfang.
Stk. 8. Personel, der har aftjent værnepligt, kan ansættes med henblik på gennemførelse af søværnets og flyvevåbenets reaktionsstyrkeuddannelse i henhold til de til enhver tid gældende aftaler.
Personellet ansættes som konstabelelever.
Stk. 9. Personel, der har aftjent værnepligt, kan ansættes med henblik på gennemførelse af grundlæggende sergentuddannelse i hæren.
Stk. 10. Muligheden for at aftale en højere pligtig afgangsalder end den i stk. 5 nævnte, følger den til enhver tid gældende aftale om kriterier for indgåelse af aftaler om individuel højere pligtig afgangsalder for tjenestemænd under Forsvarsministeriet.
§ 2 b.
Særligt om tjenestemandsansættelse i Forsvaret Langtidsansatte kan overgå til tjenestemandsansættelse efter 10 års langtidstjeneste i alt.
 Stk. 2. I den 10-årige periode skal tjenestefrihedsperioder på op til 2 år medregnes.
 Stk. 3. Ansættelsen er betinget af, at den ansatte de seneste 2 år forud for ansættelsen til tjenestemand, har forrettet tjeneste, og at tjenesten har været forrettet tilfredsstillende.
 Stk. 4. Ansættelse til langtidstjeneste på tjenestemandsvilkår sker med pligtig afgangsalder jf. nedenstående:
 1. For tjenestemænd, født før 1. januar 1959, er den pligtige afgangsalder 60 år.
 2. For tjenestemænd, der er født 1. januar 1959  30. juni 1959, er den pligtige afgangsalder 60½ år.
 3. For tjenestemænd, der er født 1. juli 1959  31. december 1959, er den pligtige afgangsalder 61 år.
 4. For tjenestemænd, der er født 1. januar 1960  30. juni 1960, er den pligtige afgangsalder 61½ år.
 5. For tjenestemænd, der er født 1. juli 1960  31. december 1962, er den pligtige afgangsalder 62 år.
 6. For tjenestemænd, der er født 1. januar 1963 eller senere forhøjes den pligtige afgangsalder i takt med forhøjelsen af efterlønsalderen, jf. indekseringsbestemmelsen i § 74, stk. 3 og 4, i lov om arbejdsløshedsforsikring m.v.
 Stk. 5. Muligheden for at aftale en højere pligtig afgangsalder end den i stk. 4, følger den til enhver tid gældende aftale om kriterier for indgåelse af aftaler om individuel højere pligtig afgangsalder for tjenestemænd under Forsvarsministeriet.
§ 2 c.
Kontraktformer i Beredskabsstyrelsen Kontraktformerne er tidsbegrænset ansættelse, varig ansættelse samt begrænset og almindelig rådighedspligt.
Stk. 2. Ansættelse til tidsbegrænset ansættelse forudsætter, at værnepligtsuddannelsen er gennemført.
Efter en konkret vurdering kan der dog ansættes personel til tidsbegrænset ansættelse, hvis den ansatte har en beredskabsfaglig eller anden relevant uddannelsesmæssig baggrund.
Stk. 3. Ansættelse til varig ansættelse forudsætter, at værnepligtsuddannelsen er gennemført.
Efter en konkret vurdering kan der dog ansættes personel til varig ansættelse, hvis den ansatte har en beredskabsfaglig eller anden relevant uddannelsesmæssig baggrund.
 Stk. 4. Ansættelse til varig tjeneste på overenskomstvilkår sker med pligtig afgangsalder jf. nedenstående:
 1. For overenskomstansatte, født før 1. januar 1959, er den pligtige afgangsalder 60 år.
 2. For overenskomstansatte, der er født 1. januar 1959  30. juni 1959, er den pligtige afgangsalder 60½ år.
 3. For overenskomstansatte, der er født 1. juli 1959  31. december 1959, er den pligtige afgangsalder 61 år.
 4. For overenskomstansatte, der er født 1. januar 1960  30. juni 1960, er den pligtige afgangsalder 61½ år.
 5. For overenskomstansatte, der er født 1. juli 1960  31. december 1962, er den pligtige afgangsalder 62 år.
 6. For overenskomstansatte, der er født 1. januar 1963 eller senere forhøjes den pligtige afgangsalder i takt med forhøjelsen af efterlønsalderen, jf. indekseringsbestemmelsen i § 74, stk. 3 og 4, i lov om arbejdsløshedsforsikring m.v.
 Stk. 5. Kontrakt om rådighedspligt kan indgås i forlængelse af anden ansættelse under følgende betingelser:
 1. Den ansatte må ikke være omfattet af mobiliseringspligt andetsteds.
 2. Den ansatte skal som udgangspunkt have bopæl i Danmark, men der kan dog dispenseres for ophold i udlandet af indtil 1 års varighed.
 3. Den ansatte må ikke bestride fast stilling i Beredskabsstyrelsen.
Stk. 6. Kontrakt om rådighedspligt kan bibeholdes under midlertidige ophold i udlandet, på Færøerne eller i Grønland af indtil sammenlagt 12 måneders varighed inden for kontraktperioden, når den antagne skriftligt erklærer sig indforstået med, at indkaldelse til rådighedstjeneste kan finde sted med mindst 1 måneds varsel.
Hvis den pågældende ikke er indforstået med dette, bringes kontrakten til ophør fra udrejsedatoen.
 Stk. 7. Bibeholdelse af rådighedskontrakt ved ophold i udlandet, på Færøerne eller i Grønland af mere end 12 måneders varighed samt i tilfælde af, at den pågældende tager fast bopæl i udlandet, aftales rådighedspligten mellem Beredskabsstyrelsen og den ansatte.
 Kapitel 2. Løn m.v.
§ 3. Nyt lønsystem i Forsvaret og Beredskabsstyrelsen Lønsystemet er etableret i henhold til den til enhver tid gældende rammeaftale om nye lønsystemer.
For Forsvaret gælder som supplement hertil aftale om nyt lønsystem af 3. juni 2002 med senere ændringer mellem Forsvarsministeriet og Centralforeningen for Stampersonel samt aftale af 28. september 2007 om ny tillægsdannelse med senere ændringer mellem Forsvarets Personeltjeneste m.fl. og Centralforeningen for Stampersonel.
Stk. 2. For Forsvaret er der som udgangspunkt frivillig overgang til Ny Løn.
I følgende tilfælde er der dog automatisk overførelse til nyt lønsystem:
 1. Personel, der nyansættes.
 2. I forbindelse med udnævnelse til højere grad, som medfører basisløngruppeskift.
 3. Ved korttidsansattes overgang til langtidstjeneste.
Stk. 3. Lønsystemet består af en basisløn, jf. §§ 4-6, der kan suppleres med en tillægsdel.
For Forsvaret omfatter tillægsdelen centralt aftalte tillæg og kvalifikationstillæg, engangsvederlag samt resultatløn.
For Beredskabsstyrelsen omfatter tillægsdelen desuden lokalt aftalte funktionstillæg.
Stk. 4. For Beredskabsstyrelsen bortfalder individuelle tillæg ved udnævnelse til højere grad og skal i den forbindelse genforhandles.
Ved ændring af tjenestested uden udnævnelse bortfalder lokalt aftalte funktionstillæg til genforhandling ved det nye tjenestested.
 Stk. 5. For ansatte på Ny Løn ydes der pension af tillæg, medmindre andet er aftalt.
 Stk. 6. Ved ansættelse på deltid ydes forholdsmæssig løn og tillæg.
 Stk. 7. Alle basislønninger er angivet i årligt grundbeløb (niveau 1. oktober 1997).
§ 4. Basisløn for elever i Forsvaret § 5. Basisløn for konstabelgruppen i Forsvaret og Beredskabsstyrelsen § 6. Basisløn for befalingsmandsgruppen i Forsvaret og Beredskabsstyrelsen Note: Beredskabsmestre, der pr. 1. oktober 2008 var ansat i graden, oppebærer et personligt tillæg på 6.000 kr. årligt (niveau 1. oktober 1997).
§ 7. Tillæg omfattet af nyt lønsystem i Forsvaret Overenskomstaftalte tillæg fremgår af bilag 1. Øvrige centralt aftalte tillæg oppebæres i henhold til de til enhver tid gældende aftaler.
§ 8. Tillæg omfattet af nyt lønsystem i Beredskabsstyrelsen Overenskomstaftalte tillæg fremgår af bilag 1. Øvrige centralt aftalte tillæg oppebæres i henhold til de til enhver tid gældende aftaler.
§ 9. Gammelt lønsystem i Forsvaret Reglerne om gammelt lønsystem gælder kun for ansatte, som er ansat før den 1. april 2003, og som fortsat aflønnes i henhold til gammelt lønsystem.
Aflønningen sker i henhold til nedennævnte skalatrin:
 Stk. 2. Skalatrin:
 1) Etårigt skalatrin.
 2) Til manuelt ufaglærte på skalatrin 20 samt til manuelt faglærte på skalatrin 22 ydes et særligt pensionsgivende tillæg på årligt 3.300 kr. (Niveau 1. oktober 1997).
 Oprykning til aflønning efter et højere skalatrin finder normalt sted, når den pågældende i 2 år har været aflønnet efter samme skalatrin.
 Stk. 3. Indplacering m.v.
1. I tilfælde, hvor den ansatte ikke længere anvendes i overensstemmelse med sin uddannelse, omplaceres vedkommende til aflønning med den anciennitet, der ville være opnået, såfremt der ikke havde været ydet løn på grundlag af nævnte uddannelse.
Såfremt den ansatte på et senere tidspunkt atter beskæftiges i overensstemmelse med den håndværksmæssige uddannelse, omplaceres vedkommende til aflønning efter det løntrin, han/hun tidligere var indplaceret på i faglært lønramme.
 2. Under tjeneste, hvor den faglærte ansatte midlertidigt ikke anvendes i overens-stemmelse med deres uddannelse, vil den højere løn dog kunne bibeholdes i 3 måneder.
 3. Under gennemgang af sergentuddannelse vil den højere løn, herunder faste løntillæg, som oppebæres i medfør af en faglært uddannelse, dog kunne bibeholdes under hele uddannelsen.
 Bemærkninger til § 9:
 § 4 om lønanciennitet i fællesoverenskomsten af 17. oktober 2011 mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten) gælder ikke i Forsvaret.
§ 10. Tillæg omfattet af gammelt lønsystem i Forsvaret Tillæg aftalt ved tidligere overenskomst fremgår af bilag 2.
 Stk. 2. Øvrige centralt aftalte tillæg oppebæres i henhold til de til enhver tid gældende aftaler.
§ 11. Bonusordning i Forsvaret Nyansættelse på bonusvilkår ophører 30. juni 2011.
 Stk.2. For ansatte der allerede er ansat på bonusvilkår gælder nedenstående (pkt. 1-6):
1. En ansat, der er ansat på korttidskontrakt, er omfattet af bonusordning frem til det fyldte 26. år, eller til det tidspunkt, hvor den ansatte ansættes til langtidstjeneste.
Det særlige bonusbeløb, jf. pkt. 6 neden for, oppebæres af ansatte, der er ansat til tidsubestemt korttidstjeneste.
2. Når en ansat har forrettet tjeneste i Forsvaret i sammenlagt 18 måneder, optjener den ansatte bonus, der udgør 10 pct. af basislønnen.
De 18 måneder regnes fra første tjenestedag i Forsvaret.
 3. Bonus frigives ved hjemsendelse fra Forsvaret eller ved overgang til arbejdsmarkedspensionsordning.
 4. Forsvarets Personeltjeneste overfører ved hver kalendermåneds udgang den optjente bonus til Centralforeningen for Stampersonels Bonusfond.
 5. Der kan ikke optjenes bonus samtidig med, at den ansatte er omfattet af arbejdsmarkedspensionsordningen.
6. Det særlige bonusbeløb Efter 54 måneders uafbrudt tjeneste udbetales en særlig bonus på 7.000 kr. til ansatte, der er ansat til tidsubestemt korttidstjeneste.
Det særlige bonusbeløb kan kun udbetales én gang og udbetales som engangsvederlag.
Værnepligtstiden medregnes i perioden.
 Stk. 3. Ved overgang til arbejdsmarkedspensionsvilkår for allerede ansatte på bonus-vilkår gælder følgende:
 1. Pr. 31. marts 2013 overføres alle ansatte på bonusvilkår til arbejdsmarkedspensionsvilkår.
 2. Ansatte på bonusvilkår kan i perioden 1. juli 2011  31. marts 2013, med 3 måneders varsel, vælge at overgå til arbejdsmarkedspension.
3. Retten til den særlige 54 måneders bonus (jf. stk. 2, pkt. 6) bevares i h. t. gældende aftale.
Således udbetales der, efter 54 måneders uafbrudt tjeneste, en særlig bonus på 7.000 kr. til ansatte, der er ansat til tidsubestemt korttidstjeneste.
Det særlige bonusbeløb kan kun udbetales én gang og udbetales som engangsvederlag.
Værnepligtstiden medregnes i perioden.
§ 12. Arbejdsmarkedspension i Forsvaret Pr. 1. juli 2011 ansættes personel til korttidstjeneste (tidsbestemt såvel som tidsubestemt) på arbejdsmarkedspensionsvilkår.
 Stk. 2 Ansættelse til langtidstjeneste sker på arbejdsmarkedspensionsvilkår (bemærk dog § 2b vedr. tjenestemænd).
Stk. 3 Arbejdsmarkedspensions ordning (karens) Når en ansat har forrettet tjeneste i Forsvaret i sammenlagt 18 måneder (enten i form af korttidstjeneste eller langtidstjeneste), regnet fra første tjenestedag (værnepligt medregnes) optjener den ansatte arbejdsmarkedspension (bemærk dog § 13, stk. 2).
Stk. 4. Korttidstjeneste Arbejdsmarkedspension udgør 10 pct. af basislønnen.
Fra den ansattes fyldte 26. år udgør arbejdsmarkedspensionen 15 pct. af basislønnen.
Stk. 5. Langtidstjeneste Arbejdsmarkedspensionen udgør 15 pct. af basislønnen.
 Stk. 6. Ansatte, som allerede er ansat på arbejdsmarkedspensionsvilkår, fortsætter på uændrede vilkår.
 Stk. 7. Forsvarets Personeltjeneste indbetaler pensionsbidraget til Centralforeningen for Stampersonels Pensionsfond.
 Stk. 8. Pensionsbidrag og tilvækst, der er indbetalt efter den 1. april 1995 kan ikke frigives forud for pensioneringstidspunktet.
 Stk. 9. Ansatte ansat før 1. juli 2011 på arbejdsmarkedspensionsvilkår oppebærer et særligt arbejdsmarkedspensionstillæg på 3.000 kr. årligt (niveau 1. oktober 1997). Dette tillæg bevares så længe den ansatte er ansat på overenskomstvilkår, men bortfalder ved overgang til tjenestemandsansættelse.
 Stk. 10. Bagatelgrænse.
 Udbetaling af opsparet pension på konti i Centralforeningen for Stampersonels Pensionsfond kan ske fra hvilende konti (dvs. hvor der ikke er sket indbetaling i minimum 12 måneder), såfremt kontoens samlede indestående ikke overstiger 12.000 kr. (niveau oktober 1997).
Stk. 11. Særlige bestemmelser For ansatte ansat efter særlig aftale fx 20 måneders sergentuddannelse og officers-aspirantuddannelse i HRN gælder:
 1. Den ansatte oppebærer arbejdsmarkedspension på 10 pct. af basislønnen efter 18 måneders tjeneste, regnet fra første tjenestedag (værnepligt medregnes).
 2. Den ansatte oppebærer arbejdsmarkedspension på 10 pct. af basislønnen uagtet den ansatte fylder / er fyldt 26 år.
 3. Den ansatte oppebærer ikke pension af pensionsgivende tillæg.
 4. Den ansatte oppebærer ikke det i stk. 9 nævnte særlige arbejdsmarkedspensionstillæg.
 Bemærkninger til § 12:
§ 7, stk. 1 og 2, om pension i fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten), af 17. oktober 2011 gælder ikke i Forsvaret.
Dog gælder § 7, stk. 3-6 i Forsvaret.
§ 13. Pensionsbidrag af pensionsgivende tillæg Pensionsbidraget udgør 15 pct. af de pensionsgivende tillæg.
 Stk. 2. Bestemmelsen i § 12, stk. 3 (karens) gælder ikke for pensionsgivende tillæg.
 Stk. 3. Forsvarets Personeltjeneste indbetaler pensionsbidraget til Centralforeningen for Stampersonels Pensionsfond.
§ 14. Kapitalpension i Forsvaret For ansatte til langtidstjeneste med kontrakt indgået forud for 1.april 1990, der ikke er overgået til tjenestemands- eller tjenestemandslignende ansættelse beregnes bidrag til en godkendt forsikringsmæssig pensionsordning eller opsparing i pensionsøjemed med supplerende forsikringsdækning af skalalønnen.
 Stk. 2. Opsparingen foretages under henvisning til den til enhver tid gældende lov om pensionsbeskatning mv.
 Stk. 3. I beregningen af det i stk. 1 nævnte bidrag indgår ikke evt. personlige, særlige eller øvrige tillæg.
 Stk. 4. Der indbetales 15 pct. i pension af den til en hver tid beregnede pensionsgivende løn.
Stk. 5. Der kan træffes aftale om indbetaling af et frivilligt egetbidrag til indbetaling på en kapital-/arbejdsmarkedspension i Centralforeningen for Stampersonels Pensionsfond.
Når det fastsatte maksimum for indskud på kapitalpension er nået, jf. herved pensionsbeskatningsloven, indbetales såvel statens bidrag og eventuelt egetbidrag til Arbejdsmarkedspensionsordningen i Centralforeningen for Stampersonels Pensionsfond.
Stk. 6. Den ansatte kan efter eget ønske vælge at ændre pensionsopsparingen, således at der i stedet for indbetaling på kapitalpension, indbetales på en arbejdsmarkedspension i Centralforeningen for Stampersonels Pensionsfond.
Den ansatte skal skriftligt meddele Forsvarets Personeltjeneste, at fremtidige indbetalinger skal foretages på Arbejdsmarkedspensionskontoen.
Valget er endeligt.
 Stk. 7. Pensionsbidragene indbetales efter fradrag af forsikringspræmie månedsvis til Centralforeningen for Stampersonels Pensionsfond.
Stk. 8. Frigivelse af de opsparede midler, uden at betingelserne i pensionsoverenskomsten/aftale er opfyldt, kan finde sted i særdeles velfærdstruende situationer og efter individuel vurdering.
Frigivelse foretages af Forsvarets Personeltjeneste.
Indbetalt pensionsbidrag og tilvækst efter 1. april 1995 kan ikke frigives forud for pensioneringstidspunktet.
 Stk. 9. Bagatelgrænse.
 Udbetaling af opsparet pension på konti i Centralforeningen for Stampersonels Pensionsfond kan ske fra hvilende konti (dvs. hvor der ikke er sket indbetaling i minimum 12 måneder), såfremt kontoens samlede indestående ikke overstiger 12.000 kr. (niveau oktober 1997).
§ 15. Pension til ansatte, der er varigt ansat før 1. januar 1999 i Beredskabsstyrelsen For ansatte, som er varigt ansat før 1. januar 1999, ydes der pr. 1. januar 1999 bi-drag til en godkendt forsikringsmæssig pensionsordning eller opsparing i pensions-øjemed med supplerende forsikringsdækning i henhold til reglerne i pensionsbeskatningsloven.
Stk. 2. Beredskabsstyrelsens bidrag udgør 11,6 pct. af den pensionsgivende løn.
I den pensionsgivende løn indgår skalatrinslønnen / basislønnen, centralt aftalte funktionsbestemte tillæg og kvalifikationstillæg.
Hertil kommer eventuelle lokalt aftalte tillæg.
 Stk. 3. I den ansattes løn indeholdes et beløb svarende til 3,4 pct.. Der kan træffes aftale om indeholdelse af et højere pensionsbidrag.
Stk. 4. Der indbetales pensionsbidrag af redningsberedskabstillægget.
Beredskabsstyrelsens bidrag udgør 15,00 pct.
 Stk. 5. Pensionsbidrag indbetales efter fradrag af forsikringspræmie månedsvis til Centralforeningen for Stampersonels Pensionsfond.
Stk. 6. Den ansatte kan efter eget ønske vælge at ændre pensionsopsparingen, således at der i stedet for indbetaling på kapitalpension, indbetales på en arbejdsmarkedspension i Centralforeningen for Stampersonels Pensionsfond.
Den ansatte skal skriftligt meddele Forsvarets Personeltjeneste, at fremtidige indbetalinger skal foretages på Arbejdsmarkedspensionskontoen.
Valget et endeligt.
 Bemærkninger til § 15:
§ 7, stk. 1 og 2, om pension i fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten), af 17. oktober 2011. gælder ikke i Beredskabsstyrelsen.
Dog gælder § 7, stk. 3-6 i Beredskabsstyrelsen.
§ 16. Arbejdsmarkedspension i Beredskabsstyrelsen For ansatte, der er ansat efter den 1. januar 1999 og dermed ikke omfattet af reglerne i § 15, er omfattet af en arbejdsmarkedspensionsordning med tilhørende supplerende forsikringsdækning.
Stk. 2. Beredskabsstyrelsens bidrag udgør 11,6 pct. af den pensionsgivende løn.
I den pensionsgivende løn indgår skalatrinslønnen / basislønnen, centralt aftalte funktionsbestemte tillæg og kvalifikationstillæg.
Hertil kommer eventuelle lokalt aftalte tillæg.
Stk. 3. I den ansattes løn indeholdes et beløb svarende til 3,4 pct.
Der kan træffes aftale om indeholdelse af et højere pensionsbidrag.
Stk. 4. Der indbetales pensionsbidrag af redningsberedskabstillægget.
Beredskabsstyrelsens bidrag udgør 15,00 pct.
 Stk.5. Indbetaling af pensionsbidragene sker til Centralforeningen for Stampersonels Pensionsfond.
 Bemærkninger til § 16:
§ 7, stk. 1 og 2, om pension i fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten) af 17. oktober 2011, gælder ikke i Beredskabsstyrelsen.
Dog gælder § 7, stk. 3-6 i Beredskabsstyrelsen.
§ 17. Forsikring for ansatte med obligatorisk arbejdsmarkedspension eller kapital-pension i Forsvaret og Beredskabsstyrelsen Den ansatte, der er ansat i hhv.
Forsvaret og Beredskabsstyrelsen, og som har en obligatorisk arbejdsmarkedspension eller kapitalpension, er omfattet af reglerne om forsikringsordning for CS-Fonde.
Forsikringen skal være tegnet ved CS Fonde foranstaltning.
Stk. 2. Den obligatoriske arbejdsmarkedspensionsordning i Forsvaret forudsætter, at den ansatte har forrettet tjeneste i sammenlagt 18 måneder, jf. § 12, stk. 3. Den ansatte kan tidligst være omfattet af forsikringsordningen, jf. stk. 1, når denne forudsætning for at modtage arbejdsmarkedspension i Forsvaret er opfyldt.
Forsikringen skal seneste være tegnet, når denne karensbestemmelse er opfyldt.
 Stk. 3. Ved ansættelse i Beredskabsstyrelsen skal forsikringen senest være tegnet ved ansættelsestidspunktet.
Stk. 4. Forsikringspræmien og dækningen indeksreguleres hvert år.
Der indbetales til en forsikringsordning, der er tegnet i samarbejde med Forenede Gruppeliv.
Stk. 5. I tilfælde af den ansattes død før den mellem Centralforeningen for Stampersonel og Forenede Gruppeliv aftalte dækningsgrænse (alder) udbetales 633.000 kr., samt en årlig børnerente på 30.000 kr., medens der ved den ansattes erhvervsudygtighed udbetales en årlig invaliderente på 127.000 kr.
Ved ægtefælles/samlevers (efter to års reglen) død før den mellem Centralforeningen for Stampersonel og Forenede Gruppeliv aftalte dækningsgrænse (alder) udbetales 383.000 kr.
Alle satser er pr. 1. januar 2011.
§ 18. Forsikring for ansatte i Forsvaret på bonusordning For ansatte ansat på bonusordning indtil 31. marts 2013 gælder:
 1. I tilfælde, hvor ansatte på bonusordning, omkommer i tjenesten eller afgår ved døden som følge af tilskadekomst i tjenesten, ydes der den afdødes ægtefælle et særligt engangsbeløb på 20.000 kr.
2. Et tilsvarende beløb ydes til hvert af den afdødes efterladte børn, der ikke er fyldt 18 år, dog således at det samlede udbetalte beløb ikke kan overstige 80.000 kr.
Som børn henregnes såvel adoptivbørn som stedbørn, der er medtaget til forsørgelse i det fælles hjem.
3. Såfremt der foruden ægtefælle efterlades fællesbørn, jf. stk. 2, eller børn af den efterladte ægtefælle, udbetales beløbet til den efterladte ægtefælle.
I andre tilfælde indsættes det i en godkendt forvaltningsafdeling eller i henhold til de af Justitsministeriets fastsatte bestemmelser herom.
4. I tilfælde, hvor ansatte afskediges som følge af en ved tilskadekomst i tjenesten medført invaliditet, ydes der den ansatte et særligt beløb, der ved 100 pct. invaliditet udgør 80.000 kr.
Ved lavere invaliditetsgrad nedsættes beløbet tilsvarende.
 Kapitel 3. Arbejdstid.
§ 19. Arbejdstid i Forsvaret De ansatte er omfattet af den til enhver tid gældende aftale om arbejdstid for tjenestemænd i staten og i supplement hertil de til enhver tid gældende aftaler mellem Forsvarsministeriet, Forsvarets Personeltjeneste m.fl. og hovedorganisationerne og/eller Centralforeningen for Stampersonel samt eventuelle lokalaftaler.
Videre gælder der som supplement til arbejdstidsaftalen for tjenestemænd i staten følgende:
Stk. 2. Aftale om arbejdstid for tjenestemænd i staten gælder ikke for konstabelelever, der under gennemførelse af uddannelsen til konstabel aftjener værnepligt.
I perioden, der svarer til gennemførelse af værnepligten, er konstabeleleverne omfattet af de til enhver tid gældende vilkår, der fastsættes af forsvarsministeren.
 Stk. 3. Vagt- eller beredskabstjeneste af 24 timers varighed på tjenestestedet kan alene finde sted i forbindelse med egentlig militærtjeneste.
For vagt- eller beredskabstjeneste af 24 timers varighed på tjenestestedet (inkl. daglig tjeneste), ydes 1 erstatningsfridag.
For deltagelse i øvelser af mindst 24 timers varighed ydes 1 erstatningsfridag pr. påbegyndt kalenderdøgn.
Erstatningsfrihed anses for afviklet, når der gives den ansatte en sammenhængende frihed i 24 timer, jf. aftale nr. 85, 87-2011-3 af 1. december 1989.
 Stk. 4. Kan erstatningsfrihed ikke afvikles i den aftalte planlægningsperiode, skal der ydes vagt- eller øvelsestillæg umiddelbart efter planlægningsperiodens udløb.
 Stk. 5. I arbejdstidsplanlægningen for besætningsmedlemmer om bord på søværnets skibe indgår sejlads, ophold i havn eller til ankers uden for basehavnen, når der ydes sø-ydelser med enhedens til enhver tid gældende normale daglige arbejdstid.
 Stk. 6. Der ydes godtgørelse for tjeneste i weekender og på helligdage samt natpenge i henhold til den til enhver tid gældende aftale om regulering af natpenge mv. for militært ansatte.
Stk. 7. I forbindelse med international tjeneste ydes der frihed (2/7-dage) i henhold til de til enhver tid gældende aftaler mellem Forsvarets Personeltjeneste og Centralforeningen for Stampersonel.
For hvert sejldøgn på lørdage, søndage og helligdage optjenes én fridag for tjeneste til søs.
 Stk. 8. For særlig beredskabstjeneste gælder protokollat nr. 3 af 7. december 2005 med senere ændringer til forhandlingsresultat for overenskomst 2005 mellem Forsvarets Personeltjeneste og Centralforeningen for Stampersonel.
 Stk. 9. Aftale af 1. juli 2007 med senere ændringer om supplement til arbejdstidsregler for tjenestemænd i staten mv. mellem Forsvarets Personeltjeneste og Centralforeningen for Stampersonel.
 Stk. 10. Aftale af 1. juli 2007 om militærtillæggets dækningsgrad med senere ændringer mellem Forsvarets Personeltjeneste og Centralforeningen for Stampersonel.
§ 20. Konvertering af ikke-afviklet merarbejde til omsorgsdage i Forsvaret Merarbejde, som ikke er afspadseret ved udgangen af kvartalet efter planlægningsperiodens udløb eller efter aftale med den ansatte er udskudt i op til 1 år efter planlægningsperiodens udløb, kan efter den ansattes ønske konverteres til omsorgsdage, søges overført til fridøgnsbank eller godtgøres økonomisk.
 Stk. 2. Tilsvarende kan frihed, der er optjent som kompensation for tjeneste i tidsrummet fra kl. 17:00 til kl. 06:00 (kl. 15:00  kl. 07:00), erstatningsfrihed for optjent vagt-/øvelsestillæg, samt fridage for tjeneste til søs, som ikke er blevet afholdt inden planlægningsperiodens udløb, efter den ansattes ønske, konverteres til omsorgsdage eller søges overført til fridøgnsbank.
 Bemærkninger til § 20:
 Henholdsvis § 10 om konvertering af over-/merarbejde til omsorgsdage og § 11 om arbejdstidsbestemte tillæg mv. i fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten), af 17. oktober 2011 gælder ikke i Forsvaret.
§ 21. Arbejdstid i Beredskabsstyrelsen De ansatte er omfattet af den til enhver tid gældende aftale om arbejdstid for tjenestemænd i staten og i supplement hertil:
1. Planlægningen af den arbejdstid, der er til rådighed, skal udføres fremadrettet for en periode af mindst 13 ugers - og op til maksimalt 52 ugers varighed.
Planlægningsperiodens længde aftales lokalt.
2. Uniformeret fast ansatte har ingen højeste arbejdstid.
Dette indebærer, at de ansatte ikke kan oppebære overarbejdsbetaling eller frihed for overarbejde.
Der skal for de ansatte planlægges med en gennemsnitlig arbejdstid i planlægningsperioden på 37 timer pr. uge.
3. Vagttjeneste fastlægges i en turnusordning for 1 døgn ad gangen, således at vagten og evt. daglig tjeneste tilsammen får en varighed af mindst 24 timer.
For vagtdøgnet registreres 7,4 timers tjeneste og desuden honoreres døgntjenesten med 1 erstatningsfrihed.
Arbejdstid i forlængelse af vagtdøgnet registreres som almindelig tjeneste.
4. Planlagte øvelser af under 24 timers varighed tæller arbejdstidsmæssigt time for time.
Planlagte øvelser, på 24 timer og derover, udføres som døgntjeneste.
I arbejdstidsplanlægningen indgår såvel døgntjenesten som erstatningsfriheden herfor, med den til enhver tid ved den enkelte enhed aftalte normale arbejdstid.
Til faste befalingsmænd ydes der i anledning af deltagelse af mindst 24 timers varighed i øvelser 1 erstatningsfrihed pr. påbegyndt kalenderdøgn.
 5. Erstatningsfrihed for døgntjeneste jf. pkt. 3 og 4 godtgøres normalt med et vagt- og øvelsestillæg, men kan i stedet afspadseres efter aftale mellem den ansatte og tjenestestedet.
6. For tjeneste på normalt arbejdsfri dage i forbindelse med døgntjeneste (vagt eller øvelse) ydes i supplement til vagt- og øvelsestillægget 7,4 timers erstatningsfrihed.
Anden form for tjeneste på normalt arbejdsfri dage registreres som arbejdstid svarende til varigheden af den præsterede tjeneste.
§ 22. Deltid i Forsvaret og Beredskabsstyrelsen Der kan mellem institutionen og en allerede ansat træffes aftale om overgang til deltidsansættelse.
 Stk. 2. Før der sker nyansættelse på deltid, skal det undersøges, om de pågældende arbejdsfunktioner lige så hensigtsmæssigt kan udføres af allerede ansatte på deltid, der har de krævede kvalifikationer, og som ønsker at overgå til en højere beskæftigelsesgrad.
 Stk. 3. Tillidsrepræsentanten orienteres om indgåede aftaler om deltidsansættelse.
 Stk. 4. Den gennemsnitlige ugentlige arbejdstid for deltidsansatte skal udgøre mindst 15 timer.
Stk. 5. Merarbejde i forbindelse med deltidsansættelse bør kun undtagelsesvis finde sted.
Merarbejde kan først godtgøres kontant med tillæg af 50 pct., når arbejdstiden overstiger månedsnormen for en fuldtidsansat.
 Stk. 6. Under udsendelse ændres arbejdstiden uden yderligere varsel til 37 timer.
Kapitel 4. Fravær § 23. Civiluddannelse for ansatte i Forsvaret Formålet med civiluddannelsesaftalen er at give ansatte til korttidstjeneste mulighed for at uddanne sig, således at overgangen til civilt erhverv lettes og mulighederne for fortsat tjeneste i Forsvaret forbedres.
Der henvises til bilag 4 om civiluddannelse.
 Bemærkninger til § 23:
 Bestemmelsen supplerer kapitel 4 om fravær, herunder sygdom, tjenestefrihed, barns 1. og 2. sygedag i fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten), af 17. oktober 2011.
Kapitel 5. Opsigelse og afsked § 24. Opsigelsesvarsler i Forsvaret og Beredskabsstyrelsen Ansættelsesforholdet ophører som udgangspunkt og uden yderligere varsel ved den i kontrakten anførte dato eller i forbindelse med tjenestemandsansættelse i Forsvaret.
 Stk. 2. Ved opsigelse og afsked i andre tilfælde end de, der er nævnt i stk. 1, følges reglerne om opsigelse og afskedigelse i den til enhver tid gældende fællesoverenskomst mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten). Dette fraviges dog, såfremt der er aftalt andet mellem Forsvarets Personeltjeneste og Centralforeningen for Stampersonel.
 Stk. 3. I tilfælde af grov misligholdelse kan ansættelsesforholdet dog ophæves med øjeblikkelig virkning.
 Stk. 4. Ved aflønning af overenskomstansatte i forbindelse med suspension følges den til enhver tid gældende aftale om løn mv. under suspension mv. og ulovlig udeblivelse.
 Stk. 5. Opsigelse og afskedigelse skal altid ske skriftligt.
Stk. 6. Indtil den ansatte påbegynder tjeneste i Forsvaret, kan arbejdsgiveren afskedige og den ansatte kan opsige kontrakten uden varsel.
I den forbindelse gives der ikke erstatning for eventuelle økonomiske tab, der måtte være opstået i den anledning.
 Stk. 7. I tilfælde af afskedigelse som følge af arbejdsmangel eller sygdom skal opsigelsesvarslet forlænges med den periode, der svarer til antallet af optjente og ikke afviklede civiluddannelsesuger.
 Cirkulærebemærkning: Opgørelsestidspunktet for optjente og ikke afviklede civiluddannelsesuger foretages på det tidspunkt, hvor den ansatte efter de almindelige regler fratræder (ville forlade forsvaret), jf. stk. 2. Når afskedigelsen er forlænget jf. stk. 7, anses civiluddannelse for forbrugt.
 Stk. 8. Forsvarets Personeltjeneste og Beredskabsstyrelsen kan efter den ansattes ansøgning og efter den ansættende myndigheds bestemmelse bringe ansættelsen til ophør uden varsel eller med forkortet varsel.
 Stk. 9. Særlige regler om opsigelse af ansatte på rådighedskontrakt i Beredskabsstyrelsen.
 Indgåede rådighedskontrakter kan af begge parter opsiges med et varsel på 3 måneder til en måneds udgang.
 Bemærkninger til § 24:
 Bestemmelsen supplerer kapitel 5 om opsigelse og afsked i fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten), af 17. oktober 2011.
Kapitel 6. Øvrige bestemmelser § 25. Forsættelse i Forsvaret Forsættes en ansat efter ansøgning til tjeneste ved et andet værn, har Forsvarets Personeltjeneste inden for en periode på maksimalt 3 måneder mulighed for at tilbageføre den ansatte til hidtidige værn.
Den ansatte har tilsvarende ret til at blive tilbageført til hidtidige værn inden for samme periode.
For begge parter gælder et varsel på mindst 14 dage.
§ 26. Flyttegodtgørelse Flyttegodtgørelse oppebæres i henhold til statens cirkulære om aftale om flyttegodtgørelse og for ansatte i Forsvaret tillige den til enhver tid gældende aftale om særlig godtgørelse for dobbelt husførelse mv. inden for Forsvaret.
 Stk. 2. Bestemmelsen i stk. 1, gælder ikke for kvinder på værnepligtslignende vilkår og konstabelelever.
§ 27. Uniform Ansatte i Forsvaret ydes fri uniform i det omfang dette fremgår af den til enhver tid gældende aftale.
 Stk. 2. Ansatte i Beredskabsstyrelsen ydes fri uniform i henhold til det til enhver tid gældende uniformsreglement.
§ 28. Tjenestebolig Bestemmelser om tjenestebolig følger de regler, der gælder for statens tjeneste-mænd.
§ 29. Tjenesterejser i Forsvaret Tjenesterejser i Forsvaret er omfattet af den til enhver tid gældende aftale om tjenesterejser mellem Finansministeriet og Statsansattes Kartel, Statstjenestemændenes Centralorganisation II, Akademikernes Centralorganisation, Lærernes Centralorganisation og Overenskomstansattes Centralorganisation, dog med undtagelse af de bestemmelser, der er angivet i §§ 30-33 neden for:
§ 30. Skole og kursus i Forsvaret Ansatte, der er elever på skoler og kurser og lignende, ydes merudgiftsgodtgørelse i henhold til aftale nr. 65 af 26. oktober 1981: Godtgørelse af merudgifter under deltagelse i øvelser, sejlads med flådens skibe samt under ophold i øvelses-/ skydelejr m.v. for personel under Forsvarsministeriets område.
 Cirkulærebemærkning: De nærmere vilkår er beskrevet i FPTBST 564-42, pkt. 4.
Stk. 2. Indkvartering af ansatte, der er på skole og kurser, vil normalt være på en-keltmandskvarter.
For ansatte, der ikke er fyldt 22 år, kan der dog ske indkvartering i kvarterer, beboet af 2 personer.
 Stk. 3. Kan indkvartering, jf. stk. 2, ikke finde sted på uddannelsesstedet eller i umiddelbar nærhed heraf (maksimumafstand 1 km), jf. dog stk. 5, ydes godtgørelse i henhold til den til enhver tid gældende aftale om tjenesterejser.
 Stk. 4. Ved deltagelse i kurser og lignende på Kastellet, kan indkvartering finde sted på Marinestation Holmen og omvendt.
 Stk. 5. I tilfælde hvor bespisning under kursusperioden ikke kan finde sted i Forsvarets cafeterier ved enten kursussted eller indkvarteringssted, eller i umiddelbar nærhed heraf (maksimum afstand 1 km), ydes der i stedet for den i stk. 1, nævnte merudgiftsgodtgørelse, time- og dagpenge mv. i henhold til den til enhver tid gældende aftale om tjenesterejser for de måltider, der ikke kan indtages i Forsvarets cafeterier.
 Stk. 6. Under deltagelse i kurser og lignende, hvor stampersonel udgør mindre end 50 pct., ydes time- og dagpenge mv. samt nattillæg i henhold til den til enhver tid gældende aftale om tjenesterejser.
Stk. 7. I tilfælde hvor indkvartering og/eller bespisning ikke kan finde sted ved enten kursusstedet eller indkvarteringsstedet eller i umiddelbar nærhed deraf, kan anden indkvartering og bespisning i hvert enkelt tilfælde aftales mellem Forsvarets Personeltjeneste og Centralforeningen for Stampersonel.
Såfremt enighed ikke opnås, følges bestemmelserne som angivet i stk. 1-7.
§ 31. Udstationering i Grønland og på Færøerne for ansatte i Forsvaret Ansatte, der udstationeres i Grønland er omfattet af den til enhver tid gældende aftale med senere ændringer om godtgørelse af udgifter til kost og logi mv. under udstationering til Grønlands Kommando, på inspektionskuttere og SKA-både ved Grønland, Slædepatruljen SIRIUS, Station Nord, Mestersvig samt som forbindelsesofficer under Grønlands Kommando (Grønlandsaftalen) mellem Forsvarsministeriet og Statsansattes Kartel m.fl.
 Stk. 2. Til ansatte, der udstationeres til Færøerne, henvises til FPTBST 564-14 med senere ændringer.
§ 32. Øvelsesvirksomhed og sejlads i Forsvaret Under deltagelse i øvelser, sejlads med søværnets skibe samt under ophold i øvelses-/skydelejre ydes merudgiftsgodtgørelse i henhold til aftale nr. 65 af 26. oktober 1981: Godtgørelse af merudgifter under deltagelse i øvelser, sejlads med flådens skibe samt under ophold i øvelses-/ skydelejr m.v. for personel under Forsvarsministeriets område.
 Cirkulærebemærkning: De nærmere vilkår er beskrevet i FPTBST 564-42.
§ 33. Udstationering under erhvervsuddannelse i Forsvaret Såfremt ansatte, under gennemgang af en erhvervsuddannelse, beordres til at forrette tjeneste/uddannelse et andet sted end det faste tjenestested (tjenesterej-se/udstationering), ydes der indkvartering og bespisning mv. efter reglerne i afsnittet om skole- og kursus, jf. herved § 30.
§ 34. Tjenesterejser i Beredskabsstyrelsen Tjenesterejser i Beredskabsstyrelsen er omfattet af den til enhver tid gældende aftale om tjenesterejser mellem Finansministeriet og Statsansattes Kartel, Statstjenestemændenes Centralorganisation II, Akademikernes Centralorganisation, Lærernes Centralorganisation og Overenskomstansattes Centralorganisation.
§ 35. Rådighedstjeneste (personel af reserven) i Forsvaret og Beredskabsstyrelsen Under afvikling af rådighedstjeneste anses den faste bopæl som det faste tjenestested i henseende til beregning af befordringsgodtgørelse, time- og dagpenge mv. samt merudgiftsgodtgørelse.
Der ydes ikke arbejdstid under rejsen.
§ 36. Aflønning under rådighedstjeneste i Forsvaret Allerede indgåede kontrakter om rådighedstjeneste efter nedenstående bestemmelser fortsætter uændret.
Fra den 29. september 2006 kan der ikke nyansættes personel i henhold til nedenstående bestemmelser:
 1. Til ansatte, der har indgået kontrakt om almindelig rådighedstjeneste, ydes et rådighedsvederlag på 11.100 kr. årligt (grundbeløb 1. oktober 1997). Vederlaget udbetales månedsvis bagud og vil ikke kunne ydes under fuldtids- eller deltidstjeneste.
2. Under afvikling af rådighedstjeneste aflønnes den ansatte i overensstemmelse med reglerne for tjenstgørende stampersonel.
Der er ikke tilknyttet en pensionsordning til ansatte med rådighedstjeneste.
 3. Ansatte med rådighedspligt aflønnes efter det skalatrin/løntrin, hvorpå den ansatte var placeret ved hjemsendelse fra frivillig tjeneste, dog således at den mellemliggende tid, hvori der har været indgået kontrakt om rådighedspligt, medregnes som anciennitetsgivende tjeneste.
 4. Ved indkaldelse og hjemsendelse i løbet af måneden vil løn og faste tillæg være at beregne med 7,4/1924 årsløn for hver dag, den faktiske indkaldelse varer.
 5. Ansatte med rådighedspligt forbliver iklædte under rådighedstjenesten og kan efter Forsvarets Personeltjenestes nærmere bestemmelse hjemsendes med mundering.
 Stk. 2. Fra den 29. september 2006 ansættes personel af reserven på reserveperso-nelkontrakt, jf. § 2 a, stk. 7.
§ 37. Aflønning under rådighedstjeneste i Beredskabsstyrelsen Ansatte, der har indgået kontrakt om almindelig rådighedstjeneste, ydes et rådig-hedsvederlag på 11.200 kr. årligt (grundbeløb 1. oktober 1997).
 Stk. 2. Ved indkaldelse og hjemsendelse i løbet af måneden vil løn og faste tillæg være at beregne med 7,4/1924 årsløn for hver dag, den faktiske indkaldelse varer.
 Stk. 3. Der er ikke tilknyttet en pensionsordning til ansatte med rådighedstjeneste.
§ 38. Fælles bestemmelser om ferie for ansatte i Forsvaret og Beredskabsstyrelsen Personel ansat i henhold til § 1, nr. 1 (dog ikke kvinder på værnepligtslignende vilkår), nr. 2 og 3, er omfattet af den til enhver tid gældende ferieaftale.
Stk. 2. Ansatte, der har tegnet kontrakt om rådighedspligt er omfattet af ferieloven.
Der ydes feriegodtgørelse i henhold til ferieloven, der beregnes på grundlag af det oppebårne rådighedsvederlag og lønning.
Kapitel 7. Elever § 39. Konstabelelever Konstabelelever er som udgangspunkt omfattet af fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten), af 17. oktober 2011. Dog gælder §§ 29-35 i fællesoverenskomsten ikke.
 Kapitel 8. Forhandlingsregler mv.
§ 40. Ikrafttræden og opsigelse Organisationsaftalen med tilhørende bilag har virkning fra den 1. april 2011 med mindre andet er angivet og kan af hver af parterne opsiges skriftligt med 3 måneders varsel til en 31. marts, dog tidligst til den 31. marts 2013.
 Samtidig ophæves organisationsaftale af 27. april 2009 mellem Forsvarets Personel-tjeneste og Centralforeningen for Stampersonel.
 Bemærkninger til § 40:
 Bestemmelsen supplerer kapitel 9 om forhandlingsregler mv. i fællesoverenskomsten mellem Finansministeriet og Lærernes Centralorganisation og CO10  Centralorganisationen af 2010 (LC/CO10 fællesoverenskomsten), af 17. oktober 2011.
 Ballerup, den 26. marts 2012.
