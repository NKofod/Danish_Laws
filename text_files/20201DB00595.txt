Betænkning afgivet af Udlændinge- og Integrationsudvalget den 19. januar 2021 Betænkning over Forslag til folketingsbeslutning om fortsat ret til ophold for ægtefæller til og børn af udenlandske arbejdstagere, der opnår dansk indfødsret [af Andreas Steenberg (RV) m.fl.]:
1. Indstillinger Et flertal i udvalget (S, RV, SF, EL og Sikandar Siddique (UFG)) indstiller beslutningsforslaget til vedtagelse.
 Et mindretal i udvalget (V, DF, KF og NB) indstiller beslutningsforslaget til forkastelse ved 2. (sidste) behandling.
 Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget bemærker, at forslaget adresserer en reel udfordring ved det nuværende system.
V har dog en række betænkeligheder ved det konkrete forslag og kan derfor ikke støtte beslutningsforslaget.
V noterer sig, at regeringen planlægger at fremlægge et konkret lovforslag om denne problemstilling i slutningen af indeværende folketingssamling, og V vil i den sammenhæng indgå konstruktivt i arbejdet hermed.
3. Udvalgsarbejdet Beslutningsforslaget blev fremsat den 20. oktober 2020 og var til 1. behandling den 1. december 2020. Beslutningsforslaget blev efter 1. behandling henvist til behandling i Udlændinge- og Integrationsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
Spørgsmål Udvalget har under udvalgsarbejdet stillet 5 spørgsmål til udlændinge- og integrationsministeren til skriftlig besvarelse, som ministeren har besvaret.
Bjørn Brandenborg (S) Birgitte Vind (S) Camilla Fabricius (S) Christian Rabjerg Madsen (S) fmd.
Jeppe Bruus (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Samira Nawa (RV) Kristian Hegaard (RV) Carl Valentin (SF) Halime Oguz (SF) Peder Hvelplund (EL) Rosa Lund (EL) Sikandar Siddique (UFG) Mads Fuglede (V) Fatma Øktem (V) Heidi Bank (V) Inger Støjberg (V) Jan E.
Jørgensen (V) Marlene Ambo-Rasmussen (V) Morten Dahlin (V) Karsten Lauritzen (V) Pia Kjærsgaard (DF) nfmd.
Marie Krarup (DF) Peter Skaarup (DF) Marcus Knuth (KF) Pernille Vermund (NB) Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
