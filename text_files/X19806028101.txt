Sundhedsstyrelsen og Danmarks Apotekerforening nedlagde indsigelse mod  

 registrering af mærket »Cimedine« for farmaceutiske og  

 veterinærmedicinske præparater og stoffer samt præparater og stoffer til  

 sundhedspleje.
Antaget, at mærket lå meget nær ordet cimetidine, som er den  

 engelske form for stofbetegnelsen cimetidin, og således for denne vareart med  

 kun uvæsentlige ændringer angav varens art, mens det for de øvrige varearter,  

 der var søgt beskyttet, ville kunne vildlede.
Sundhedsstyrelsen, Brønshøj Danmarks Apotekerforening.
 København.
19. juni 1980 A 1979 1714 Direktoratet har i dag skrevet således til Smith Kline French Laboratories  

 Limited, England, ved firmaet Chas.
Hude, København.
 »Med skrivelse af 2. april 1980 har De imødegået de indsigelser, der  

 af Sundhedsstyrelsen og Danmarks Apotekerforening er nedlagt mod  

 registreringen af det af Dem under J.A. 1979 nr. 1714 anmeldte varemærke,  

 bestående af betegnelsen »Cimedine«.
 Sundhedsstyrelsen har til støtte for indsigelsen anført, at ordet  

 »Cimedine«, der er anmeldt for klasse 5: farmaceutiske og  

 veterinærmedicinske præparater og stoffer samt præparater og stoffer til  

 sundhedspleje, frembyder nærliggende forvekslingsmulighed med det  

 rekommanderede INN navn, på latin cimetidinum, på engelsk  

 »cimetidine« og i dansk oversættelse »cimetidin«.  

 Danmarks Apotekerforening har i indsigelsen anført, at da ordet kun afviger  

 uvæsentligt fra det accepterede og anvendte fællesnavn  

 »Cimetidine«, vil mærket »Cimedine« kunne angive varens  

 indhold eller beskaffenhed, såfremt varen indeholder stoffet cimetidine, i  

 modsat fald vil der indtræde fare for vildledning.
 I Deres ovennævnte skrivelse af 2. april 1980 har De imødegået  

 indsigelserne og bestridt, at det forhold, at et ord er associativt i  

 relation til en stofbetegnelse, kan bevirke, at ordet er uegnet til  

 registrering som varemærke, og anført, at praksis i Danmark altid har været  

 meget liberal i så henseende og De har nævnt en række eksempler på  

 registrerede varemærker, der er afledninger af stofbetegnelser, som efter  

 Deres opfattelse ligger nærmere hinanden end tilfældet er mellem  

 »Cimedine« og cimetidin.
 Sagen er herefter optaget til afgørelse.
 Da ordet »Cimedine« ligger meget nær ordet cimetidine, som er  

 den engelske form for stofbetegnelsen cimetidin, er mærket ikke fundet egnet  

 til registrering i medfør af bestemmelserne i §§ 13 og 14 stk. 1 nr. 2, da  

 ordet »Cimedine« med kun uvæsentlige ændringer angiver varens art  

 og for de varer, hvor dette ikke er tilfældet, vil det kunne vildlede.
Indsigelserne må derfor tages til følge og anmeldelsen afslås i medfør af  

 bestemmelserne i varemærkelovens §§ 13 og 14 stk. 1 nr. 2.' Samtidig fremsendes vedlagt genpart af anmeldernes skrivelse af 2. april  

 1980.
 P.D.V.
