Cirkulæreskrivelse om godtgørelse  

 for statsligt pålæg om afgift af varer med indhold af  

 polyvinylklorid og ftalater (PVC og visse  

 blødgøringsmidler) Ved lov nr. 954 af 20. december 1999 om afgift af  

 polyvinylklorid og ftalater (PVC og visse blødgøringsmidler)  

 som ændret ved § 33 i lov nr. 165 af 15. marts 2000 om ændring af  

 forskellige skatte- og afgiftslove er der indført afgiftspligt til  

 statskassen af varer med indhold af polyvinylklorid og ftalater.
Lov nr. 954  

 er vedtaget den 17. december 1999, optaget i Lovtidende den 20. december 1999  

 og træder i kraft den 1. juli 2000.
Godtgørelse til entreprenøren Bygherrer med bygge- og anlægsarbejder, der  

 udføres efter Bygge- og Boligstyrelsens cirkulære nr. 174 af 10.  

 oktober 1991 om pris og tid på bygge- og anlægsarbejder m.v., kan  

   ud over den faste pris   yde entreprenøren godtgørelse for de  

 samlede udgiftsstigninger, der kan dokumenteres at være en direkte  

 følge af ovennævnte lov nr. 954. Det er en betingelse for  

 opnåelse af godtgørelse for merudgifterne, at tilbud er afgivet  

 før den 20. december 1999, som er datoen for lovens optagelse i  

 Lovtidende.
 Udgiftsstigninger som følge af disse  

 afgiftsstigninger kan godtgøres, hvis kravet overstiger i alt 20.000  

 kr., eller overstiger 2 pct. af entreprisesummen, dog mindst 5.000 kr.
Godtgørelse til underentreprenør Er en entreprenør i henhold til sin aftale med en  

 underentreprenør forpligtet til at yde godtgørelse til denne  

 for ovennævnte afgiftspligt, kan tilsvarende godtgørelse ydes  

 entreprenøren af bygherren.
 Godtgørelse kan i alle tilfælde ydes,  

 såfremt underentreprenørens krav overstiger 20.000 kr., eller  

 overstiger 2 pct. af entreprisesummen, dog mindst 5.000 kr.
 Det er en betingelse, at der er tale om et egentligt  

 underentrepriseforhold og ikke blot et leveranceforhold.
Dokumentation Bygherren må tage stilling til, hvilken  

 dokumentation der anses for at være tilstrækkelig.
