 Gartners dyrkningsborde, herunder nedstøbte bordben/bæresøjler  

 medtages ikke ved ejendomsvurderingen, jf. vurderingslovens § 9.
 Skattemæssigt behandles bordene som løsøre, jf. afskrivningsloven  

 afsnit I.
En kommune forespurgte, hvorvidt gartneres dyrkningsborde fortsat skulle  

 medtages ved vurderingen af den faste ejendom som sædvanligt tilbehør til  

 denne.
Statsskattedirektoratet udtalte, at sådanne dyrkningsborde, herunder  

 bordben/bæresøjler, der er nedstøbt til understøttelse af bordene i drivhuse,  

 fremtidig ikke skal medtages ved ejendomsvurderingen, og således kan  

 betragtes som løsøre.
