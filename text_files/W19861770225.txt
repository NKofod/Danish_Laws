Til beskyttelse af en hovedlandevej blev der langs denne anlagt dige  

 på en landbrugsejendom, der er beliggende uden beskyttelse af dige mod  

 Vadehavet.
Antaget, at ejendommen på grund af sin geografiske beliggenhed  

 ville være udsat for forøgede mængder af flodskarn efter anlæggets  

 gennemførelse, og at der under disse omstændigheder burde tilkendes ejeren en  

 erstatning herfor.
Erstatningen fastsattes skønsmæssigt til 25.000 kr.
År 1986, fredag den 17. oktober kl. 10.00 holdt vejtaksationskommissionen  

 for Ribe Amtsrådskreds, bestående af formanden retsassessor C.H.
Theut samt  

 medlemmerne J.
Elbæk Jensen, Føvling, og Peter Th.
Nielsen, Blåvand, møde i  

 Tjæreborg.
 Der foretoges:
 Tax.sag nr. 7/1986.
Ribe Amtsråd mod Bent Pedersen, Tjæreborgvej 181, 6761 Tjæreborg.
Det fremgår af sagen, at Ribe Amtsråd den 4. september 1986 har foretaget  

 ekspropriation til anlæg af dige langs sydsiden og dobbeltrettet cykelsti  

 langs nordsiden af hovedlandevej nr. 327 mellem Esbjerg og Tjæreborg.
Lb.nr.  

 11, matr.nr. 12 b  Krogsgård  Hovedgård,  Tjæreborg, tilhørende  Bent  

  Pedersen,  Tjæreborgvej 181, 6731  Tjæreborg .
 For og med lodsejeren mødte landbrugskonsulent Michael Uldall, Bramming.
 Det eksproprierede areal påvistes.
Det eksproprierede areal udgør 1870 (m2) markjord.
Ved indgrebet fjernes  

 markoverkørsel i st. 6067 h.s.. Privat fællesvej i st. 6010 h.s. flyttes til  

 st. 6130 h.s..
 Ud over det afståede areal skaltil anlægsmyndighedens arbejdsareal  

 midlertidig afståes 4560 (m2).
 Det afståede areal er beliggende langs sydsiden af hovedlandevej nr. 327  

 og på arealet skal anlægges et dige til beskyttelse af hovedlandevejen samt  

 den projekterede cykelsti langs nordsiden af hovedlandevejen.
 Det oplystes, at der mellem lodsejeren og eksproprianten er indgået forlig  

 om erstatning for arealafståelse og den midlertidige afståelse.
 For kommissionen er alene indbragt det af lodsejeren rejste  

 erstatningskrav vedrørende den forøgede mængde flodskarn, der efter  

 lodsejerens opfattelse vil aflejre sig på hans mark efter anlæggelsen af  

 diget.
 Lodsejeren har nedlagt påstand om erstatning på 149.96o kr., som opgøres  

 således:
» Tjæreborgvej 181, 6731 Tjæreborg Vedr.: Dige ved hovedlandevej nr. 327 - mellem Esbjerg og  Tjæreborg.
 Opgørelse over forøgede mængder flodskarn.
 Flodskarn (græs, pæle, plastic m.v.) fra nordsiden af nyt dige vil efter  

 digebyggeriet samles på arealerne syd for vejen.
Ialt drejer det sig om flodskarn fra ca. 750 m. nord for vejen.
Der regnes  

 med 0,3 tons flodskarn pr. meter.
Flodskarnet skal transporteres til lossepladsen.
Transportvejen er  

 beregnet med 5 km. (retur 10 km).
 Maskinstationsprisen er 20 kr./tons + 2,50 kr./km.
 Erstatningsopgørelse:
 750 meter a 0,3 tons/meter = 225 tons.
 Jette Pauli Andersen nedlagde på vegne Ribe Amtsråd principalt påstand om,  

 at der ikke tilkendtes lodsejeren erstatning, subsidiært påstand om betaling  

 af et mindre beløb efter kommissionens skøn.
 Efter besigtigelsen fratrådte parterne.
 Kommissionen gennemgik og drøftede sagen.
 Der var i kommissionen enighed om at indhente yderligere sagkyndige  

 udtalelser.
 Det aftaltes at afholde nyt møde i kommissionen torsdag den 30. oktober  

 1986, hvortil formanden for Tjæreborg - Darum digelaug,  

 gårdejer Johannes Josefsen, Allerup Tjæreborg, vil være at indkalde.
 År 1986, torsdag den 30. oktober kl. 15.30 holdt vejtaksationskommissionen  

 for Ribe Amtsråd møde i Tjæreborg.
 Sagen fortsat fra den 17. oktober 1986.
 På kommissionens foranledning mødte formanden for Tjæreborg - Darum  

 digelaug, gårdejer Johannes Josefsen, Allerup.
 Der foretoges besigtigelse.
Johannes Josefsen forklarede, at Tjæreborg - Darum diget er 6,8 km langt  

 og er beliggende ud til vadehavet, umiddelbart sydøst for det i denne sag  

 omhandlede område.
Digelauget har haft følgende udgifter til fjernelse af  

 flodskarn fra hele diget: I 1981: kr. 6.300, 1983: kr. 4.810, 1984: kr. 7.170  

 og 1985 kr. 7.010. I disse udgifter er indeholdt arbejdsløn samt udgifter til  

 maskine ved samling af flodskarn.
I de pågældende år er flodskarnet blevet  

 brændt af på stedet.
I 1982 måtte flodskarnet køres på lossepladsen, hvorfor  

 udgiften dette år var på ca. 14.000 kr.., excl. afgiften til lossepladsen.  

 Flodskarnet indeholder intet flodgræs, men derimod megen grøde fra Sneum å,  

 som kommer ud gennem Sneum sluse.
Mængden af affald er faldende, da man på lossepladsen i Måde er blevet  

 mere opmærksom på problemet.
Afgørende for mængden af flodskarn og dets  

 placering efter anlæggelsen af det i sagen omhandlede dige vil navnlig være  

 vindretningen samt digets udformning.
En kraftig vestenvind, efterfulgt af en  

 søndenvind, vil give de største mængder af flodskarn, og jo fladere diget  

 bliver, jo mere skarn vil der lægge sig på selve diget.
 Johannes Josefsen fratrådte.
Landinspektør Bent Nielsen oplyste, at diget udføres med et anlæg 1 : 5 og  

 med digekrone i kote 5,5 over d.n.n.
Laveste punkt på eksisterende  

 hovedlandevej er der, hvor vejen passerer Novrup bæk, det vil sige  

 umiddelbart vest for Bent Pedersens ejendom.
Koten for vejmidten er her 2,80  

 d.n.n.Landinspektøren oplyste videre, at efter foreliggende hydrometriske  

 målinger på Esbjerg havn, foretaget af farvandsdirektoratet i  

 observationsperioden fra den 1. august 1976 til den 12. februar 1986, har  

 vandstanden haft følgende højder over 2,80 d.n.n.: År 1977: 2,84 d.n.n., år  

 1981: 2,86 d.n.n., år 1983: 2,84 d.n.n., år 1984: 3,05 d.n.n. og år 1985:  

 3,25 d.n.n.. Herudfra synes vandstanden alene at have opnået en højde, der  

 kunne have transporteret flodskarn over hovedlandevejen i måleperioden i  

 årene 1981, 1984 og 1985.
 Kommissionen optog herefter sagen til kendelse, som afsiges, efter at  

 parterne har haft lejlighed til at udtale sig vedrørende de indhentede  

 sagkyndige udtalelser.
 Sagen udsat.
År 1986, den 16. december K E N D E L S E I forbindelse med anlæg af dige langs sydsiden og dobbeltrettet cykelsti  

 langs nordsiden af hovedlandevej nr. 327 mellem Esbjerg og Tjæreborg  

 ved Novrup Bæk, har Ribe Amtsråd den 4. september 1986 truffet beslutning om  

 ekspropriation af bl.a. 1870 (m2) fra den Bent Pedersen, Tjæreborgvej  

 181, Tjæreborg, tilhørende landbrugsejendom, matr.nr. 12  

 b Krogsgård Hovedgård, Tjæreborg, hvilken ejendom er beliggende langs  

 hovedlandevejens sydside uden beskyttelse af dige mod Vadehavet.
 Ved skrivelse af 19. september 1986 har Ribe Amtsråd indbragt denne sag  

 for taksationskommissionen for Ribe Amtsråd i anledning af at Bent Pedersen  

 har rejst erstatningskrav vedrørende den forøgede mængde flodskarn, der efter  

 hans opfattelse vil aflejre sig på hans mark efter anlæggelse af  

 diget,mængder, som før etablering af diget ville være blevet skyllet over  

 hovedlandevejen og derefter have lagt sig i en bræmme nord for vejen.
 Om den øvrige erstatning er der enighed mellem amtsrådet og lodsejeren.
 Lodsejeren har efter sin endelige påstand krævet en erstatning på 114.166  

 kr.
 Erstatningskravet opgøres i bilag til skrivelse af 14. november 1986 fra  

 lodsejerens konsulent Michael Uldall, Bramming,på følgende måde:
 »1. Fjernelse af flodskarn.
750 m. flodskarn a 0,3 tons/meter = 225 tons Korrigeret antal tons pr. år udregnet på grundlag af oversvømmelse 8 ud af  

 10 år.
2. Afgrødetab Det forudsættes, at den forøgede mængde flodskarn lægger sig i yderligere  

 2 meters bredde.
 Herudover tages forbehold for yderligere erstatningskrav, såfremt  

 vandstandslinien - på grund af digebyggeri - flyttes til høreliggende  

 arealer, idet disse i så fald bliver mindre dyrkbare på grund af øget  

 saltkoncentration.
(* 1) Hertil kommer afgiften for aflevering på Måde losseplads (p.t. 80  

 kr. pr. tons)» Ribe Amtsråd har principalt nedlagt påstand om, at der ikke tilkendes  

 lodsejeren nogen erstatning, subsidiært betaling af et mindre beløb efter  

 kommissionens skøn.
 Kommissionen har indhentet sagkyndige udtalelser fra formanden  

 for Tjæreborg - Darum dilaug, gårdejer Johannes Josefsen, Allerup, og fra  

 landinspektør Bent Nielsen, Bramming.
Gårdejer Johannes Josefsen har forklaret, at Tjæreborg - Darum diget er  

 6,8 km langt og er beliggende ud til Vadehavet, umiddelbart sydøst for det i  

 denne sag omhandlede område.
Han har oplyst, at digelauget har haft følgende  

 udgifter til fjernelse af flodskarn fra hele diget: I 1981: kr. 6.300, 1983:  

 kr. 4,810, 1984: kr. 7.170 og 1985: kr. 7.010. I disse udgifter er indeholdt  

 arbejdsløn samt udgifter til maskine til samling af flodskarn.
I de  

 pågældende år er flodskarnet blevet brændt af på stedet.
I 1982 måtte  

 flodskarnet køres på lossepladsen, hvorfor udgifterne dette år var på ca.  

 14.000 kr., excl. afgiften til lossepladsen.
Flodskarnet indeholder intet  

 flodgræs, men derimod megen grøde fra Sneum å, som kommer ud gennem,  Sneum  

 sluse.
Mængden af affald er faldende, da man på lossepladsen i Måde er blevet  

 mere opmærksom på problemet.
Afgørende for mængden af flodskarn og dets  

 placering efter anlæggelsen af det i sagen omhandlede dige vil navnlig være  

 vindretningen samt digets udformning.
En kraftig vestenvind, efterfulgt ef en  

 søndenvind, vil give de største mængder af flodskarn, og jo fladere diget  

 bliver, jo mere skarn vil der lægge sig på selve diget.
Landinspektør Bent Nielsen har oplyst, at diget udføres med et anlæg 1-5  

 og med digekrone i kote 5,5 over d.n.n.
Laveste punkt på eksisterende  

 hovedlandevej er der, hvor vejen passerer Novrup bæk.
Koten for vejmidten er  

 her 2,80 d.n.n.. Landinspektøren har videre oplyst, at efter foreliggende  

 hydrometriske målinger på Esbjerg havn, foretaget af farvandsdirektoratet i  

 observationsperioden fra den 1. august 1976 til den 12. februar 1986, har  

 vandstanden haft følgende højder over 2,80 d.n.n.: År 1977: 2,84 d.n.n., år  

 1981: 2,86 d.n.n., år 1983: 2,84 d.n.n., år 1984: 3,05 d.n.n. og år 1985:  

 3,25 d.n.n.. Herudfra synes vandstanden, ifølge landinspektøren, alene at  

 have opnået en højde, der kunne have transporteret flodskarn over  

 hovedlandevejen i måleperioden i årene 1981, 1984 og 1985.
Bent Pedersen har oplyst, at han har erhvervet ejendommen i 1983. Der  

 blev ikke under salgsforhandlingerne nævnt noget om mængden af flodskarn, og  

 han var ikke selv klar over, at der kunne blive aflejret affald på hans jord.  

 Det første år, han ejede ejendommen, havde han en maskinstation til at fjerne  

 flodskarnet, men han havde selv samlet affaldet og brændt så meget af det,  

 som kunne brændes.
Han har konstateret, at flodskarnet på hans ejendom har  

 lagt sig i en bræmme på ca. 10 meter på arealer, som han har haft korn i  

 eller har anvendt til græsning.
Bent Pedersen har til støtte for sin påstand gjort gældende, at  

 anlæggelse af diget vil bevirke, at det flodskarn, som tidligere ville være  

 skyllet over hovedlandevejen, nu vil lægge sig på hans markjord, begyndende  

 ved det sydøstlige hjørne af diget.
Det vil efter digets anlæggelse årligt  

 dreje sig om yderligere flodskarn på ca. 700 (m2). Ved kraftig sydvest vind  

 presses store vandmængder op mod Esbjerg området.
Da farvandet er meget  

 snævert, vil en strømretning fra nordvest presse vandet op i det lavt  

 liggende område.
 Lodsejeren har anført, at oplysningerne om omkostningerne ved fjernelse af  

 flodskarn fra Tjæreborg - Darum diget ikke umiddelbart kan danne grundlag for  

 beregning af omkostningerne, som vil opstå for ham i denne sag,og han har  

 herom bl.a. gjort gældende:
Mængden af flodskarn vil ved denne ejendom være betydeligt større end  

 ved Tjæreborg - Darum diget, idet koncentrationen af affald vil være større,  

 jo nærmere man kommer Esbjerg havn og affaldspladsen i Måde.
Ubjerget hø fra  

 engområderne vil ligeledes forøge mængden af flodskarn.
Der opsamles mere  

 flodskarn i det her omhandlede område ved Novrup, idet det virker som en  

 »fangsluse«, i modsætning til Tjæreborg - Darum digets kystlinie,  

 som er lige.
Endelig er flodskarn fra Tjæreborg - Darum diget ikke blevet  

 kørt til lossepladsen men opsamlet til senere fjernelse.
 Lodsejeren har til støtte for sin påstand om erstatning for afgrødetab  

 gjort gældende, at den forøgede mængde flodskarn vil udvide den nuværende  

 bræmme af kvivkgræs fra ca. 10 meter til ca. 12 meter.
Ribe Amtsråd har til støtte for sin påstand gjort gældende, at der er tale  

 om et ikke erstatningspligtigt indgreb.
En lodsejer, som har sin ejendom  

 beliggende ved havet, må tåle de gener,der kommer herfra.
Anlæggelsen af  

 diget betyder ikke, at alt det flodskarn som nu aflejrer sig på nordsiden af  

 landevejen fremover vil aflejre sig i det sydøstlige hjørne af det nye dige,  

 en stor del må derimod antages at lægge sig på selve diget.
Amtsrådet har  

 endvidere sammenholdt dette indgreb med indgreb over for handlende i en by,  

 hvor der bliver anlagt en omfartsvej.
De handlende her er ikke berettigede  

 til erstatning for den nedgang i omsætningen, som skyldes trafikomlægningen.
 Kommissionen skal udtale:
Ved sagens afgørelse lægger kommissionen til grund, at anlægget af det  

 omhandlede dige må antages at medføre, at en del af det flodskarn, som før  

 digets etablering ville være skyllet over hovedlandevejen, nu med års  

 mellemrum vil blive aflejret på Bent Pedersens landbrugsareal.
Generne herved  

 og udgifterne til fjernelse af de forøgede affaldsmængder findes at  

 overstige, hvad en lodsejer må tåle af afledte ulemper og udgifter fra et  

 offentligt anlæg, også under omstændigheder som i nærværende sag, hvor  

 lodsejeren må forvente opskylning af flodskarn når han har bosat sig ud til  

 Vadehavet.
 Herefter, og idet ekspropriationen af arealer fra Bent Pedersens ejendom  

 er sket med det formål at tilvejebringe arealer til det planlagte dige,  

 finder kommissionen, at der som ekspropriationserstatning  

 tilkommer Bent Pedersen et beløb for ulemper og udgifter ved de forøgede  

 mængder af flodskarn, som forventes at blive aflejret på hans ejendom som  

 følge af digets anlæggelse.
Kommissionen finder imidlertid, at det på grundlag af de indhentede  

 oplysninger må antages, at den forøgede mængde af flodskarn på lodsejerens  

 ejendom vil være betydelig mindre end af ham anført.
Da diget anlægges med en  

 relativ flad skråning, må det således antages, at en del af flodskarnet vil  

 aflejre sig på diget.
Kommissionen finder endvidere, at omkostningerne ved  

 fjernelsen af flodskarnet vil være betydeligt mindre end af lodsejeren  

 antaget.
Kommissionen har her lagt til grund, dels at en del af flodskarnet  

 kan brændes på stedet og dels, at vandstanden ikke hvert år vil være så høj,  

 at den vil kunne transportere flodskarn over hovedlandevejen, såfremt diget  

 ikke var blevet etableret.
 Kommissionen finder ikke, at ejeren er berettiget til erstatning for  

 afgrødetab, idet det må stille sig usikkert, om der vil blive et sådant tab,  

 da de mermængder af flodskarn, som der forventelig vil blive tale om, næppe  

 vil være af en sådan størrelse, at der vil ske nogen væsentlig udvidelse af  

 bræmmen af flodskarn i forhold til den, de nuværende årlige mængder  

 beslaglægger.
 Kommissionen finder herefter, at erstatningen til Bent Pedersen for  

 udgifter og ulemper i forbindelse med øgede mængder af flodskarn som følge af  

 Ribe Amtsråds etablering af et dige, passende kan fastsættes til 25.000,00  

 kr.
T h i b e s t e m m e s Ribe Amtsråd bør til Bent Pedersen, Tjæreborgvej 181, 6731 Tjæreborg, for  

 det omhandlede indgreb betale kr. 25.000 med rente heraf 1 % over  

 Nationalbankens diskonto den 4. september 1986 fra denne dato at regne til  

 betaling sker.
