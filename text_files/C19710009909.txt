 § 1.  Opslag om antagelse af advokater som offentlige  

 forsvarere og til at udføre sager for parter, der har fri proces, foretages  

 af underretsdommeren.
 STK. 2.  Udgiften til opslag afholdes af embedets  

 kontorhold.
 §2. Opslag foretages, når en advokats antagelse til at udføre de nævnte  

 hverv er ophørt.
 STK. 2.  Det anføres i opslaget, hvilken retskreds  

 hvervene vedrører, og i hvilket omfang de eventult vedrører landsretssager.  

 Det anføres desuden, at der ved antagelsen kan forventes taget forbehold om  

 rejseudgifter i medfør af retsplejelovens § 336 c, stk. 2, jfr. § 741, stk.  

 1, og at antagelsen medfører pligt til at møde personligt i de tildelte  

 sager.
 STK. 3.  Såfremt der er tvivl om opslagets udformning,  

 eller såfremt den ledige stilling ikke bør besættes, forelægges spørgsmålet  

 for justitsministeriet.
STK. 4.  Udvidelse af de antagne advokaters antal kan  

 kun ske efter forudgående forelæggelse for justitsministeriet.
Forinden  

 indhentes en udtalelse fra advokatkredsens bestyrelse, og sagen forelægges  

 gennem landsretspræsidenten.
 § 3.  Når ansøgningsfristen er udløbet, indhentes  

 erklæring om ansøgningerne fra advokatkredsens bestyrelse, hvorefter sagen  

 med dommerens indstilling sendes til landsretspræsidenten, der videresender  

 den til justitsministeriet med sin indstilling.
 § 4.  Såfremt hvervene omfatter flere retskredse eller  

 embeder, sker opslag efter forudgående aftale mellem dommerne, der alle  

 afgiver indstilling til landsretspræsidenten.
 STK. 2.  I retskredse, hvor underretten består af en  

 præsident og et antal dommere, foretages opslaget af præsidenten.
 § 5.  §§ 1-4 finder ikke anvendelse på antagelser i  

 København og på antagelser, der under eet foretages for Frederiksberg birk og  

 de retskredse, der tidligere udgjorde Københavns amts nordre og søndre  

 birker.
§ 6.  Det bedes indberettet til justitsministeriet,  

 såfremt en antaget advokat ikke møder presonligt i de ham tildelte sager,  

 medmindre den, som han undtagelsesvis lader møde for sig, er fuldt  

 kvalificeret.
Endvidere bedes det indberettet, såfremt udførelsen af sagerne  

 i øvrigt giver anledning til bemærkninger.
 § 7.  Justitsministeriets cirkulærer nr. 51 af 27.  

 april 1929 og nr. 311 af 20. december 1948 ophæves.
 JUSTITSMINISTERIET, DEN 3. JUNI 1971.
 Knud Thestrup.
/M.-L.
Andreasen.
 Ingen.
