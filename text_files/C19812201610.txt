(Til alle friskoler, private  

 grundskoler, private grundskolekurser og private gymnasier) Hermed fremsendes nogle eksemplarer af undervisningsministeriets  

 bekendtgørelse af 2. marts 1981 om lønforhold m.v. for ledere, lærere og  

 børnehaveklasseledere m.fl. ved friskoler, private grundskoler og private  

 grundskolekurser, idet der knyttes følgende bemærkninger til enkelte  

 bestemmelser i bekendtgørelsen:
 Ad § 2, stk. 2.
 Reglen gælder kun virksomhed efter 1. august 1980.
 For virksomhed inden dette tidspunkt gælder fortsat følgende bestemmelse:  

 Virksomheden skal have omfattet mindst 2/3 af det fulde løntimetal på  

 vedkommende tidspunkt for at kunne medregnes som anciennitetsgivende.
 Kvindelige børnehaveklasseledere med en virksomhed som  

 børnehaveklasseleder på mindst halvdelen af det fulde løntimetal optjener dog  

 lønanciennitet, såfremt de på daværende tidspunkt har haft forsøgerpligt  

 overfor børn under 18. år.
 Kvindelige lærere/overlærere med en undervisningsvirksomhed på mindst  

 halvdelen af det fulde løntimetal optjener ligeledes lønanciennitet, såfremt  

 de på daværende tidspunkt har haft forsørgerpligt overfor børn under 18 år.
 Tidligere tjenestemandsansættelse i folkeskolen medregnes efter de for  

 folkeskolens tjenestemænd gældende bestemmelser.
 Ad § 2, stk. 3.
 Opmærksomheden henledes på, at aflønning i forhold til allerede optjent  

 lønanciennitet ved nedsættelse af tjenestetiden til under halvdelen af  

 fuldtjenestetid i hvert enkelt tilfælde skal forelægges for  

 undervisningsministeriet.
 Ad § 3, stk. 2.
Denne bestemmelse er afledt af § 1, stk. 2, i ferieloven, hvorefter der  

 ikke ydes feriegodtgørelse ved fratræden i stillingen i forbindelse med  

 overgang til pension.
I disse tilfælde ydes dog særlig feriegodtgørelse i  

 samme omfang som til folkeskolens tjenestemænd, for tiden med 1 1/2 %.
 Ad § 8, stk. 2.
 De fortsat gældende bestemmelser i undervisningsministeriets  

 bekendtgørelse nr. 200 af 24. marts 1971 om lønforhold m.v. for ledere og  

 lærere ved friskoler, private grundskoler og private realkurser har følgender  

 ordlyd:
§ 4,  stk. 4. Såfremt en ved en friskole ansat leder  

 eller lærer pr. 30. juni 1969 oppebar en løn, som efter princippet i  

 klassificeringslovens § 33 ville medføre indplacering på et højere skalatrin  

 end det, hvortil den pågældende efter reglen i stk. 3 kunne henføres,  

 indplaceres han på dette højere skalatrin.
Oprykning til nyt skalatrin finder  

 først sted, når den beregnede lønanciennitet berettiger hertil.
§ 4,  stk. 5, 2. pkt.
Såfremt undervisningsministeriet  

 ikke kan godkende en i henhold til stk. 4. foretagen indplacering, kan der  

 til udligning af lønnedgangen ydes den pågældende et personligt  

 ikke-pensionsgivende tillæg, som ikke kan indgå i tilskudsgrundlaget.
 § 6.  for inspektion på kostafdelinger kan der indtil  

 videre ydes skolen en timereduktion på 14 ugentlige løntimer for hver  

 påbegyndt 20 kostelever pr. skoleafdeling.
 P.m.v.
 e.b.
Kirsten Nielsen fm.
