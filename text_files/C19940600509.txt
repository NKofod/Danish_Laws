 Hermed følger aftale af 21. december 1993 mellem Finansministeriet og  

 Statstjenestemændenes Centralorganisation II om forhøjet lønanciennitet for  

 tjenestemandslignende ansatte lærere/overlærere ved erhvervsskoler (ekskl.  

 landbrugsskoler), forsvarets civiluddannelser og Landtransportskolen.
 Til § 3.
 For lærere, der er ansat i perioden 1. juli 1993 og indtil 31. december  

 1993, kan eventuel forhøjelse af lønanciennitet ske fra  

 ansættelsestidspunktet.
 For lærere, der ansættes den 1. januar 1994 eller senere, træffes  

 afgørelse om forhøjelse af lønancienniteten i forbindelse med ansættelsen.
Finansministeriet, Administrations- og Personaledepartementet Den 10. januar 1994 P.M.V.
 E.B.
Mogens Esmarch AFTALE MELLEM FINANSMINISTERIET OG STATSTJENESTEMÆNDENES CENTRALORGANISATION II OM FORHØJET LØNANCIENNITET VED ERHVERVSSKOLER (EKSKL.
LANDBRUGSSKOLER), FORSVARETS CIVILUDDANNELSER OG LANDTRANSPORTSKOLEN I henhold til § 2, stk. 2, i hovedaftale af 27. oktober 1969 mellem  

 Ministeriet for Statens Lønnings- og Pensionsvæsen og tjenestemændenes  

 centralorganisationer, aftales følgende:
§ 1.  Nærværende aftale omfatter tjenestemandslignende  

 ansatte lærere/over-lærere ved erhvervsskoler (ekskl. landbrugsskoler),  

 forsvarets civiluddannelser og Landtransportskolen, der er ansat den 1.  

 november 1990 eller senere.
Aftalen finder dog ikke anvendelse for lærere,  

 der er fratrådt før 1. januar 1994.
 § 2.  Der tillægges lærere forhøjet lønanciennitet  

 efter nedennævnte kriterier:
 - Den forhøjede lønanciennitet tillægges af ansættelsesmyndigheden efter  

 en konkret, individuel bedømmelse af lærerens tidligere erhvervserfaring  

 sammenholdt med den pågældendes undervisningskompetence.
 - Den relevante erhvervsbeskæftigelse skal være udført efter 1. juli 1969.  

 Den erhvervslivserfaring, som efter gældende bestemmelser kræves som  

 betingelse for ansættelse i vedkommende lærerstilling, kan ikke medregnes som  

 anciennitetsgivende.
- Der tillægges 1 års lønanciennitet for 1 års erhvervsbeskæftigelse,  

 forudsat at vedkommende tidsrum ikke i forvejen indgår i lærerens  

 lønanciennitet.
Deltidsbeskæftigelse med under halvdelen af fuld tjenestetid  

 indgår tilsvarende nedsat ved beregningen af den forhøjede lønanciennitet.
 - Der tillægges ikke forhøjet anciennitet, såfremt den  

 erhvervsbeskæftigelsesperiode der kan medregnes er mindre end 1 år.
 - Forhøjet lønanciennitet kan højst tillægges med 2 år ved tekniske  

 skoler, forsvarets civiluddannelser og Landtransportskolen og højst med 3 år  

 ved handelsskoler.
 - Anciennitetsforhøjelsen fastsættes, efter at der ved beregningen er sket  

 afrunding til nærmeste hele antal år.
§ 3.  Lærere der er ansat i perioden 1. november 1990  

 og indtil 31. december 1993, kan kun tillægges forhøjet lønanciennitet efter  

 ansøgning fra den pågældende lærer.
Ansøgning om forhøjelse af  

 lønancienniteten skal være afgivet til ansættelsesmyndigheden inden 1. juli  

 1994.
 Stk. 2. Forhøjelse af lønancienniteten efter stk. 1, jf. § 2, sker med  

 virkning fra 1. juni 1993 for lærere, der er ansat på denne dato eller  

 tidligere.
 § 4.  Nærværende aftale erstatter tidligere aftaler om  

 afsættelse af pulje til tillæggelse af forhøjet lønanciennitet for relevant  

 forudgående erhvervsbeskæftigelse til lærere/overlærere ansat på  

 tjenestemandslignende vilkår ved erhvervsskolerne (handelsskoler og tekniske  

 skoler).
København, den 21. december 1993 Statstjenestemændenes Finansministeriet Centralorganisation II P.M.V.
 E.B E.B.
