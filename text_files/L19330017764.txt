 Ved kongelig Resolution af 4. Februar 1933 har Danmark ratificeret den i  

 København den 16. Marts 1932 indgaaede Konvention mellem Danmark, Finland,  

 Island, Norge og Sverige om Anerkendelse og Fuldbyrdelse af Domme.
 Konventionen har følgende Ordlyd:
 Konventionen mellem Danmark, Finland, Island, Norge og Sverige om  

 Anerkendelse og Fuldbyrdelse af Domme.
 Hans Majestæt Kongen af Danmark og Island, Republiken Finlands Præsident,  

 Hans Majestæt Norges Konge og Hans Majestæt Kongen af Sverige, hvilke er  

 kommet overens om at afslutte en Konvention om Anerkendelse og Fuldbyrdelse  

 af Domme, har udnævnt til deres befuldmægtigede:
 HANS MAJESTÆT KONGEN AF DANMARK OG ISLAND:
 For Danmark:
Sin Udenrigsminister, Dr. phil.
PETER ROCHEGUNE MUNCH; For Island:
Overordentlig Gesandt og befuldmægtiget Minister, Hr.
SVEINN BJØRNSSON; REPUBLIKEN FINLANDS PRÆSIDENT:
Republikens overordentlige Gesandt og befuldmægtigede Minister i  

 København, Hr.
ONNI TALAS; HANS MAJESTÆT NORGES KONGE:
Sin overordentlige Gesandt og befuldmægtigede Minister i København, Hr.  

 HANS EMIL HUITFELDT; HANS MAJESTÆT KONGEN AF SVERIGE:
 Sin overordentlige Gesandt og befuldmægtigede Minister i København, Hr.  

 OSKAR ANTON HERMAN EWERLØF; hvilke, behørigt befuldmægtigede, er kommet  

 overens om følgende Artikler:
 Artikel 1.
Retskraftige Domme, som i en af de kontraherende Stater er afsagt i  

 borgerlige Sager, skal have bindende Virkning ogsaa i de andre Stater.
Det  

 samme gælder Domme i Straffesager, forsaavidt angaar Erstatning eller  

 Oprejsning for skadegørende Handlinger.
 Ved Dom forstaas Rettens Afgørelse af det Krav eller Retsforhold, som  

 udgør Sagens Genstand.
 Artikel 2.
 Lige med retskraftige Domme stilles i denne Konvention:
1. Afgørelser, hvorved Overeksekutor i Finland eller  

 Sverige i Sager, hvor Kravet grunder paa Gældsbrev eller andet skriftligt  

 Bevis (lagsøkningsmål), har paalagt Betalingspligt, naar Fristen for Anke  

(besvær) over Afgørelsen er udløbet; 2. Forlig, der er indgaaet for en Forligskommission  

 eller en Ret; 3. retskraftige Afgørelser, som i borgerlige Sager,  

 enten i Dommen eller særskilt, er truffet om Erstatning for Sagsomkostninger  

 eller om Godtgørelse til Vidner eller sagkyndige.
 Artikel 3.
 Udeblivelsesdom, som i Danmark, Island eller Norge er afsagt i første  

 Instans over sagsøgte, og tredskodom eller anden Dom, som i Finland  

 eller Sverige er afsagt i første instans over en udebleven sagsøgt, skal ikke  

 have bindende Virkning i de andre Stater, medmindre:
1. sagsøgte, da Stævningen, Forligsindkaldelsen eller  

 Indkaldelsen til Overeksekutor blev forkyndt, havde Bopæl eller anmeldt Firma  

 i den Stat, hvor Dommen er afsagt, eller Bestyrelsen, som repræsenterede  

 sagsøgte, havde Sæde i denne Stat, eller Forkyndelsen er sket for en  

 Repræsentant, som sagsøgte efter Loven var forpligtet til at have i denne  

 Stat; eller 2. der var truffet bindende Aftale om Sagens  

 Behandling ved den Ret, som har afsagt Dommen; eller 3. Dommen angaar Erstatning eller Oprejsning for en  

 skadegørende Handling, som er begaaet i den Stat, hvor Dommen er afsagt, og  

 Stævningen er forkyndt for sagsøgte personlig under Ophold i denne Stat.
 De samme Regler gælder om Udeblivelsesdomme, der i Ankeinstansen er afsagt  

 over sagsøgte, forsaavidt Dommen i første Instans ligeledes var en  

 Udeblivelsesdom.
 Artikel 4.
 Afgørelser og Forlig, som efter Artiklerne 1-3 har bindende Virkning  

 udenfor den Stat, hvor Afgørelsen er truffet eller Forliget indgaaet, og som  

 kan fuldbyrdes i denne Stat, kan kræves fuldbyrdet i de andre Stater.
 Artikel 5.
 Begæring om Fuldbyrdelse rettes:
i Danmark og Island til Fogden, i Finland og Sverige til Overeksekutor, i Norge til Namsretten.
 Artikel 6.
 Begæring om Fuldbyrdelse af en Afgørelse skal være ledsaget af:
1. Afgørelsen i Original eller af vedkommende  

 Myndighed bekræftet Udskrift; 2. Bevidnelse om, at Afgørelsen er af den i Artiklerne  

 1 eller 2 nævnte Art, og at den er retskraftig og kan fuldbyrdes i den Stat,  

 hvor den er truffet; 3. Ved Dom af den i Artikel 3 omhandlede Art  

 bevidnelse, hvoraf fremgaar, at Dommen har Virkning efter nævnte Artikel.
 Begæring om Fuldbyrdelse af et Forlig skal være ledsaget af Forliget i en  

 af vedkommende Myndighed bekræftet Udskrift og af Bevidnelse om, at Forliget  

 er indgaaet for en Forligskommission eller en Ret og kan fuldbyrdes i den  

 Stat, hvor det er indgaaet.
 Skriftstykker, som affattet paa Finsk eller Islandsk, skal være ledsaget  

 af bekræftet Oversættelse til Dansk, Norsk eller Svensk.
 Artikel 7.
 De Bevidnelser, som nævnes i Artikel 6, udfærdiges:
i Danmark, Finland og Island af Justitsministeriet, i Norge af Justitsdepartementet, i Sverige af en Lensstyrelse.
 Artikel 8.
Beslutning om, hvorvidt Fuldbyrdelse skal iværksættes i Henhold til denne  

 Konvention, træffes, uden at Modparten høres.
Dog kan der under særlige  

 Omstændigheder gives ham Adgang til at udtale sig.
 Artikel 9.
 Fuldbyrdelsen iværksættes i hver Stat efter der gældende Lov uden Hensyn  

 til, hvad Afgørelsen eller Forliget maatte indeholde om Tvangsmidler.
 Artikel 10.
Bestemmelserne i denne Konvention om den bindende Virkning af Domme gør  

 ingen Forandring i Artikel 22 i Konventionen af 6. Februar 1931 indeholdende  

 internationalprivatretlige Bestemmelser om Ægteskab, Adoption og Værgemaal og  

 medfører ikke, at der tillægges Afgørelsen af en Sag af saadan Art Gyldighed  

 i andre Tilfælde end der bestemt.
Fuldbyrdelse af judicielle Afgørelser, som  

 har Gyldighed efter nævnte Artikel, kan kræves efter Artiklerne 4-9 i denne  

 Konvention.
 Er der i Danmark, Island eller Norge afsagt en Dom, som gør Anvendelse af  

 Lovgivningen om Ægtefællers Formueforhold, skal denne Konvention ikke  

 anvendes paa Dommen i Finland eller Sverige, saafremt Tvisten der skulde have  

 været bedømt efter Landets ældre Ægteskabslovgivning.
 Denne Konvention omfatter ikke Afgørelser og Forlig angaaende  

 familieretlig Underholdspligt og gør ingen Forandring i Konventionen af 10.  

 Februar 1931 angaaende Inddrivelse af Underholdsbidrag.
 Ej heller gør Konventionen nogen Forandring i de Bestemmelser, som  

 indeholdes i andre Konventioner om Gyldigheden eller Fuldbyrdelsen af Domme  

 og andre Afgørelser.
 Artikel 11.
 Denne Konvention kommer ikke til Anvendelse paa Afgørelser og Forlig  

 vedrørende:
1. Slægtskab, Arveret, Arvingers Ansvar for Gæld,  

 Dødsboskifte, Konkursbehandling, Tvangsakkord udenfor Konkurs eller  

 Afkræftelse i Tilfælde af Konkurs; 2. Ejendomsret eller anden Ret over fast Ejendom i en  

 af de andre Stater, Forpligtelse til at træffe Dispositioner med Hensyn til  

 saadanne Rettigheder eller Følgerne af Misligholdelse af Forpligtelsen; 3. Skatter eller Afgifter til Stat eller Kommune eller  

 andre offentligretlige Forhold, selvom Afgørelsen maatte være truffet i de  

 for borgerlige Sager gældende Former.
 Paa Afgørelser, der er truffet af de særlige Domstole for  

 Arbejdstvistigheder, finder Konventionen ikke Anvendelse.
 Artikel 12.
 Konventionen medfører ikke Forpligtelse til at anerkende eller fuldbyrde  

 en Afgørelse eller et Forlig, naar dette aabenbart vilde være uforeneligt med  

 Landets Retsorden.
 Artikel 13.
 Konventionen kommer ikke til Anvendelse paa Afgørelser , som er truffet,  

 eller Forlig, som er indgaaet for Konventionens Ikrafttræden.
 Artikel 14.
 Konventionen skal ratificeres, og Ratifikationsdokumenterne skal deponeres  

 i det danske Udenrigsministeriums Arkiv, saa snart ske kan.
Konventionen træder i Kraft mellem de ratificerende Stater den 1. Januar  

 eller den 1. Juli, der indtræder, naar tre Maaneder er forløbet, efter at  

 mindst tre af Staterne har deponeret deres Ratifikationsdokumenter.
I Forhold  

 til senere ratificerende Stater træder Konventionen i Kraft den 1. Januar  

 eller den 1. Juli, der indtræder, naar tre Maaneder er forløbet efter  

 Deponeringen af Ratifikationsdokumentet.
 Enhver af Staterne kan i Forhold til hver af de andre opsige Konventionen  

 med en Frist af eet Aar til Ophør en 1. Januar eller en 1. Juli.
 Til Bekræftelse heraf har de respektive befuldmægtigede undertegnet  

 nærværende Konvention og forsynet den med deres Segl.
 Udfærdiget i København i et Eksemplar paa hvert af følgende Sprog: Dansk,  

 Finsk, Islandsk, Norsk og Svensk, og for det svenske Sprogs Vedkommende i to  

 Tekster, en for Finland og en for Sverige, den 16. Marts 1932.
(L.S.) Danmarks Ratifikationsdokument deponeres tilligemed de øvrige  

 kontraherende Staters Ratifikationsdokumenter i det danske  

 Udenrigsministerium den 18. Marts 1933.
I Forbindelse med Konventionens Afslutning har den danske Regering ved  

 Noteveksling mellem det danske Udenrigsministerium og det svenske Gesandtskab  

 i København truffet en Aftale med den svenske Regering gaaende ud paa, at den  

 mellem Danmark og Sverige den 25. April 1861 afsluttede Konvention om  

 gensidig Fuldbyrdelse af Domme og Kendelser, afsagt i Danmark og Sverige  

 (jfr.
Kundgørelse af 13. Juni 1861) ved Ikrafttrædelsen af den ved nærværende  

 Bekendtgørelse offentliggjorte Konvention skal ophøre at gælde, dog saaledes  

 at Konventionen af 1861 vedblivende skal komme til Anvendelse paa Afgørelser,  

 som er truffet, og Forlig, som er indgaaet, forinden foranstaaende Konvention  

 er traadt i Kraft.
 Hvilket herved bringes til almindelig Kundskab med tilføjende, at  

 Konventionen træder i Kraft den 1. Juli 1933.
 Justitsministeriet, den 10. Maj 1933.
 Zahle.
 /Robert Hove.
