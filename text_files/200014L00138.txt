Betænkning afgivet af Skatteudvalget den  

 23. november 2000 Betænkning over Forslag til lov om ændring af  

 pensionsbeskatningsloven, pensionsafkastbeskatningsloven, personskatteloven  

 og skattekontrolloven [af skatteministeren (Ole Stavad)] 1. Ændringsforslag Der er af skatteministeren stillet 7 ændringsforslag  

 til lovforslaget.
2. Udvalgsarbejdet Lovforslaget blev fremsat den 4. oktober 2000 og var til  

 1. behandling den 24. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatrådet, Dansk Industri, De danske Landboforeninger, Landbrugsraadet og Dansk  

 Familielandbrug, Erhvervenes Skatteudvalg, Finansrådet og Foreningen af Statsautoriserede Revisorer.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har De danske Landboforeninger, Landbrugsraadet  

 og Dansk Familielandbrug mundtligt over for udvalget redegjort for deres  

 holdning til lovforslaget.
Spørgsmål Udvalget har stillet tre spørgsmål til  

 skatteministeren til skriftlig besvarelse, som denne har besvaret.
3. Betænkningsbidrag fra skatteministeren Skatteministeren har over for udvalget oplyst  

 følgende:
» På den baggrund er regeringen indstillet på at  

 fremsætte et lovforslag, der giver den efterlønsberettigede  

 mulighed for at indbetale på en § 15 A-pensionsordning i denne periode,  

 såfremt indbetalingen tillægges opgørelsen af  

 pensionsformuen, jf. § 74 i, stk. 3, i lov om arbejdsløshedsforsikring  

 m.v.
Dette betyder, at indbetalingen på § 15 A-pensionsordningen  

 tillægges opgørelsen, der er lavet på 60-års-dagen,  

 og modregnes efter de almindelige regler, uanset at den  

 pågældende allerede er fyldt 60 år og har optjent retten  

 til efterløn.
Regeringen er indstillet på, at et lovforslag med et  

 sådant indhold skal have virkning fra den 1. januar 2001 og dermed en  

 ikrafttræden, der er identisk med nærværende  

 lovforslag.« 4. Indstillinger Et flertal i udvalget (udvalget med undtagelse af  

 DF og EL) indstiller lovforslaget til vedtagelse med de stillede  

 ændringsforslag.
Et mindretal i udvalget (DF) indstiller  

 lovforslaget til vedtagelse med de under nr. 1-4 og 6 stillede  

 ændringsforslag.
Mindretallet vil stemme hverken for eller imod det  

 under nr. 5 stillede ændringsforslag.
Et andet mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	skatteministeren, tiltrådt af et flertal  

 (udvalget med undtagelse af EL):
Til § 1 1) I den under nr. 1 foreslåede § 15 A  

 indsættes i stk. 1, 1. pkt., efter »skattepligtig fortjeneste,«:  

 »eller som efter kildeskattelovens § 25 A, stk. 1, 3 eller 8, skal medregne  

 en sådan fortjeneste opnået af vedkommendes ægtefælle  

 ved indkomstopgørelsen,«.
[Ændring vedrørende ægtefælle,  

 der deltager i driften] 2) I den under nr. 1 foreslåede § 15 A  

 affattes stk. 2 således:
» [Ændring vedrørende efterlevende  

 ægtefælle, der succederer] 3) I den under nr. 1 foreslåede § 15 A  

 indsættes i stk. 4 efter 1. pkt.:
» [Justering af reglerne for, hvad der anses for passiv  

 pengeanbringelse] 4) I den under nr. 1 foreslåede § 15 A  

 indsættes i stk. 4 efter 3. pkt., som bliver 4. pkt.:
» [Justering af reglerne for, hvad der anses for passiv  

 pengeanbringelse] Af	skatteministeren, tiltrådt af et flertal  

 (udvalget med undtagelse af DF og EL):
 5) I den under nr. 1 foreslåede § 15 A  

 indsættes i stk. 5 som 4. pkt.:
» [Regler for indbetaling til pensionsordning for personer,  

 der har ret til efterløn] Af	skatteministeren, tiltrådt af et flertal  

 (udvalget med undtagelse af EL):
 6) I den under nr. 1 foreslåede § 15 A  

 ændres i stk. 6, 3. pkt., »den  

 skattepligtige fortjeneste, som ejeren har opnået ved afståelsen  

 af virksomheden eller en andel af denne« til:  

»den fortjeneste opnået ved afståelsen  

 af virksomheden eller en andel af denne, som medregnes ved personens  

 indkomstopgørelse«.
[Størrelsen af indbetalinger til  

 pensionsordning] 7) I den under nr. 1 foreslåede § 15 A  

 ændres i stk. 8 »en statsautoriseret  

 eller registreret revisor« til: »en advokat, en statsautoriseret eller registreret  

 revisor, en konsulent i driftsøkonomi, jf. § 1 i lov om tilskud til  

 jordbrugets konsulentvirksomhed, et medlem af Foreningen af Danske Revisorer  

 eller en person, der kan ligestilles hermed «.
[Udvidelse af persongruppen, der skal kunne  

 udfærdige erklæringer til dokumentation for fortjenestens  

 størrelse m.v.] Bemærkninger Til nr. 1 og 6 Den foreslåede pensionsordning er med lovforslagets  

 nuværende udformning beregnet for ejeren af den erhvervsmæssige  

 virksomhed.
Ifølge kildeskattelovens § 25 A, stk. 1, medregnes  

 indkomst, der vedrører en erhvervsvirksomhed, imidlertid ved  

 opgørelsen af skattepligtig indkomst, personlig indkomst og  

 kapitalindkomst som udgangspunkt hos den ægtefælle, der driver  

 virksomheden.
Deltager begge ægtefæller i driften, medregnes de  

 nævnte former for indkomst hos den ægtefælle, der i  

 overvejende grad driver virksomheden, medmindre ægtefællerne kan  

 anvende og anvender de fordelingsregler, der fremgår af  

 kildeskattelovens § 25 A, stk. 8.
Efter kildeskattelovens § 25 A, stk. 8, kan  

 ægtefæller, der driver en virksomhed i fællesskab, og som  

 begge deltager i væsentligt og ligeligt omfang i driften af  

 virksomheden, efter anmodning fordele virksomhedens resultat imellem sig.
Det  

 er en betingelse, at de begge i samme omfang hæfter for virksomhedens  

 forpligtelser, og at fordelingen kan begrundes sagligt i virksomhedens  

 drift.
 Endvidere kan en medarbejdende ægtefælle  

 ifølge kildeskattelovens § 25 A, stk. 3, under visse betingelser  

 få overført indtil 50 pct. af virksomhedens overskud renset for  

 kapitalindtægter og -udgifter i et indkomstår, dog højst  

 171.000 kr. (år 2001).
 Disse regler gælder, uanset hvem af  

 ægtefællerne der ejer den fælles virksomhed.
 I det omfang en fortjeneste ved afståelse af  

 virksomheden behandles efter reglerne i kildeskattelovens § 25 A, stk. 1, 3  

 eller 8, vil beskatningen af fortjenesten og ejerskabet til virksomheden ikke  

 nødvendigvis være placeret hos den samme person, hvilket har  

 betydning for retten til at anvende den foreslåede pensionsordning og  

 dermed også fradragsretten.
 På den baggrund foreslås det i  

 ændringsforslag nr. 1, at personer, der efter kildeskattelovens § 25 A,  

 stk. 1, 3 eller 8 beskattes af fortjeneste ved afståelsen af en  

 virksomhed eller en andel af denne, som ejes af deres ægtefælle,  

 har mulighed for at oprette en pensionsordning efter de foreslåede  

 regler, såfremt de øvrige betingelser også er opfyldt.
Det foreslås samtidig i ændringsforslag nr. 6,  

 at indbetalingen til en eller flere pensionsordninger ikke kan overstige den  

 fortjeneste opnået ved afståelsen af den givne virksomhed eller  

 en andel af denne, som medregnes ved personens indkomstopgørelse.
For  

 ægtefæller har det som konsekvens, at den enkelte  

 ægtefælles ret til at oprette pensionsordninger efter § 15 A og  

 størrelsen af indbetalingerne hertil er afhængig af  

 størrelsen af den fortjeneste eller den del af fortjenesten, som  

 medregnes ved den enkelte ægtefælles  

 indkomstopgørelse.
Til nr. 2 Efter lovforslagets nuværende udformning er den  

 foreslåede pensionsordning forbeholdt ejeren af en erhvervsmæssig  

 virksomhed.
Efter ændringsforslagene nr. 1 og 6 kan også  

 ægtefæller, der helt eller delvis driver en erhvervsmæssig  

 virksomhed, der tilhører den anden ægtefælle, oprette  

 pensionsordninger.
Ved ændringsforslaget under nr. 2 omredigeres det  

 foreslåede § 15 A, stk. 2. Bestemmelsens 2. og 3. pkt. tager sigte  

 på den situation, hvor den ægtefælle, der har ejet og  

 drevet virksomheden, er afgået ved døden og den efterlevende  

 ægtefælle, som ikke tidligere eller kun i kortere tid har  

 deltaget væsentligt i driften, overtager virksomheden  med succession,  

 samt den tilsvarende situation, hvor afdøde har været  

 hovedaktionær og den efterlevende ægtefælle overtager  

 aktiebesiddelsen med succession.
Succession (dvs. indtræden i  

 afdødes eller dødsboets skattemæssige stilling) kan enten  

 forekomme, hvor den efterlevende ægtefælle sidder i uskiftet bo  

 eller er eneste arving, jf. dødsboskattelovens §§ 58 og 59, eller hvor  

 dødsboet er skattepligtigt og virksomheden eller aktierne udloddes til  

 den efterlevende ægtefælle, jf. dødsboskattelovens §§ 36  

 og 43.
Efter lovforslagets nuværende udformning kan den  

 efterlevende ægtefælle ikke selv oprette pensionsordninger efter  

 lovforslagets regler, medmindre ægtefællen har drevet  

 virksomheden i mindst 10 år eller på anden vis opfylder kravene  

 til erhvervsmæssig virksomhed i 10 år.
Dette gælder  

 også i tilfælde, hvor ægtefællen skattemæssigt  

 er succederet med hensyn til virksomheden eller aktiebesiddelsen og derfor  

 vil blive beskattet af fortjenesten ved afståelse af virksomheden eller  

 aktierne.
Den omstændighed, at ejerægtefællen har  

 drevet erhvervsmæssig virksomhed, kan imidlertid have medført,  

 at den efterlevende ægtefælle ikke er sikret ved  

 ægtefællepensionsordninger i et omfang, der er rimeligt i forhold  

 til de opsparede værdier i virksomheden og ægtefællernes  

 hidtidige indtægtsforhold.
Der gør sig således tilsvarende  

 forhold gældende som for ejerægtefællens egen  

 pensionsopsparing.
Under hensyn hertil foreslås det, at en efterlevende  

 ægtefælle, der er succederet med hensyn til virksomheden eller  

 aktiebesiddelsen, også skal kunne succedere med hensyn til den periode,  

 hvor den afdøde har drevet selvstændig erhvervsmæssig  

 virksomhed eller været hovedaktionær i et selskab, der driver  

 erhvervsmæssig virksomhed.
Den efterlevende ægtefælle  

 overtager så at sige den periode, som den afdøde har »optjent« med hensyn til at  

 opfylde 10-års-kravet i § 15 A, stk. 2. I tilfælde, hvor boet er  

 skiftet og virksomheden eller aktierne udloddet til den efterlevende  

 ægtefælle, kan denne tillige medregne den periode, hvori boet har  

 drevet virksomheden eller været hovedaktionær.
Hvis afdøde f.eks. har drevet virksomheden i 7  

 år forud for det indkomstår, hvor dødsfaldet har fundet  

 sted, kan den efterlevende ægtefælle således oprette  

 pensionsordning efter lovforslagets regler, hvis den efterlevende  

 ægtefælle har drevet virksomheden videre i 3 år.
Hvis den  

 afdøde kun har drevet virksomheden i de sidste 2 år forud for  

 dødsfaldet, skal ægtefællen derimod have drevet  

 virksomheden videre i 8 år efter dødsfaldet for at få  

 adgang til at oprette pensionsordning efter lovforslagets regler.
Har  

 ægtefællen selv drevet virksomhed i et længere tidsrum end  

 den afdøde forud for dødsfaldet, er det dette længere  

 tidsrum, der gælder ved opfyldelsen af 10-års-kravet.
Til nr. 3 og 4 Ændringsforslagene  vedrører begge  

 opgørelsen af den del af en virksomhed, som anses for at bestå  

 af passiv pengeanbringelse. Ændringsforslagene svarer til de  

 ændringsforslag, der samtidig stilles til L 36 (Forslag til lov om  

 ændring af aktieavancebeskatningsloven og dødsboskatteloven  

  (Ændring af successionsreglerne ved overdragelse af aktier))  

 vedrørende den foreslåede § 11, stk. 9, i  

 aktieavancebeskatningsloven.
 Det foreslås under ændringsforslag nr. 3, at  

 besiddelse af andele omfattet af aktieavancebeskatningslovens § 2 b ikke  

 anses for at være et værdipapir - værdipapirer medregnes  

 til den passive pengeanbringelse - ved væsentlighedsbedømmelsen,  

 men i stedet for at tilhøre den driftsrelaterede del af  

 virksomheden.
Ændringen under ændringsforslag nr. 4  

 omhandler fast ejendom, der  ejes af henholdsvis virksomheden eller af et  

 selskab, hvori virksomheden direkte eller indirekte ejer mindst 25 pct. af  

 aktie- eller anpartskapitalen, og hvor henholdsvis selskabet og virksomheden  

 er lejer.
Der kan også være tale om, at den faste ejendom ejes af  

 et selskab som nævnt ovenfor og lejes af et andet sådant selskab.  

 Den lejede ejendom anvendes helt eller delvis i lejers drift.
Med ændringsforslaget bestemmes det, at en  

 lejeindtægt fra en sådan ejendom ikke skal medregnes ved  

 væsentlighedsbedømmelsen, hverken til den aktive eller til den  

 passive del af virksomheden.
Det bestemmes også, at den del af en fast  

 ejendom, der på denne måde ejes og lejes af virksomheden/det  

 deraf ejede selskab eller af to sådanne selskaber, ikke indgår  

 som en udlejningsejendom i væsentlighedsbedømmelsen.
Det  

 betyder, at værdien af denne del af en sådan ejendom skal  

 medregnes til den aktive del af en virksomhed.
Kravet er, at ejendommen  

 anvendes som domicilejendom, til produktion eller lignende, hvorimod  

 ejendomme, der videreudlejes til tredjemand, ikke omfattes af disse  

 undtagelser.
Anvendes ejendommen delvis af lejer i driften, mens en del  

 udlejes til tredjemand, omfattes den del af ejendommen, som lejer anvender i  

 driften, af ændringsforslagets bestemmelser, mens den resterende del  

 falder udenfor.
Ændringen er begrundet i, at det ikke skal  

 være afgørende, om den eller de ejendomme, hvorfra der drives  

 erhvervsmæssig virksomhed, er ejet af virksomheden eller det deraf  

 ejede selskab. Ændringen er på den måde i overensstemmelse  

 med, at man ved væsentlighedsbedømmelsen ikke medregner aktier i  

 selskaber, hvori virksomheden direkte eller indirekte ejer mindst 25 pct. af  

 aktie- eller anpartskapitalen, men i stedet medregner den  

 forholdsmæssige del af selskabets indkomst og formue.
Formålet  

 hermed er at opnå en samlet bedømmelse af aktiviteten set under  

 ét.
Til nr. 5 Ændringen vedrører forholdet til  

 efterlønnen. Ændringen afskærer ikke personer fra at  

 gå på efterløn, men skal sikre, at  selvstændigt  

 erhvervsdrivende, der til forskel fra andre personer f.eks. kan oprette  

 ratepensioner efter det fyldte 60. år og foretage store  

 éngangsindbetalinger med fradragsret straks, ikke kan undgå  

 modregning i efterlønnen ved at vente med at indskyde på  

 pensionsordningen, til de er fyldt 60 år.
Personer, der ikke er inde  

 under efterlønsordningen, berøres ikke af ændringen.
 Når man går på efterløn som 60-  

 eller 61-årig, sker der modregning for alle typer pensionsordninger  

 (arbejdsgiveradministrerede/private/livsvarige/rate  

 -/kapitalpensionsordninger), herunder også indskud efter lovforslaget.  

 Den årlige efterløn udgør ca. 135.000 kr.  (2000).
Hvis der er  tale om en ordning med løbende  

 livsvarig udbetaling, beregnes fradraget i efterløn ud fra  

 størrelsen af det årlige pensionstilsagn opgjort ved  

 60-års-alderen.
Et årligt pensionstilsagn på 150.000 kr.  

 betyder eksempelvis et fradrag i efterlønnen på ca. 66.000  

 kr.
For ordninger med sumudbetaling eller rateudbetaling sker  

 modregningen ud fra størrelsen af pensionsformuen opgjort ved  

 60-års-alderen.
En pensionsformue på 2 mio. kr. vil således  

 betyde et årligt fradrag i efterlønnen  på ca. 54.000  

 kr.
Hvis man derimod først går på  

 efterløn 2 år efter, at efterlønsbeviset er udstedt,  

 eller senere, dvs. tidligst efter det fyldte 62. år, og har haft  

 arbejde i væsentligt omfang efter udstedelsen af  

 efterlønsbeviset, sker der kun fradrag for arbejdsgiveradministrerede  

 ordninger med løbende udbetaling, som faktisk udbetales i  

 efterlønsperioden.
Udbetalinger fra en pensionsordning oprettet efter  

 de foreslåede regler i lovforslaget vil ligesom private pensioner  

 omfattet af de almindelige regler ikke medføre fradrag.
 Hvis et pensionsindskud først foretages, efter at  

 den selvstændige er fyldt 60 år, vil der imidlertid  efter de  

 gældende regler ikke ske modregning i efterlønnen, uanset  

 hvornår personen går på efterløn.
På den baggrund foreslås det, at personer, der  

 har ret til efterløn efter § 74 i lov om  

 arbejdsløshedsforsikring m.v., dvs. personer, der er fyldt 60 år  

 den 1. juli 1999 eller senere, ikke kan indbetale på en § 15  

 A-pensionsordning efter det fyldte 60. år, medmindre de opfylder  

 betingelserne for at være omfattet af reglerne om fradrag i  

 efterlønnen efter § 74 i, stk. 7, jf. stk. 6, i lov om  

 arbejdsløshedsforsikring m.v.
For at opfylde disse betingelser skal  

 personen som nævnt ovenfor tidligst gå på efterløn  

 mindst 2 år efter, at efterlønsbeviset har virkning, og  

 vedkommende skal have haft arbejde i væsentligt omfang efter  

 udstedelsen af efterlønsbeviset.
En selvstændigt erhvervsdrivende på 60  

 år, der har ret til efterløn, kan således ikke indbetale  

 på den foreslåede pensionsordning.
Går den  

 selvstændigt erhvervsdrivende på efterløn, efter at den  

 pågældende er fyldt 62 år, og har vedkommende haft arbejde  

 i væsentligt omfang, kan der derimod indbetales på en sådan  

 ordning.
Herved opnås det som nævnt, at  

 selvstændigt erhvervsdrivende, der til forskel fra andre personer  

 f.eks. kan oprette ratepensioner efter det fyldte 60. år og foretage  

 store éngangsindbetalinger med fradragsret straks, ikke kan  

 undgå modregning i efterlønnen ved at vente med at indskyde  

 på pensionsordningen, til de er fyldt 60 år.
Derimod er der ingen  

 grund til at forhindre, at de selvstændigt erhvervsdrivende  

 først indskyder på pensionsordningen på et tidspunkt, hvor  

 de opfylder betingelserne efter de gældende regler for ikke at få  

 foretaget fradrag i efterlønnen for private pensioner m.v.
Der er ingen holdepunkter for at vurdere de  

 provenumæssige konsekvenser af ændringsforslaget.
I  

 provenuskønnet i L 33 er det lagt til grund, at ca. 2.000 personer  

 årligt vil udnytte den foreslåede ordning.
Det må antages, at den personkreds, der  

 påregner at benytte den foreslåede pensionsordning, så vidt  

 muligt vil tilrettelægge salget af virksomheden således, at  

 pensionsindbetaling kan finde sted.
I det omfang dette ikke er muligt, vil  

 provenuvirkningen pr. 100 personer, der berøres af  

 ændringsforslaget på den måde, at de ikke kan indbetale  

 på ordningen på det tidspunkt, hvor de afstår virksomheden,  

 være ca. 25 mio. kr. i 2001 og ca. 5 mio. kr. årligt i gennemsnit  

 over en længere årrække.
Begge dele målt i forhold  

 til L 33 som fremsat.
Til nr. 7 Ifølge den foreslåede bestemmelse i § 15 A,  

 stk. 8, kan skatteministeren bl.a. fastsætte nærmere regler om,  

 at størrelsen af fortjenesten m.v. skal dokumenteres ved en  

 erklæring fra en statsautoriseret eller registreret revisor.
I  

 overensstemmelse med, hvad der gælder efter bekendtgørelse om  

 dokumentation af udgifter til sagkyndig bistand m.v. ved godtgørelse  

 efter skattestyrelseslovens kapitel 3 A, foreslås det, at ministeren  

 også skal kunne fastsætte regler om, at advokater,  

 jordbrugskonsulenter, medlemmer af Foreningen af Danske Revisorer eller  

 personer, der kan ligestilles hermed, kan udfærdige sådanne  

 erklæringer.
Der vil for sidstnævnte gruppes vedkommende kunne  

 fastsættes nærmere krav til de pågældendes uddannelse  

 m.v.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Kristian Thulesen Dahl (DF)  

  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Meddelelse om, at lovforslaget opfylder regeringens tilsagn ved behandling  

 af CD s beskatningsforslag B 8 (1999-2000) om etablering af pensionsordninger  

 for selvstændigt erhvervsdrivende ved afhændelse af virksomhed i  

 forbindelse med generationsskifte 2 Henvendelse fra Dansk Industri 3 Henvendelse fra Finansrådet 4 Henvendelse fra Erhvervenes Skatteudvalg 5 Spm. 1 om kommentar til Advokatrådets Skatteudvalgs  

 bemærkninger vedrørende kravet om hovedaktionærstatus, til  

 skatteministeren 6 Henvendelse fra Advokatrådet 7 Kommentar fra skatteministeren til henvendelsen fra Finansrådet 8 Svar på spm. 1 om kommentar til Advokatrådets Skatteudvalgs  

 bemærkninger vedrørende kravet om hovedaktionærstatus, fra  

 skatteministeren 9 Henvendelse fra De danske Landboforeninger, Landbrugsraadet og Dansk  

 Familielandbrug 10 Spm. 2 om ministerens holdning til, at begge ægtefæller  

 får mulighed for at lave hver sin pensionsordning, når  

 ægtefællerne i fællesskab driver virksomheden, til  

 skatteministeren Spm. 3 om begge ægtefæller kan oprette pensionsordning,  

 når ægtefællerne driver virksomheden i fællesskab,  

 til skatteministeren 11 Meddelelse om tidspunkt for betænkningsafgivelse m.v.
