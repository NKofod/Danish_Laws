Skriftlig fremsættelse (10. november  

 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af Lov om bestyrelse  

 for Arbejdsmarkedets UddannelsesFinansiering og om efteruddannelsesudvalg.  

 (Bortfald af deltagerbetaling på voksen- og efteruddannelse indenfor  

 social- og sundhedsuddannelserne og på PGU-merituddannelsen).
(Lovforslag nr.
L 105).
 Forslaget er en opfølgning på  

 finanslovsaftalerne for år 2001 med det formål at fjerne  

 barrierer for, at  personer med de korteste uddannelser deltager i voksen- og  

 efteruddannelse.
 Forslaget indebærer bortfald af deltagerbetalingen  

 på enkeltfag på social- og sundhedsuddannelserne og  

 deltidsuddannelse ved social- og sundhedsuddannelserne efter lov om  

 åben uddannelse og enkeltfag herfra samt på merituddannelsen  

 på pædagogisk grunduddannelse (PGU-merit) efter lov om åben  

 uddannelse.
 Det er hensigten, at deltagerbetalingen bortfalder  

 samtidig med ikrafttræden af voksen- og efteruddannelsesreformen  

 vedtaget i maj 2000.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige behandling.
