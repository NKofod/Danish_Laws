Betænkning afgivet af Sundhedsudvalget den 12. maj 2004 Betænkning over Forslag til  

 folketingsbeslutning om indførelse af valgfri voksentandpleje for ældre og  

 for  

 udsatte grupper i voksenbefolkningen [af Lone Møller (S) m.fl. ] 1. Udvalgsarbejdet Beslutningsforslaget blev fremsat den 9. marts 2004 og var til  

 1. behandling den 14. april 2004. Beslutningsforslaget blev efter 1.  

 behandling  

 henvist til behandling i Sundhedsudvalget.
Møder Udvalget har behandlet beslutningsforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Dansk Tandlægeforening.
 Indenrigs- og sundhedsministeren har over for udvalget  

 kommenteret den skriftlige henvendelse.
Spørgsmål Udvalget har stillet 14 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse.
Dansk Folkepartis medlemmer af udvalget mener, at der som  

 hovedregel skal sørges godt for de ældre.
Dansk Folkeparti har derfor  

 tilgodeset de ældre ved at indføre ældrechecken og udvide helbredstillægget  

 til  

 at også at omfatte proteser.
 Dansk Folkeparti vil fortsat have som mål, at alle borgere i  

 dette land skal have mulighed for gode tandhygiejniske tilbud, men dette  

 beslutningsforslag omfatter kun en meget lille del af kommunerne og vil i  

 løbet  

 af en 10-årig periode blive for smalt og skabe ulighed i befolkningen.
 Et  

  

 andet mindretal  

  

 i  

 udvalget (S, SF og EL) indstiller beslutningsforslaget til  

  

 vedtagelse uændret.
Socialdemokratiets medlemmer af udvalget skal pege på, at en ny  

 undersøgelse fra Ældre Sagen viser, at ældre i gennemsnit bruger 4.000 kr. om  

 året på tandlægeregninger.
Det er dobbelt så meget som gennemsnittet af den  

 voksne del af befolkningen, der betaler godt 2.000 kr.
Undersøgelsen viser, at de ældre generelt har gode tænder og er  

 glade for deres tandlæge.
Men den viser også, at de økonomisk svage har flest  

 udgifter til tandlæge, fordi de ikke regelmæssigt får tandpleje ligesom dem  

 med  

 de højere indkomster.
Regningen for de ældre løber op, fordi de har mere  

 krævende tænder end de unge.
De har levet i en tid, hvor man fik masser af  

 huller og paradentose, hvor tænderne løsner sig, og det er derfor meget  

 komplekst, hvad de skal have lavet hos tandlægen.
Mange ældre mennesker har aldrig haft glæde af en ordentlig  

 tandpleje.
Da de var børn og skulle lære gode tandvaner, var der ikke nogen  

 hjælp at hente, og nogle af dem har en meget lille viden om, hvordan de skal  

 passe på deres tænder.
De har aldrig modtaget tandpleje i det fornødne  

 omfang,  

 og de har aldrig gået til regelmæssig kontrol hos tandlægen.
Derfor er det  

 også  

 en gruppe med meget ringe tandsundhed, men det betyder ikke, at der ikke kan  

 gøres noget for at hjælpe dem.
Forsøg fra Herlev og Ballerup Kommuner viser, at der er god  

 grund til at give kommunerne mulighed for at etablere et supplerende  

 tandplejetilbud til borgere med særlige behov.
Forsøgene har vist, at det er  

 muligt at gøre ældre mere opmærksomme på tandsundhed, og at det kan få  

 borgere,  

 der ellers ikke har gået regelmæssigt til tandlæge, til at komme der  

 jævnligt.
Resultaterne har ikke ladet vente på sig: Færre ældre har mistet  

 deres tænder, og de ældre mennesker, der havde proteser, har fået en klar  

 forbedring.
Det har også betydet en bedre livskvalitet for dem, der ikke har  

 mistet deres tænder, og en besparelse, fordi det har været muligt at  

 nedbringe  

 antallet af store og kostbare behandlinger.
Det er blandt andet den opsøgende  

 funktion, der har været en del af grunden til forsøgets succes  en  

 succes, som  

 Socialdemokratiet mener at kommuner overalt i landet bør have mulighed for at  

 gøre efter.
Det burde glæde regeringen, at der med dette beslutningsforslag  

 indføres frit valg mellem den kommunale og den private tandlæge, således at  

 borgere, der har behov for et opsøgende, supplerende tandplejetilbud, selv  

 kan  

 vælge, om de ønsker hjælp fra de private eller de kommunale tandlæger.  

 Socialdemokratiet ønsker at mindske den ulighed, der er i tandsundhed   

 både  

 den ulighed, der hersker mellem aldersgrupperne, og den ulighed, der kommer  

 af  

 forskellig økonomisk formåen.
Socialdemokratiet mener, at dette  

 beslutningsforslag er et vigtigt skridt på vejen.
 Et  

  

 tredje mindretal  

  

 i  

 udvalget (RV og KD) vil ved 2. behandling stemme hverken for eller imod  

 beslutningsforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KD)  

    

 Jette Bergenholz Bautrup (S)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Karen J.
Klint (S)  

    

 Lene Garsdal (SF)  

    

 Line Barfod (EL)  

    

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 140 Bilagsnr.
