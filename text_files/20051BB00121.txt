Fremsat den 6. april 2006 af Niels Helveg Petersen  

 (RV), Marianne Jelved (RV) og Bente Dahl (RV) Forslag til folketingsbeslutning om  

 et kirkeligt udvalg Folketinget opfordrer regeringen til at fremsætte lovforslag om nedsættelse  

 af et kirkeligt udvalg, der skal udarbejde udkast til en kirkeforfatningslov  

 som opfølgning på grundlovens § 66.
Bemærkninger til  

 forslaget Siden 1849 har den danske  

 grundlov (§ 66) indeholdt bestemmelsen: »Folkekirkens forfatning ordnes ved  

 lov«.  

 Der er ikke tvivl om, hvad meningen med bestemmelsen var.
Det var, at  

 der  

 skulle være regler, der sikrede folkekirken betydeligt selvstyre i forhold  

 til  

 staten.
Efter systemskiftet i 1901 kom der for alvor gang i bestræbelserne på  

 at udmønte løfteparagraffen i praktisk lovgivning.
Efter forslag fra minister  

 for kirke- og undervisningsvæsenet I.C.
Christensen gennemførtes i 1903  

 lovgivningen om menighedsråd.
Samtidig blev vedtaget en lov om et kirkeligt  

 udvalg.
Opgaven for det kirkelige udvalg er beskrevet i loven om et kirkeligt  

 udvalg som vedtaget af Folketinget den 5. maj 1903. Det hedder i denne lovs §  

 1:
 »Når menighedsråd er  

 valgte i overensstemmende med loven om disse, nedsættes der er et Udvalg af  

 Medlemmer  

 af Folkekirken, dels gejstlige, dels lægfolk, til at afgive betænkning over  

 og  

 gøre forslag til de bestemmelser, som anses fornødne til gennemførelsen af  

 den  

 i Grundloven foreskrevne ordning af kirkens forfatning, og hvad dermed står i  

 forbindelse,  

 derunder også angående ordningen af præstevalg og af retsplejen i gejstlige  

 sager«.
 Derefter følger i § 2  

 nærmere bestemmelser om det kirkelige udvalgs sammensætning og i § 3  

 procedureregler  

 for valg af medlemmer.
Som et kuriosum skal  

 nævnes, at § 5 indeholder en bestemmelse om, at der tillægges udvalgets  

 medlemmer  

 6 kr. i dagpenge for hver møde- og rejsedag samt godtgørelse for  

 befordringsudgifter! Det kirkelige udvalgs  

 formand, Skat Rørdam, aflagde rettidig betænkning den 18. februar 1907.  

 Betænkningen  

 indeholder et udkast til lov om folkekirkens forfatning, som aldrig er blevet  

 gennemført.
 Det er forslagsstillernes  

 opfattelse, at tiden er kommet til at gøre et nyt forsøg på at leve op til  

 grundlovens § 66. Det er endvidere forslagsstillernes opfattelse, som det kom  

 til udtryk på Det Radikale Venstres landsmøde september 2005, at der ved lov,  

 i  

 konsekvens af grundlovens § 66, skal vælges et landsdækkende kirkeråd og et  

 kirkemøde.
Det skal understreges, at  

 et sådant forslag bygger på den nuværende grundlov.
Ved en kommende revision  

 af  

 grundloven er det klart, at der må tages stilling til, om folkekirkens  

 historisk forankrede særstatus, herunder om statens understøttelse af  

 folkekirken, skal videreføres.
 Nærværende beslutningsforslag  

 bygger helt og holdent på den tankegang, der i 1903 lå bag forslaget om  

 nedsættelse  

 af det kirkelige udvalg.
Folkekirken har i de  

 senere år været udsat for en del sager, der viser behovet for, at folkekirken  

 inden  

 for grundlovens nuværende rammer får ret til at styre egne indre anliggender,  

 således som det var grundlovsfædrenes hensigt.
Disse sager har blandt andet  

 givet Landsforeningen af Menighedsrådsmedlemmer anledning til at foreslå, at  

 der gennemføres en analyse af folkekirkens ledelse og  

 organisation. Ønsket  

 om en kirkeforfatning er kommet til udtryk fra en række bisper og andre  

 gejstlige  

 samt fra store dele af det kirkelige landskab.
Et kirkeligt  

 udvalg skal sikre, at det bliver folkekirkens egne medlemmer, gejstlige og  

 lægfolk, der står i spidsen for arbejdet med kirkeforfatningen.
I det  

 kirkelige  

 udvalg bør der være flertal af lægfolk.
Rummeligheden i den danske  

 folkekirke er et stort gode og skal ubetinget fastholdes.
Efter  

 forslagsstillernes  

 opfattelse kan dette fuldt så godt opnås under en kirkeforfatning, der sikrer  

 folkekirken ret til at styre egne indre anliggender.
Det er ingen trussel  

 imod  

 rummeligheden, at folkekirken ledes af en forsamling valgt af dens egne  

 medlemmer.
Danske erfaringer med valgte forsamlinger viser det modsatte,  

 nemlig  

 at ensrettethed og yderligt gående synspunkter kommer til kort i de  

 folkevalgte  

 forsamlinger.
I den nuværende kirkeordning er det Folketinget, der er øverste  

 instans i forhold til folkekirken.
Det kunne forsvares og forstås i tidligere  

 tiders bondesamfund, hvor Folketingets enkelte medlemmer som oftest havde nær  

 kontakt med deres egen sognekirke og fulgte det kirkelige liv på deres  

 hjemegn.  

 Det er i dag ikke det typiske billede.
Et stort antal af Folketingets  

 medlemmer  

 interesserer sig kun lidt for folkekirkens dagligdag.
Folkekirkelige  

 overvejelser  

 spiller en ringe rolle for de fleste vælgere på valgdagen, og kandidaters syn  

 på kirkelige forhold er yderst sjældent af betydning for opstillinger.
 I lyset af denne  

 udvikling forekommer det naturligt at knytte tråden til grundlovsfædrenes  

 oprindelige hensigt og at lade sig inspirere af den tillid til kirkens  

 lægfolk  

 og gejstlige, som kom til udtryk i det kirkelige udvalgs arbejde fra  

 1903-1907.
Et kommissorium for det  

 kirkelige udvalg bør efter forslagsstillernes opfattelse i hvert fald  

 indeholde  

 følgende 1.  

 	  

 Regler om medlemskab.
 2.  

 	  

 De kirkelige organers sammensætning og kompetencer.
 3.  

 	  

 De kirkelige embeders udnævnelser og kompetencer.
 4.  

 	  

 Regler for »frihedsrettigheder«.
 5.  

 	  

 Regler om behandling af læresager.
 6.  

 	  

 Regler for folkekirkens økonomi  herunder kirkeskatten.
