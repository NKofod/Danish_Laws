 Resumé  


  

 En mand blev den 6. september 1995 skilt ved dom og i den forbindelse  

 pålagt at betale ægtefællebidrag til sin tidligere hustru i 10 år regnet fra  

 dommens dato.
Den 7. februar 1996 bestemte Københavns Overpræsidium at manden  

 fra den 15. september 1995 skulle betale 8.000 kr. om måneden i  

 ægtefællebidrag  

 til sin tidligere hustru.
Manden klagede den 16. februar 1996 over  

 afgørelsen.  

 Den 22. februar 1996 meddelte overpræsidiet at man havde besluttet at  

 genoptage  

 behandlingen af sagen, og den 7. august 1996 fastholdt overpræsidiet sin  

 tidligere afgørelse.
Manden klagede igen, og overpræsidiet sendte den 2. september  

 1996 klagen til Civilretsdirektoratet.
Civilretsdirektoratet besluttede den  

 3.  

 juni 1997 at nedsætte bidraget til 500 kr. med virkning fra den 15. oktober  

 1996. Manden klagede igen til Civilretsdirektoratet som traf afgørelse om at  

 tillægge nedsættelsen af bidraget virkning fra den 15. september 1996.
I klagen til ombudsmanden gjorde manden gældende at afgørelsen om  

 nedsættelse af bidraget burde have virkning fra et tidligere tidspunkt.  

 Ombudsmanden skrev i en foreløbig redegørelse bl.a. at sagen allerede efter  

 den  

 første klage kompetencemæssigt henhørte under Civilretsdirektoratet.  

 Overpræsidiet var derfor ikke berettiget til at genbehandle sagen, men burde  

 have videresendt den til Civilretsdirektoratet.
Det kunne endvidere ikke  

 udelukkes at dette forhold havde betydning for Civilretsdirektoratets  

 afgørelse  

 om tilbagevirkende kraft.
 Civilretsdirektoratet tog ombudsmandens opfattelse til  

 efterretning og besluttede efterfølgende at genoptage sagen. (J.nr.  

 1997-2240-651).
Ændring af ægtefællebidrag med tilbagevirkende kraft.  

 Genoptagelse.
Remonstration.
Sagsbehandlingstid Ved Y-by Civilrets dom af 6.  

 september 1995 blev A pålagt bidragspligt over for B i 10 år fra dommens  

 dato.
Den 7. februar 1996 traf  

 Københavns Overpræsidium afgørelse om at A fra den 15. september 1995 skulle  

 betale 8.000 kr. om måneden i ægtefællebidrag til B.
Overpræsidiet oplyste  

 A's  

 advokat om at afgørelsen kunne påklages til Civilretsdirektoratet.
Om den  

 nærmere procedure skrev Overpræsidiet følgende:
 "...
En eventuel klage sendes til  

 Overpræsidiet.
Deres klage med bilag vil herefter blive sendt til  

 Civilretsdirektoratet sammen med sagens øvrige akter.
..." Herefter klagede A's advokat - ved brev af 16.  

 februar 1996 til overpræsidiet - over afgørelsen.
Advokaten skrev bl.a.  

 følgende:
 "Jeg skal hermed anmode  

 Dem om at indbringe ovennævnte sag for Civilretsdirektoratet.
 ...
Da jeg således mener, at afgørelsen  

 er fuldstændig forkert ud fra de sædvanlige principper og beregningsmåder -  

 herunder ud fra sædvanlige selskabsretlige regler - må jeg anmode om, at  

 afgørelsen om bidrag ændres med virkning fra 15.9.1995 og ikke først fra,  

 sagen  

 bliver færdigbehandlet af Civilretsdirektoratet, idet min klient ikke har  

 mulighed for overhovedet at betale bidrag af den omhandlede  

 størrelsesorden." I brevet redegjorde A's  

 advokat for hvorfor hun mente at overpræsidiets afgørelse var forkert.
I den  

 forbindelse oplyste advokaten bl.a. at B havde modtaget en kommission på  

 100.000 kr. i 1995, samt at A's indtægter var faldet - da han var blevet  

 opsagt fra sit arbejde pr. 31. august 1995.
Ved brev af 22. februar 1996  

 meddelte overpræsidiet A's advokat at man havde besluttet at genoptage sagens  

 behandling.
Overpræsidiet skrev således:
 "...
 Da brevet ses at indeholde  

 nye oplysninger af betydning for sagen, vil Overpræsidiet foretage en ny 1.  

 instans behandling af bidragssagen.
 Det er Civilretsdirektoratets  

 sædvanlige praksis, at tilbagesende sager til 1. instansbehandling, når nye  

 oplysninger påberåbes.
..." Ved brev af samme dato  

 oplyste Københavns Overpræsidium B's advokat om klagen.
Den 7. august 1996 meddelte  

 overpræsidiet A's advokat at man havde truffet afgørelse om at bidraget ikke  

 skulle ændres.
Brevet indeholdt samme klagevejledning som brevet af 7.  

 februar  

 1996.
 A's advokat meddelte den 22.  

 august 1996 overpræsidiet at hun ønskede at klage over afgørelsen af 7.  

 august  

 1996. A  

 's advokat bemærkede at hun  

 allerede den 16. februar 1996 havde påklaget afgørelsen af 7. februar 1996.  

 Samme dag informerede A's advokat B's advokat om klagen.
 Den 2. september 1996  

 videresendte overpræsidiet klagen til Civilretsdirektoratet.
 Den 3. juni 1997 traf  

 Civilretsdirektoratet afgørelse om at nedsætte størrelsen af bidraget til 500  

 kr. månedligt - med virkning fra den 15. oktober 1996. Med hensyn den  

 tilbagevirkende  

 krafts udstrækning skrev direktoratet følgende:
 "...
Med hensyn til  

 ændringstidspunktet kan vi oplyse, at en ændring af et bidrag normalt først  

 har  

 virkning fra den første forfaldsdag efter den trufne afgørelse.
Det gælder  

 også  

 bidrag, der forfalder under statsamtets eller Civilretsdirektoratets  

 behandling  

 af sagen. Ændringer omfatter både forhøjelse, nedsættelse og bortfald af  

 bidraget.
Baggrunden for dette er, at  

 parterne skal kunne indrette deres økonomiske forhold på den trufne afgørelse  

 om bidrag.
Den bidragsberettigede skal således kunne regne med at modtage  

 forfaldne bidrag, og den bidragspligtige bør ikke kunne mødes med krav om  

 efterbetaling.
En ændring kan dog i særlige  

 tilfælde få virkning fra et tidligere tidspunkt.
Det kan navnlig ske i  

 følgende  

 situationer:
 En part har givet urigtige oplysninger, eller har  

 undladt at give relevante oplysninger.
 Statsamtets afgørelse er efter Civilretsdirektoratets  

 opfattelse åbenbart urigtig.
 Sagsbehandlingen har trukket urimelig længe ud på grund  

 af den bidragsfastsættende myndighed eller en af sagens parter.
 Vi finder efter en samlet  

 vurdering af sagen, herunder sagsbehandlingstiden i Civilretsdirektoratet, at  

 bidraget bør nedsættes med virkning fra den 15. oktober 1996, hvor (B) var  

 blevet gjort bekendt med Deres klage.
..." A's advokat klagede den 4.  

 juni 1997 over at nedsættelsen ikke var tillagt yderligere tilbagevirkende  

 kraft.
I et brev til direktoratet henviste hun bl.a. til at B var blevet  

 orienteret om klagen over Københavns Overpræsidiums afgørelse allerede den  

 22. februar 1996. Endvidere oplyste A's advokat at B's advokat var blevet  

 bekendt med den fornyede klage den 22. august  

 1996. A  

 's advokat anførte herudover  

 at det var B - og ikke A - der havde undladt at oplyse om en indtægt i 1995.
 Civilretsdirektoratet  

 behandlede sagen på ny og traf ny afgørelse den 31. juli 1997 hvorefter  

 nedsættelsen fik virkning fra den 15. september 1996. I brevet skrev  

 direktoratet følgende:
 "...
 Vi har nu behandlet sagen på  

 ny, og vi finder herefter, at bidraget bør nedsættes til 500 kr. månedligt  

 med  

 virkning fra den 15. september 1996, der er første forfaldsdag efter det  

 tidspunkt,  

 hvor (B) var blevet bekendt med, at De ville påklage overpræsidiets  

 afgørelse.  

 Der henvises til side 3 i afgørelsen af 3. juni 1997. Det bemærkes, at vi  

 ikke  

 kendte til brevet af 22. august 1996 på afgørelsestidspunktet, og vi havde  

 heller ikke spurgt Dem, om De tidligere havde gjort (B) bekendt med klagen.
 Vi finder endelig ikke, at  

 der er grundlag for at give afgørelsen yderligere tilbagevirkende kraft  

 henset  

 til sagsbehandlingstiden, idet der ved afgørelsen af 3. juni 1997 er taget  

 højde for den lange sagsbehandlingstid.
Vi finder særlig ikke, at det  

 forhold, at overpræsidiet valgte at genoptage bidragssagen i marts 1996,  

 efter  

 der var fremkommet nye oplysninger i sagen, kan medføre, at bidraget  

 nedsættes  

 fra et tidligere tidspunkt.
Vi har herved lagt vægt på, at når der fremkommer  

 nye oplysninger efter overpræsidiets afgørelse, bør overpræsidiet behandle  

 sagen på ny, idet parterne på denne måde sikres, at der er 2 instanser der  

 behandler sagen.
..." Den 22. august 1997 indbragte  

 A's advokat direktoratets afgørelse af 31. juli 1997 for mig.
I klagen  

 anførte  

 hun bl.a. følgende:
 "På denne baggrund gør  

 jeg gældende, at Civilretsdirektoratet er forpligtet til at fastsætte  

 bidraget  

 fra den 15. september 1995, idet de oplysninger, der har været lagt til grund  

 for afgørelsen, har været tilgængelige siden sagsbehandlingen startede for  

 Københavns Overpræsidium.
 Det er alene min klients  

 tidligere hustru, der har tilbageholdt relevante oplysninger.
Endvidere gør jeg gældende,  

 at sagsbehandlingen for Københavns Overpræsidium med deres to behandlinger af  

 samme sag har trukket urimeligt længe ud, hvilket må komme min klient til  

 gode,  

 hvilket ikke ses at være tilfældet i tilstrækkeligt omfang." På baggrund af klagen bad jeg  

 den 29. september 1997 Civilretsdirektoratet om en udtalelse i sagen samt om  

 udlån af sagens akter.
I den forbindelse bad jeg særligt om direktoratets og  

 overpræsidiets bemærkninger til at overpræsidiet - efter at have modtaget  

 klagen af 16. februar 1996 - ikke videresendte denne til direktoratet i  

 overensstemmelse  

 med klagen.
 Overpræsidiet anførte i sin  

 udtalelse af 7. november 1997 bl.a. følgende:
 "...
Idet klageskrivelsen  

 indeholdt flere nye oplysninger - herunder specielt oplysninger om hustruens  

 provisionsindtægt for bl.a. 1995 og at der lå helbredsmæssige grunde bag  

 mandens fratræden, fandt man det rigtigst og i overensstemmelse med praksis  

 at  

 genbehandle sagen med ny 1. instansbehandling, således at hver af parterne  

 blev  

 tilsikret mulighed for en reel 2. instansbehandling af Deres sag.
Sagens  

 genoptagelse til ny 1. instansbehandling blev meddelt begge parter ved  

 skrivelse herfra af 22.2.97, og der ses ikke tidligere at være fremkommet  

 indsigelse herimod.
..." Direktoratet anførte i sin  

 udtalelse af 1. december 1997 følgende:
 "...
Vi skal understrege, at  

 beslutningen om at nedsætte bidraget hovedsageligt skyldes (X) A/S´s dårlige  

 resultat i 1995 og 1996 i forhold til resultatet for 1994, der lå til grund  

 for  

 overpræsidiets afgørelse.
Beslutningen om at nedsætte bidraget med  

 tilbagevirkende  

 kraft var således hverken begrundet i urigtige oplysninger, eller at  

 overpræsidiets afgørelse var åbenbart urigtig, men byggede på en samlet  

 vurdering af sagen, herunder sagsbehandlingstiden i Civilretsdirektoratet.
 Vi skal endvidere præcisere,  

 at vi tilsluttede os overpræsidiets vurdering i afgørelsen af 7. august 1996  

 om, at der ved afgørelsen skulle ses bort fra (B)'s indtægt i foråret 1995 på  

 100.000 kr.
 Ombudsmanden har særligt  

 anmodet om bemærkninger til Københavns Overpræsidiums beslutning om at  

 genoptage sagen på baggrund af klageskrivelsen af 16. februar 1996.
Overpræsidiets udtalelse af  

 7. oktober 1997 vedlægges.
Civilretsdirektoratet kan henholde sig hertil med  

 den tilføjelse, at vi normalt beder statsamtet/overpræsidiet om at behandle  

 en  

 sag igen, hvis der fremkommer nye oplysninger.
Dette skyldes, at vi som  

 klageinstans ikke bør tage stilling til en sag på grundlag af oplysninger,  

 som  

 statsamtet/overpræsidiet ikke havde ved afgørelsen.
På denne måde sikres det,  

 at parterne får mulighed for at få sagen prøvet af 2 instanser.
 I denne sag blev det i klagen  

 bl.a. oplyst, at (B) havde haft en indtægt på 100.000 kr. i 1995. Denne  

 oplysning var ny, og hvis oplysningen var korrekt, ville den kunne medføre  

 nedsættelse/bortfald af bidraget med tilbagevirkende kraft.
 Det er på den baggrund  

 Civilretsdirektoratets opfattelse, at sagen ville være blevet sendt tilbage  

 til  

 behandling i første instans, hvis overpræsidiet havde fremsendt klagen  

 hertil.  

 Direktoratet mener derfor, at overpræsidiets beslutning om at genoptage sagen  

 var hensigtsmæssig.
..." Den 9. december 1997 afgav  

 A's advokat sine bemærkninger hertil og den 18. december 1997 tilføjede hun:
 "I fortsættelse af min  

 skrivelse af 9. ds. skal jeg herved præsicere, at (B) allerede fra medio  

 februar 1996 har været bekendt med mine indsigelser imod bidragets størrelse.  

 (B) var således bekendt med, at hun ikke kunne holde modtagelsen af kr.  

 100.000,00 skjult for Statsamtet.
Årsagen til min ovennævnte  

 præcisering er, at Civilretsdirektoratet har gjort gældende, at (B) ikke var  

 bekendt med klagen eller indholdet af klagen, hvorfor man ikke ville lade  

 bidragsfastsættelsen gå længere tilbage." I min foreløbige udtalelse  

 skrev jeg bl.a.:
"Jeg har forstået klagen  

 fra A's advokat således at hun for så vidt er indforstået med  

 Civilretsdirektoratets afgørelse hvorefter hendes klient skal betale 500 kr.  

 om  

 måneden i bidrag til sin fraskilte hustru.
Det er derimod A's advokats  

 opfattelse at afgørelsen burde have været tillagt yderligere tilbagevirkende  

 kraft, primært fra den 15. september 1995, subsidiært fra den 22. februar  

 1996,  

 hvor B's advokat var blevet bekendt med A's første klage til  

 Civilretsdirektoratet.
 Klagen rejser det generelle  

 spørgsmål om hvorvidt overpræsidiet kunne genoptage sagens behandling på  

 baggrund af A's advokats klage af 16. februar 1996 eller om overpræsidiet  

 efter  

 modtagelsen af klagen burde have videresendt sagen til behandling i  

 Civilretsdirektoratet med overpræsidiets eventuelle bemærkninger.
 Efter min foreløbige  

 undersøgelse har jeg - som nævnt indledningsvis - besluttet at koncentrere  

 min  

 undersøgelse omkring dette spørgsmål og den eventuelle betydning heraf for  

 fastsættelse af bidrag med tilbagevirkende kraft.
 I det følgende vil jeg først  

 se på Civilretsdirektoratet som rekursinstans (1). Derefter vil jeg behandle  

 spørgsmålet om overpræsidiets/statsamternes adgang til at genoptage  

 behandlingen af en sag efter at have modtaget en klage stilet til  

 direktoratet  

 (2) samt se på om hvilken betydning dette kan have for A's sag (3).
1. Civilretsdirektoratet som rekursinstans Overpræsidiets afgørelse om  

 fastsættelse af bidrag er truffet efter ægteskabslovens § 50 der har følgende  

 ordlyd:
 '  

  

 § 50. Indgår ægtefællerne ikke selv aftale herom, afgør retten  

 spørgsmålet om bidragspligt, herunder spørgsmålet om pligtens varighed,  

 medens  

 statsamtet fastsætter bidragets størrelse.
 ...
 Stk. 2. Afgørelser efter stk.  

 1 træffes under hensyn til, i hvilket omfang den, der ønsker bidrag, selv kan  

 skaffe sig et efter sine livsvilkår tilstrækkeligt underhold, og hvorvidt den  

 anden part efter sine økonomiske forhold og de øvrige omstændigheder formår  

 at  

 udrede bidrag.
...' Overpræsidiets afgørelse om  

 et bidrags størrelse kan påklages/rekurreres til Civilretsdirektoratet.
Der  

 er  

 tale om ulovbestemt administrativ rekurs som følge af at  

 Civilretsdirektoratet er overordnet myndighed.
Dette forhold er bl.a. nærmere  

 beskrevet i ombudsmandens beretning for året 1988 (henholdsvis s. 276 og  

 299):
 '...
 Statsamternes afgørelser i de  

 undersøgte sagstyper kan påklages af parterne til Familieretsdirektoratet (nu  

 Civilretsdirektoratet - min bemærkning) som et led i det over-  

 underordnelsesforhold, der er etableret mellem dette og statsamterne.
 ...
1)  

  

 Familieretsdirektoratets retlige status Familieretsdirektoratet blev  

 med virkning fra 1. oktober 1982 oprettet ved beslutning truffet af  

 justitsministeren.
Direktøren har i visse sager  

 umiddelbart referat til ministeren og er i andre underlagt  

 Justitsministeriets  

 departement.
Den nærmere opdeling af sagerne er foretaget i en skrivelse af  

 27.  

 september 1982 fra Justitsministeriet til direktoratet:
 'Direktøren for  

 Familieretsdirektoratet står i sit embede i nedenfor anførte omfang under  

 justitsministeren.
1. Afgørelse af konkrete og  

 generelle sager vedrørende familie-, adoptions- og navneret ...' En af de vigtigste  

 konsekvenser af denne indplacering af direktoratet er, at direktoratets  

 afgørelser i sager som de undersøgte ikke kan påklages til  

 Justitsministeriets  

 departement.
Forholdet mellem statsamterne  

 og direktoratet er hverken reguleret i loven eller ved administrative  

 beslutninger.
Det følger imidlertid af den ovenfor beskrevne opgavetildeling,  

 at direktoratet har overtaget de beføjelser, der tidligere tilkom  

 Justitsministeriets  

 familieretskontor.
Statsamternes afgørelser kan derfor på ulovbestemt  

 grundlag  

 påklages til direktoratet, ligesom direktoratet på eget initiativ kan omgøre  

 konkrete afgørelser; endvidere kan direktoratet udstede generelle og konkrete  

 tjenestebefalinger både vedrørende statsamternes sagsbehandling og vedrørende  

 indholdet af de afgørelser, statsamterne træffer.
 Adgangen til at indgive klage  

 tilkommer parterne dvs. de personer, der har en individuel retlig interesse i  

 sagernes udfald.
I mangel af lovbestemmelser  

 om klageordningen må det antages, at de almindelige ulovfæstede principper om  

 rekurs gælder.
Dette indebærer bl.a.  

  

 at  

  

 der ikke gælder egentlige klagefrister,  

  

 at  

  

 direktoratets prøvelse af de påklagede afgørelser omfatter både retlige  

 spørgsmål og rene hensigtsmæssighedsspørgsmål,  

  

 at  

  

 der i udstrakt grad kan inddrages nyt processtof under sagens  

 behandling i klageinstansen samt  

  

 at  

  

 direktoratet kan reagere med stadfæstelse, omgørelse, hjemvisning samt  

 afvisning.
...' Når der er mulighed for  

 administrativ rekurs, er det fast antaget at den klageberettigede i forhold  

 til den underordnede myndigheds afgørelse har ret til at påklage afgørelsen  

 til den højere forvaltningsmyndighed som - hvis de processuelle betingelser  

 er opfyldt -har pligt til at tage stilling til den påklagede afgørelse, jf.  

 Karsten Revsbech, Forvaltningsret, Almindelige emner (1997), s.  

 239f  

 og Karsten Loiborg mfl.,  

 Forvaltningsret (1994), s. 631.
En rekursinstans prøvelse af  

 en afgørelse udgør som udgangspunkt en fuldstændig prøvelse af hele sagens  

 faktum og af alle sagens retlige spørgsmål og i forlængelse heraf en  

 stillingtagen til den konkrete subsumption i sagen, jf.
Karsten Loiborg mfl.,  

 Forvaltningsret, s. 652. Hvis ikke andet følger af loven, kan rekursinstansen  

 reagere med afvisning, stadfæstelse, ændring, ophævelse og hjemvisning.  

 Karsten Loiborg mfl., Forvaltningsret, s. 657, beskriver mulighederne på  

 følgende måde:
 '...
Ved  

  

 afvisning  

  

 forstås her, at procesforudsætningerne ikke er til stede,  

 (...) f.eks. hvis klageren ikke er klageberettiget, eller hvis klagefristen  

 er  

 overskredet, og der ikke bortses herfra.
Afvisning indebærer, at sagen ikke  

 undergives realitetsbehandling.
 Ved  

  

 stadfæstelse  

  

 forstås her, at procesforudsætningerne har været  

 opfyldt, og at rekursinstansen efter realitetsbehandling af klagen ikke  

 finder  

 grundlag for at ændre eller ophæve underinstansens afgørelse.
 Ved  

  

 ændring  

  

 forstås her, at rekursinstansen efter realitetsbehandling  

 af sagen finder, at underinstansens afgørelse skal ændres, og hvor  

 rekursinstansen herefter sætter sin egen afgørelse i stedet.
Ved  

  

 ophævelse  

  

 forstås her, at der ikke er hjemmel til den af underinstansen  

 trufne afgørelse, og at rekursinstansen ikke har hjemmel til eller ønsker at  

 sætte sin egen (indholdsmæssigt ændrede) afgørelse i stedet.
Ophævelse sker  

 ligeledes, hvor underinstansens sagsbehandling har været så mangelfuld, at  

 det  

 ikke vil være forsvarligt for rekursinstansen at træffe afgørelse i sagen -  

 som i virkeligheden - 1. instans.
Dette er i alle fald aktuelt når, hvor  

 underinstansen har begået sagsbehandlingsfejl, som bevirker afgørelsens  

 ugyldighed (...) og - herunder sagsbehandlingsfejl i underinstansen, som  

 rekursinstansen ikke kan reparere.
 ...
Hjemvisning  

  

 indebærer, at det overlades til førsteinstansen at  

 træffe fornyet afgørelse i sagen.
Hjemvisning kan ske, hvor afgørelsen  

 ophæves  

 på grund af sagsbehandlingsfejl, eller i tilfælde, hvor sagen på grund af  

 nova  

 har ændret sig væsentligt, og hvor det samtidig - bl.a. af hensyn til at  

 parten  

 fortsat har en rekursmulighed - bør overlades til førsteinstansen at træffe  

 afgørelse i sagen på det nye grundlag.
...' Særligt om hjemvisning  

 skriver Karsten Revsbech, Forvaltningsret, Almindelige emner, s.  

 284f, som følger:
 '...
En sådan indebærer, at sagen  

 sendes tilbage til førsteinstansen med henblik på, at denne kan træffe en ny  

 afgørelse i sagen.
Det er ikke ualmindeligt, at rekursinstansen i forbindelse  

 med en hjemvisning fastsætter, hvilke retningslinier der bør følges ved den  

 fornyede behandling af sagen.
Førsteinstansen vil normalt være nødsaget til  

 at  

 følge disse retningslinier, idet en afgørelse i strid med disse kan forventes  

 indbragt for rekursinstansen og ændret i overensstemmelse med  

 retningslinierne.
Hvis rekursinstansen ikke udtrykkeligt har fastsat  

 retningslinierne for den fornyede behandling, vil disse ofte fremgå indirekte  

 af rekursinstansens begrundelse for at tilsidesætte førsteinstansens  

 afgørelse.
 ...
Hjemvisning vil blive  

 foretrukket frem for ændring i situationer, hvor førsteinstansens afgørelse  

 er  

 behæftet med sådanne mangler eller bygger på et sådant forældet grundlag  

 (fordi  

 der er fremkommet nye oplysninger, som ikke forelå på tidspunktet for  

 førsteinstansens afgørelse) at en ændret afgørelse i rekursinstansen i  

 realiteten ville være en ren førsteinstansafgørelse.
Hjemvisning kan således  

 forventes, hvor førsteinstansen findes at have bygget på et forkert retligt  

 grundlag, eller hvor der konstateres væsentlige sagsbehandlingsmangler ved  

 førsteinstansens afgørelse.
Ligeledes, hvor førsteinstansen findes at have  

 bygget på et klart utilstrækkeligt oplysningsgrundlag.
Endvidere, hvor der i  

 klagesagen er anført spørgsmål eller henvist til oplysninger, som  

 førsteinstansen ikke har taget stilling til, eller hvor der er sket  

 væsentlige  

 ændringer i faktum (nova).
...' Af overpræsidiets brev af 22.  

 februar 1996 fremgår at 'det er Civilretsdirektoratets sædvanlige praksis, at  

 tilbagesende sager til 1. instansbehandling, når nye oplysninger påberåbes'.
 Af direktoratets udtalelse af  

 1. december 1997 fremgår at overpræsidiets beslutning om at genoptage sagen -  

 efter direktoratets opfattelse - var hensigtsmæssig idet sagen alligevel  

 ville  

 være blevet sendt tilbage til behandling i underinstansen hvis overpræsidiet  

 umiddelbart havde fremsendt klagen til direktoratet.
 Jeg forstår på den baggrund  

 at det er direktoratets praksis at en klage automatisk - uden en egentlig  

 realitetsprøvelse - sendes retur til underinstansen hvis direktoratet  

 konstaterer at der er kommet nyt som ikke er indgået i underinstansens  

 behandling  

 af sagen.
Det er - i lyset af det jeg  

 har anført ovenfor - min foreløbige opfattelse at Civilretsdirektoratet ikke  

 er  

 berettiget til automatisk at sende en klagesag til underinstansen uden en  

 realitetsprøvelse alene med den begrundelse at der er blevet påberåbt nye  

 oplysninger.
Direktoratet er (som rekursinstans) forpligtet til at behandle  

 klagen og efterprøve den afgørelse som der bliver klaget over.
Dette er  

 selvsagt ikke til hinder for at resultatet af prøvelsen - efter en konkret  

 vurdering - kan blive hjemvisning til fornyet behandling ved underinstansen.
2. Genoptagelse af behandling af en sag i underinstansen Det fremgår af sagens akter  

 at overpræsidiet ved sin afgørelse af 7. februar 1996 meddelte at afgørelsen  

 kunne påklages til Civilretsdirektoratet.
Om den nærmere procedure stod der i  

 afgørelsen at en eventuel klage skulle sendes til overpræsidiet hvorefter  

 klagen ville blive sendt til Civilretsdirektoratet.
 (A)'s advokat klagede den 16.  

 februar 1996 og bad om at sagen blev indbragt for Civilretsdirektoratet.  

 Overpræsidiet  

 besluttede imidlertid at genoptage sagens behandling, og klagen blev ikke  

 sendt til Civilretsdirektoratet.
Ordningen med at en eventuel  

 klage indsendes gennem overpræsidiet og ikke stiles direkte til  

 Civilretsdirektoratet (omvendt postgang) fremgår hverken af lov eller  

 bekendtgørelse.
I ombudsmandens beretning for året 1988 (s. 276) er praksis  

 beskrevet således:
 '...
 Familieretsdirektoratet har  

 bestemt, at klager skal indgives til statsamtet, hvorfra sagen videresendes  

 med akterne og statsamtets eventuelle bemærkninger til direktoratet.
 Det følger af  

 forvaltningslovens § 25, at statsamterne skal vejlede om klagemuligheden samt  

 om, at klagen indgives gennem statsamtet.
...' Ved min behandling af sagen  

 har jeg herefter lagt til grund at ordningen bygger på en  

  

 beslutning  

  

 truffet af Civilretsdirektoratet.
Spørgsmålet er  

 herefter om en ulovfæstet etablering af en sådan 'omvendt postgang' for  

 indbringelse af klager giver underinstansen adgang til - i stedet for at  

 sende  

 sagen til klageinstansen - at genoptage sagens behandling.
Jeg har i en tidligere sag  

 (mit j.nr. 1994-1797-009) haft lejlighed til at tage stilling til spørgsmål  

 omkring 'omvendt postgang' med indbygget genoptagelsesadgang.
I den  

 forbindelse  

 konkluderede jeg at en ret til at få sin sag behandlet ved rekursinstansen  

 efter min mening ikke (delvis) kunne ophæves på grundlag af en aftale mellem  

 den underordnede myndighed og rekursinstansen.
En aftale om 'omvendt  

 postgang'  

 kunne således efter min mening ikke tillægges den retsvirkning at en klager  

 ikke kunne stille krav om at rekursinstansen behandler klagen.
Som det fremgår under afsnit  

 1, kan overpræsidiets afgørelse om et bidrags størrelse påklages/rekurreres  

 til Civilretsdirektoratet.
Der er tale om ulovbestemt administrativ rekurs  

 som  

 følge af at Civilretsdirektoratet er overordnet myndighed.
Den  

 klageberettigede er tillagt en egentlig klageret.
En sådan klageret kan ikke  

 helt eller delvist ophæves fordi der foreligger en beslutning fra den  

 overordnede myndighed (Civilretsdirektoratet) om 'omvendt postgang'. Ønskes  

 der etableret en egentlig adgang for den underordnede myndighed til at  

 genoptage sagen i forbindelse med en klage til rekursmyndigheden, bør  

 ordningen  

 efter min foreløbige opfattelse have udtrykkelig lovhjemmel.
Det bemærkes i  

 den forbindelse at det er uden betydning at rekursinstansens reaktion må  

 forventes at blive hjemvisning.
Afgørelsen om hjemvisning ligger således  

 alene hos rekursinstansen.
Det er i den foreliggende sag  

 utvivlsomt at (A) efter afgørelsen den 7. februar 1996 havde krav på at  

 Civilretsdirektoratet behandlede hans klage.
Fra det tidspunkt hvor klagen  

 blev modtaget hos overpræsidiet hørte sagen således kompetencemæssigt under  

 Civilretsdirektoratet.
Herefter var overpræsidiet - efter min foreløbige  

 opfattelse - ikke berettiget til at genbehandle sagen og træffe en ny  

 realitetsafgørelse, men burde have videresendt sagen til  

 Civilretsdirektoratet.
3. Den foreliggende sag Overpræsidiet traf den 7.  

 februar 1996 afgørelse om at (A) skulle betale 8.000 kr. om måneden i  

 ægtefællebidrag til (B). Afgørelsen blev påklaget, men overpræsidiet genoptog  

 sagen.
Den 7. august 1996 fastholdt overpræsidiet afgørelsen.
Herefter blev  

 sagen på ny påklaget til Civilretsdirektoratet som den 3. juni 1997 traf  

 afgørelse om at nedsætte størrelsen af bidraget til 500 kr. pr. måned med  

 virkning fra den 15. oktober 1996. Civilretsdirektoratet genbehandlede sagen  

 og traf ny afgørelse den 31. juli 1997 hvorefter nedsættelsen fik virkning  

 fra den 15. september 1996 (første forfaldsdag efter (B) blev bekendt med  

 klage nr. 2 til Civilretsdirektoratet).
Som det fremgår af  

 Civilretsdirektoratets afgørelse af 3. juni 1997, er det praksis at en  

 ændring  

 af et bidrag normalt først har virkning fra den første forfaldsdag efter den  

 trufne afgørelse.
En ændring kan dog i særlige tilfælde få virkning fra et  

 tidligere  

 tidspunkt.
Dette gælder navnlig hvis en part har givet urigtige oplysninger,  

 hvis statsamtets afgørelse er åbenbart urigtig, eller hvis sagsbehandlingen  

 har trukket urimeligt længe ud enten på grund af myndighederne eller på grund  

 af en af sagens parter.
 Sagen hørte - fra det  

 tidspunkt klagen over afgørelsen af 7. februar 1996 blev modtaget i  

 overpræsidiet - kompetencemæssigt under Civilretsdirektoratet, jf. det jeg  

 har anført under afsnit 2. Overpræsidiet burde på dette tidspunkt have  

 videresendt  

 sagen til direktoratet.
På det foreliggende grundlag  

 kan det ikke udelukkes at det kan have betydning for direktoratets vurdering  

 af, i hvilken udstrækning afgørelsen skal have tilbagevirkende kraft at sagen  

 ikke blev sendt til Civilretsdirektoratet til klagesagsbehandling, men  

 derimod  

 blev genoptaget i overpræsidiet." Civilretsdirektoratet  

 meddelte mig efterfølgende at direktoratet tog min opfattelse til  

 efterretning,  

 og genoptog sagens behandling.
 Herefter fandt jeg ikke  

 grundlag for at foretage videre vedrørende den del af sagen.
NOTER (*1) Jf.
FOB 1988, s.  

 276 og s. 299.
