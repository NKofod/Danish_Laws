1. Med virkning fra 1. august 1978 etableres i  

 Kongeriget Danmarks Hypotekbank og Finansforvaltning et centralt register  

 omfattende statens ubenyttede ejendomme.
Ved ejendomme forstås i dette  

 cirkulære såvel bygninger som ubebyggede arealer.
Ved ubenyttede ejendomme  

 forstås sådanne ejendomme, som ikke anvendes til formål, som det påhviler den  

 pågældende styrelse at varetage.
 2. Statsstyrelser, som har eller forventer at få  

 »ubenyttede« ejendomme, skal på så tidligt et tidspunkt som muligt  

 foretage indberetning herom til det under punkt 1 omtalte ejendomsregister.  

 Indberetningen til Det centrale ejendomsregister om en ubenyttet/forventet  

 ubenyttet ejendom skal indeholde de nødvendige oplysninger til beskrivelse af  

 ejendommen.
 Som grundlag for registerets oprettelse indsendes inden 30. april  

 1978 til Det centrale register over statens ubenyttede ejendomme,  

 Landgreven 4, 1301 København K. anmeldelse på blanketter, der rekvireres hos  

 registeret, og som skal bilægges følgende materiale over de helt eller  

 delvist ubenyttede ejendomme:
A.
Genpart af tingbogsattest udvisende de ejendommen påhvilende  

 servitutter og byrder.
B.
Genpart af matrikelkort med angivelse af placeringen af eventuelle  

 bygninger samt vejforhold og angivelse af den del af ejendommens areal  

 og/eller bygninger, der er til rådighed som ubenyttet.
C.
Genpart af skema vedrørende seneste offentlige ejendomsvurdering.
 Såfremt en ejendom, der er indberettet til registeret, ikke længere kan  

 anses for ubenyttet, f.eks. hvis den overdrages til anden statsinstitution,  

 sælges, udlejes eller tages i brug til institutionens eget formål, påhviler  

 det den pågældende styrelse at underrette registeret herom.
 De nærmere regler for den løbende indberetning af oplysninger fastsættes  

 af Det centrale register over statens ubenyttede ejendomme.
3. Statsstyrelser, der ønsker at købe eller leje  

 ejendomme, skal forinden endelig aftale indgås til anden side, rette  

 henvendelse til Det centrale ejendomsregister for ubenyttede ejendomme med  

 henblik på at få oplyst, om der findes en ubenyttet statsejendom, som vil  

 kunne anvendes til formålet.
I aktstykker om køb og salg af fast ejendom skal  

 det fremgå, at der har været rettet henvendelse til det centrale register for  

 ubenyttede ejendomme.
 4. Oversigter over det centrale registers bestand af  

 ubenyttede ejendomme i hele landet eller indenfor regionalt afgrænsede  

 områder tilsendes statsstyrelser, der fremsætter ønske herom over for  

 registeret.
 5. Med hensyn til registreringens gennemførelse  

 henvises til de af Det centrale register udarbejdede regler for  

 indberetninger til og rekvisition af oplysninger fra Det centrale register  

 over statens ubenyttede ejendomme, der er optaget som bilag til nærværende  

 cirkulære.
 6. Bestemmelserne i dette cirkulære vedrører ikke  

 statsejendomme på Færøerne og i Grønland.
 Finansministeriet den 7. marts 1978.
 KNUD HEINESEN.
 /Leo Nielsen.
