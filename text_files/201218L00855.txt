Ændringsforslag stillet den 14. maj 2013 Ændringsforslag til 3. behandling af Forslag til lov om investeringsforeninger m.v.
 [af erhvervs- og vækstministeren (Annette Vilhelmsen)]:
Til § 193 Af erhvervs- og vækstministeren:
 1) I stk. 2 ændres »§§ 1-164« til: »§§ 1-134, 135, stk. 1 og 2, §§ 136-164«.
[Ikrafttrædelse af § 135, stk. 3, om muligheden for, at en investeringsforening omdanner sig til en SIKAV] Bemærkninger Til nr. 1 Med forslaget til ændring af § 193, stk. 2, sættes § 135, stk. 3, i kraft den 22. juli 2013, sådan at investeringsforeninger får mulighed for at omdanne sig til SIKAVer ved en generalforsamlingsbeslutning om at ændre vedtægterne.
Dermed får eksisterende investeringsforeninger allerede ved lovens ikrafttræden mulighed for at omdanne sig til SIKAVer (selskaber for investering med kapital, der er variabel). SIKAV er en organisationsform, der blev indført med ændringen af lov om investeringsforeninger m.v. ved lov nr. 557 af 18. juni 2012.
