Nr LSF 139 Forslag til Lov om ændring af lov om beskatning til kommunerne af faste  

 ejendomme Fremsat af Villy Søvndal (SF) Gade (SF) Jens Thoft (SF) den 6. december 1991 § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, foretages følgende ændringer:
 1. I § 23 A, stk. 1, 1. pkt., indsættes efter  

 »hotel«: »hotel- og kursusvirksomhed,».
 2. I § 23 A, stk. 2, indsættes efter sidste punktum:
»Kommunalbestyrelsen kan dog helt eller delvis dispensere fra  

 dækningsafgiften for den i stk. 1, 1. pkt., nævnte hotel- og  

 kursusvirksomhed, hvor den altovervejende del af omsætningen uomtvisteligt  

 hidrører fra kursusvirksomhed.« § 2 Loven træder i kraft dagen efter offentliggørelse i Lovtidende og har  

 virkning fra den 1. januar 1992.
Bemærkninger til lovforslaget Almindelige bemærkninger I de senere år er det i stigende omfang blevet moderne for landets  

 hoteller at betegne virksomheden som »kursusvirksomhed«.  

 Begrundelsen herfor er, at hotellet slipper for betaling af dækningsafgift,  

 ikke blot for så vidt angår kursusvirksomheden, men for hele virksomheden,  

 såfremt hotellet kan få anerkendt, at mindst halvdelen af omsætningen  

 hidrører fra kursusvirksomhed.
 Dækningsafgiften er den afgift, som kommunerne kan lægge på  

 erhvervsejendomme som betaling for de goder, kommunen stiller til rådighed  

 for erhvervslivet, såsom tilkørselsveje, parkeringspladser, beredskabsydelser  

 og andre almene goder.
 Med fritagelsen for betaling af dækningsafgift mister kommunerne penge,  

 samtidig med at der skabes en klar konkurrenceforvridning mellem det hotel,  

 som kun har 49 pct. af omsætningen ved kursusvirksomhed, og det hotel, som  

 definerer 51 pct. af omsætningen som kursusvirksomhed.
Forslagsstillerne ønsker med lovforslaget at lukke dette hul.
Den  

 nuværende fortolkning af § 23 A i lov om beskatning til kommunerne af fast  

 ejendom (ejendomsskatteloven) betyder, at hoteller kan unddrage sig betaling  

 af dækningsafgiften ved at ændre status fra hotel til kursusvirksomhed uden  

 at driften i øvrigt ændres.
Et eksempel viser problemet: Et hotel med 140 værelser, restaurant, bar og  

 møder og konferencelokaler har hidtil betalt 1 mio. kr. årligt i  

 dækningsafgift.
Hotellet har hidtil haft ca. 40 pct. af omsætningen fra  

 kursusvirksomhed, hvorved det ikke er muligt at blive fritaget for  

 dækningsafgiften.
Med det formål at spare 1 mio. kr. nedsætter hotellet nu  

 sine priser på kursusvirksomheden, hvorved de nok tabes på de enkelte kurser,  

 men samtidig lykkes det at bringe kursusomsætningen op på 51 pct., hvorved  

 jackpot udløses: Dækningsafgiften bortfalder.
 Herved bringes konkurrenceforvridning ind i branchen, hvor det kan være  

 tilfældigheder eller, som det vil fremgå nedenfor fortolkninger, der afgør,  

 om dækningsafgift skal betales eller ej.
 Nogle eksempler kan belyse mulighederne for fortolkningstvivl:
Tidligere har et hotel ladet kursusdeltagerne afregne barregninger og  

 andre drikkevareregninger, som deltagerne normalt selv skal betale, kontant,  

 hvorved det bliver bogført som hotelomsætning.
Ved at lade barregningerne  

 m.v. gå på værelset og fakturere det hele til kursusarrangøren, bliver  

 omsætningen i baren pludselig til kursusomsætning.
På denne måde kan der opstå talløse afgrænsningsproblemer.
Er f.eks.  

 kursusdeltagernes aftenfest for egen regning kursus- eller hotelomsætning? Er  

 kursusdeltagernes fortsatte ophold på hotellet, efter at kursuset er  

 afsluttet, kursus- eller hotelomsætning? En virksomhed lejer sig ind i lokalerne i en week-end for at afholde  

 personalefest for medarbejderne.
Er det kursus- eller hotelomsætning? Ville  

 afgørelsen ændres, hvis der f.eks. var indlagt faglige foredrag og oplysning  

 til medarbejderne? En foreningsbestyrelse afholder et weekendmøde med ledsagende ægtefæller,  

 som medlemmerne i øvrigt selv skal betale for.
Er der tale om det ene eller  

 det andet? Ville svaret være anderledes, hvis ægtefællerne ikke deltog, eller  

 hvis medlemmerne ikke skulle betale for dem? Vil en weekend hvor et par lejer sig ind for at afholde sølvbryllup, og  

 hvor gæsterne overnatter, være det ene eller det andet? Grænsen er flydende, og SF finder det ikke acceptabelt, at hotellernes  

 kreativitet eller revisors evne til at fortolke begreberne hotelomsætning og  

 kursusomsætning kan være afgørende for, om dækningsafgiften udløses eller ej.
 Den nuværende fortolkning af loven har således både uheldige og  

 utilsigtede virkninger:
 - Kommunerne har mistet et provenu på 200-300 mio. kr. i en periode, hvor  

 der er meget stramme aftaler om den kommunale økonomi.
 - Der opstår en voldsom konkurrenceforvridning mellem det hotel, der har  

 49 pct. kursusomsætning, og det hotel, som har 51 pct. kursusomsætning.
 - Loven opfordrer til fantasifuld fortolkning af begrebet kursusomsætning.
- Omsætningen er ikke nødvendigvis et mål for virksomhedens faktiske drift  

 eller indtjening.
Således kan kursusomsætningen være pustet op via  

 dumpingpriser eller kreativ tænkning.
 Med lovforslaget vil kun egentlige kursusvirksomheder, hvorved  

 forslagsstillerne forstår virksomheder, der har den altovervejende omsætning  

 fra kursusdrift, være fritaget for dækningsafgift.
Dispensationsmyndigheden er henlagt til kommunalbestyrelsen.
Det vil  

 herefter være den samme besluttende myndighed, som skal godkende en  

 dispensation og fraskrive sig provenuet.
I øvrigt henvises til en række  

 spørgsmål om problemet fra Skatteudvalget til skatteministeren og ministerens  

 besvarelse heraf, der er optrykt som bilag til lovforslaget.
Bemærkninger til lovforslagets enkelte bestemmelser Til § 1 Til nr. 1 Forslaget ligestiller kursusvirksomhed og hoteldrift med hensyn til  

 dækningsbidrag.
Dermed skabes konkurrencemæssig ligestilling.
Til nr. 2 Kommunalbestyrelsen får bemyndigelse til at fritage egentlige  

 kursusvirksomheder helt eller delvis for dækningsafgiften.
Til § 2 Lovforslaget forventes vedtaget før jul, hvorfor ikrafttræden bør ske med  

 virkning fra den 1. januar 1992.
Bilag Skatteministeriet Departementet Den 2. april 1991 Til Folketingets Skatteudvalg I anledning af spørgsmålene 59, 60 og 61 i  

 udvalgets skrivelse af 20. februar 1991 (Alm. del - bilag 83) kan jeg oplyse  

 følgende:
 Spørgsmål 59:
Ministeren bedes redegøre for, hvorledes hoteller og kursuscentre betaler  

 dækningsafgift.
Kan ministeren bekræfte, at en del hoteller får status som  

 »kursusejendomme«, hvorved de slipper for dækningsafgift, og er det  

 korrekt, at opnås denne status, er man heller ikke dækningsafgiftspligtig for  

 så vidt angår den egentlige hoteldrift? Spørgsmål 60:
Hvad er kriterierne for »kursusvirksomhed« contra  

 »hoteldrift«? Vil f.eks. kursisternes aftenfest være  

 »hoteldrift« eller »kursusdrift«? Spørgsmål 61:
Hvor stort et provenu i tabt dækningsafgift mener ministeren at  

 kommunerne går glip af årligt på grund af de ændringer fra hoteldrift til  

 kursusdrift, der er sket de sidste 5 år? Svar:
 Jeg har indhentet en udtalelse fra Indenrigsministeriet, under hvis  

 ministerområde lov om kommunal ejendomsskat hører.
Indenrigsministeriets svar vedlægges.
Jeg kan i det hele henholde mig  

 hertil.
Anders Fogh Rasmussen / Kaj Lotz Indenrigsministeriet Den 8. marts 1991 Besvarelse af Folketingets Skatteudvalgs spørgsmål 59-61, jf. udvalgets  

 skrivelse af 20. februar 1991 (Alm. del - bilag 83) Spørgsmål 59:
»Ministeren bedes redegøre for, hvorledes hoteller og kursuscentre  

 betaler dækningsafgift.
Kan ministeren bekræfte, at en del hoteller får  

 status som »kursusejendomme«, hvorved de slipper for  

 dækningsafgift, og er det korrekt, at opnås denne status, er man heller ikke  

 dækningsafgiftspligtig for så vidt angår den egentlige hoteldrift?» Svar:
 Ifølge § 23 A i lov om beskatning til kommunerne af faste ejendomme  

 (ejendomsskatteloven) kan primærkommunerne - men ikke amtskommunerne -  

 beslutte at opkræve dækningsafgift af forskelsværdien af forretnings- og  

 lignende ejendomme.
 Det afhænger således af den enkelte kommunalbestyrelses beslutning, om  

 denne afgift opkræves af de forretnings- og lignende ejendomme, der ligger i  

 kommunen.
Det er kun en del af kommunerne, der opkræver denne afgift.
I 1991 er det  

 76 kommuner.
 Dækningsafgiftspromillen fastsættes af kommunalbestyrelsen og kan højst  

 udgøre 10.
De dækningsafgiftspligtige ejendomme er ifølge ejendomsskattelovens § 23 A  

 »ejendomme, der anvendes til kontor, forretning, hotel, fabrik, værksted  

 og lignende øjemed.« Som det fremgår, nævner ejendomsskattelovens § 23 A udtrykkeligt  

 anvendelse til »hotel« som et dækningsafgiftspligtigt  

 formål.
I modsætning hertil har bestemmelsen været fortolket således, at  

kursusejendomme ikke anses for afgiftspligtige.
Det har også været  

 lagt til grund i bemærkningerne til lovforslag nr.
L 168 fremsat den 15.  

 januar 1987, jf. den nedenfor omtalte lov nr. 270 af 13. maj 1987.
 Der er i denne forbindelse tænkt på ejendomme, der i deres helhed anvendes  

 enten til hotel eller som kursusejendom.
 For ejendomme med blandet anvendelse, dvs. anvendelse til både  

 afgiftspligtigt og ikke-afgiftspligtigt formål, indeholder  

 ejendomsskattelovens § 23 A følgende to regler:
1) Tilfælde, hvor forskellige formål kan henføres til forskellige dele  

 af bygningen/bygningskomplekset Hvis det afgiftspligtige formål vedrører under halvdelen af  

 forskelsværdien, svares der slet ikke dækningsafgift.
 Hvis det afgiftspligtige formål vedrører 50 pct. eller derover, svares der  

 forholdsmæssig dækningsafgift.
 Eksempel: Et bygningskompleks er geografisk opdelt i en hoteldel og en  

 kursusdel, der repræsenterer henholdsvis 60 og 40 pct. af forskelsværdien.
 Der svares dækningsafgift af 60 pct. af forskelsværdien.
2) Tilfælde, hvor en ejendom anvendes til forskellige formål -  

 henholdsvis afgiftspligtigt og ikkeafgiftspligtigt - på forskellige tider af  

 året Eksempelvis en bygning, der det meste af året i sin helhed anvendes til  

 kursusformål, men i en kortere ferieperiode anvendes som hotel.
I dette  

 tilfælde svares der forholdsmæssig dækningsafgift.
 Reglen herom blev indført ved lov nr. 270 af 13. maj 1987.
- - - Tilfælde, hvor formålene ikke kan adskilles, hverken arealmæssigt  

 eller tidsmæssigt Ved denne form for blandet benyttelse må dækningsafgiftsspørgsmålet  

 afgøres ud fra, om det dækningsafgiftspligtige formål må anses at være  

 hovedformålet.
Dette må bero på en samlet bedømmelse, hvori en eventuel  

 opdeling af virksomhedens regnskab på de forskellige formål vil være et  

 væsentligt moment.
Hvis bedømmelsen falder ud til, at anvendelse til dækningsafgiftspligtigt  

 formål må anses at være hovedformålet, bliver konsekvensen, at ejendommen er  

 dækningsafgiftspligtig i sin helhed.
Dette er en følge af, at de to ovenfor  

 nævnte regler om delvis dækningsafgift ikke kan anvendes ved den form for  

 blandet benyttelse, der her er tale om.
Omvendt er ejendommen i sin helhed  

 ikkedækningsafgiftspligtig, hvis den ikkeafgiftspligtige anvendelse må anses  

 at være hovedformålet.
 Indenrigsministeriet har i skrivelse af 26. december 1990 orienteret  

 kommunerne om ovenstående retningslinjer.
 Et eksemplar af denne skrivelse er vedhæftet svaret.
 Spørgsmål 60:
»Hvad er kriterierne for »kursusvirksomhed« kontra  

 »hoteldrift«? Vil f.eks. kursisternes aftenfest være  

 »hoteldrift« eller »kursusdrift«?» Svar:
 Indenrigsministeriet har i 1990 over for Told- og Skattestyrelsens  

 vurderingsafdeling tilkendegivet, at Indenrigsministeriet - ud over hvad der  

 umiddelbart ligger i betegnelserne - ikke ud fra forarbejderne til  

 dækningsafgiftsreglerne eller fra tidligere sager kan angive mere koncise  

 kriterier, der kan anvendes ved grænsedragningen mellem hotel- og  

 kursusvirksomhed.
 Det er således vedkommende kommune, der ud fra sit kendskab til  

 virksomheden må bedømme, om den vil indhente supplerende oplysninger - og i  

 givet fald hvilke - hvis den ikke mener, at ejerens karakteristik af  

 ejendommens anvendelse umiddelbart kan lægges til grund.
 Ved den regnskabsmæssige opdeling mellem hoteldrift og kursusvirksomhed,  

 jf. svaret på spørgsmål 59, vil en aftenfest for kursister formentlig normalt  

 kunne henføres under kursusvirksomheden ud fra den betragtning, at den  

 afholdes som led i kursuset.
 Spørgsmål 61:
»Hvor stort et provenu i tabt dækningsafgift mener ministeren at  

 kommunerne går glip af årligt på grund af de ændringer fra hoteldrift til  

 kursusdrift, der er sket i de sidste 5 år?» Svar:
 Indenrigsministeriet har alene kendskab til denne problematik gennem  

 konkrete enkeltsager, som kommunerne har forelagt, jf. den i svaret på  

 spørgsmål 59 omtalte skrivelse af 26. september 1990, der tog udgangspunkt i  

 en sag vedrørende Hotel Faaborg Fjord.
 Disse sager giver ikke grundlag for at skønne over de samlede  

 provenumæssige virkninger.
Indenrigsministeriet 26. september 1990 Økonomisk afdeling Til samtlige kommunalbestyrelser Vedrørende eventuel dækningsafgift af ejendomme, der anvendes både til  

 hotel- og til kursusvirksomhed Indenrigsministeriet har den 14. september 1990 besvaret en henvendelse  

 fra Faaborg Kommune om lovgrundlaget for at påligne Hotel Faaborg Fjord  

 dækningsafgift efter § 23 A i den kommunale ejendomsskattelov.
 Der er tale om en ejendom med en blandet anvendelse, både som hotel  

 (afgiftspligtigt formål) og til kursusvirksomhed (ikkeafgiftspligtigt  

 formål).
 Efter Faaborg Kommunes opfattelse kan lovens regler om delvis  

 dækningsafgift ikke anvendes i det foreliggende tilfælde.
Indenrigsministeriet har over for kommunen udtalt, at  

 dækningsafgiftsspørgsmålet ved den nævnte form for blandet benyttelse efter  

 ministeriets opfattelse må afgøres ud fra, om det dækningsafgiftspligtige  

 formål må anses at være hovedformålet.
Dette må bero på en samlet bedømmelse,  

 hvori en eventuel opdeling af virksomhedens regnskab på de forskellige formål  

 vil være et væsentligt moment.
 En kopi af Indenrigsministeriets skrivelse af 14. september 1990 til  

 Faaborg Kommune vedlægges til orientering.
Med venlig hilsen Claus Wilhjelm Indenrigsministeriet Den 14. september 1990 Faaborg Kommune, Økonomiudvalget Rådhuset, 5600 Faaborg Vedrørende eventuel dækningsafgift af Hotel Faaborg Fjord I skrivelse af 27. juni 1990 (j.nr.
E-11/R.6968/st-mt), jf. skrivelse af  

 23. august 1990, har Faaborg Kommune udbedt sig en udtalelse om lovgrundlaget  

 for fortsat at påligne Hotel Faaborg Fjord dækningsafgift efter § 23 A i den  

 kommunale ejendomsskattelov.
Baggrunden er, at hotellet i foråret 1990 har rettet henvendelse til  

 kommunen og har oplyst, at hovedparten af omsætningen hidrører fra kurser og  

 konferencer.
Ifølge en opgørelse fra hotellets revisor har omsætningen  

 vedrørende kurser for årene 1987-89 og 1. kvartal 1990 udgjort henholdsvis  

 38,6 pct., 55,5 pct., 65,6 pct. og 72,1 pct. af hotellets samlede omsætning.
 Der er således tale om en ejendom med en blandet anvendelse, både som  

 hotel (afgiftspligtigt formål) og til kursusvirksomhed (ikke-afgiftspligtigt  

 formål).
 Kommunen har henvist til, at der i ejendomsskattelovens § 23 A er regler  

 om delvis afgift af ejendomme i tilfælde, hvor der foreligger en faktisk  

 fysisk (stk. 1) eller sæsonmæssig (stk. 2) opdeling af ejendommens anvendelse  

 til afgiftspligtigt og ikkeafgiftspligtigt formål.
 Efter kommunens opfattelse kan bestemmelserne i § 23 A om delvis afgift  

 ikke anvendes ved den form for blandet benyttelse, der er tale om i  

 forbindelse med Hotel Faaborg Fjord.
I denne anledning skal man meddele, at dækningsafgiftsspørgsmålet ved den  

 nævnte form for blandet benyttelse efter Indenrigsministeriets opfattelse må  

 afgøres ud fra, om det dækningsafgiftspligtige formål må anses at være  

 hovedformålet.
Dette må bero på en samlet bedømmelse, hvori en eventuel  

 opdeling af virksomhedens regnskab på de forskellige formål vil være et  

 væsentligt moment.
Hvis bedømmelsen falder ud til, at anvendelse til dækningafgiftspligtige  

 formål må anses at være hovedformålet, bliver konsekvensen, at ejendommen er  

 dækningsafgiftspligtig i sin helhed.
Dette er en følge af, at de to ovenfor  

 nævnte regler om delvis dækningsafgift ikke kan anvendes ved den form for  

 blandet benyttelse, der her er tale om.
 Hvis kommunen kan acceptere det fremlagte materiale om  

 omsætningsforholdene, må Indenrigsministeriet for sit vedkommende vurdere  

 sagen således, at der fra og med skatteåret 1988 ikke har været den fornødne  

 hjemmel til at påligne Hotel Faaborg Fjord dækningsafgift efter  

 ejendomsskattelovens § 23 A.
Med hensyn til dokumentation for anvendelsen af en ejendom med blandet  

 benyttelse vil udarbejdelse af 2 selvstændige regnskaber eller lignende kunne  

 være et relevant middel.
Og kommunen kan naturligvis tilkendegive over for  

 ejeren, at den ønsker den fornødne dokumentation tilvejebragt på denne måde.  

 Men der kan ikke stilles et direkte krav om en bestemt form for  

 dokumentation.
Det vil sige, at hvis ejeren præsterer en anden form for  

 dokumentation, som kommunen må bedømme som tilfredsstillende, så må denne  

 dokumentation accepteres.
