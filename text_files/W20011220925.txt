Landbrug, omlægning af  

 regnskabsår A klager for indkomståret 1998 over, at skatteankenævnet havde  

 forhøjet hans indkomst med 280.094 kr. i forbindelse med omregning af  

 delårsindkomst til helårsindkomst.
Det er oplyst, at klageren i længere årrække har drevet  

 landbrugsvirksomhed med regnskabsår fra 1. juni til 31. maj.
Efter  

 ansøgning herom fik klageren den 18. juni 1999 tilladelse fra  

 ligningsmyndigheden til omlægning af regnskabsåret, således  

 at dette fremover fulgte kalenderåret.
Tilladelsen blev givet med  

 virkning fra indkomståret 1998 og med omlægningsår i  

 perioden 1. juni 1997 - 31. december 1998, således at klagerens  

 indkomstansættelse for indkomståret 1998 er foretaget på  

 baggrund af hans indkomst i denne periode, omregnet til et års  

 indkomst.
Tilladelsen var betinget af, at engangsindtægter og -udgifter  

 først skulle tillægges henholdsvis fratrækkes efter  

 omregning til helårsindkomst.
 Det er endvidere oplyst, at klagerens revisor ved opgørelsen af  

 helårsindkomsten 144.657 kr. har omregnet de almindelige  

 regnskabsposter til 12/19, at ændring i besætning er medregnet  

 100 %, at indtægter, der vedrører 2 års høst,  

 efterbetalinger, EU-tilskud og salgsbeholdninger, er medregnet med 50 %, og  

 at udgifter, der vedrører 12, 18 eller 24 måneder, ligeledes er  

 omregnet forholdsmæssigt til 1 år.
Det er endelig oplyst, at den stedlige myndighed oprindeligt  

 forhøjede den selvangivne helårsindkomst med 534.871 kr., idet  

 alle regnskabsposter, bortset fra  engangsindtægter og engangsudgifter  

 på netto 629.523 kr., blev omregnet med 12/19. Skatteankenævnet  

 nedsatte imidlertid indkomsten med 254.777 kr., idet alle regnskabsposter,  

 bortset fra engangsindtægter og engangsudgifter på netto (62.013  

 kr., blev omregnet med 12/19. Resultatet af virksomheden er således  

 forhøjet med 280.094 kr.
Der er foretaget følgende  

 ændringer i forhold til revisorens opgørelse:
Revisoren ankenævnet høstindtægter 463.115 kr.
 584.987 kr.
 efterbetalinger m.m.
 116.499 kr.
 147.156 kr.
EU-tilskud 229.269 kr.
 289.603 kr.
ændringer i foderbeholdninger - 4.838 kr.
 - 7.660 kr.
ændringer salgsbeholdninger 69.541 kr.
 139.081 kr.
forpagtning/lejeudgift - 180.867 kr.
 - 171.347 kr.
ejendomsskat - 11.123 kr.
 - 10.537 kr.
lønudgifter - 50.237 kr.
 - 63.457 kr.
 907.826 kr.
 631.359 kr.
 - 631.359 kr.
Difference vedligeholdelsesudgifter 3.627 kr.
Forhøjelse 280.094 kr.
Skatteankenævnet har til støtte herfor anført, at de  

 almindelige indtægter og udgifter for en periode på 19  

 måneder efter praksis skal omregnes til helårsbases brøken  

 12/19, og at det ikke ses at TfS 1995.537 LSR, der omhandler renter af  

 statsgældsbeviser, har haft så vidtgående konsekvenser, at  

 den har ændret de hidtidige bestemmelser for omregning.
Kendelsen  

 må derfor anses for kun at omfatte renteindtægter af  

 statsobligationer.
Det fremgår af skattekontorets tilladelse af 18.  

 juni 1999, at indkomsterne i omlægningsåret skal omregnes med  

 brøken 12/19. Betingelserne i tilladelsen til omlægning kan ikke  

 efterfølgende fraviges uden skattemyndighedens godkendelse hertil.
Skatteankenævnet har endvidere anført, at reglerne om  

 omlægning af regnskabsår, og den skattemæssige behandling  

 af indkomster og udgifter i forbindelse hermed, fremgår af  

 kildeskattelovens §§ 90 til 100, at det af  § 94 fremgår, at indkomsten  

 omregnes til et helt år, og at det af § 95, stk. 1 og 2 fremgår,  

 at der ved omregning af periodens indkomst til helårsindkomst ses bort  

 fra indtægter og udgifter, som ikke hører til den normale  

 indkomst (engangsindtægter og udgifter). Efter at der er foretaget  

 omregning af den normale indkomst til helårsindkomst tillægges  

 helårsindkomsten engangsindtægterne.
Summen heraf udgør  

 beskatningsgrundlaget for 12 måneder.
Formålet med omregningen af  

 periodens indkomster og fradrag til 12 måneders indkomst og hertil at  

 lægge engangsindtægter- og udgifter er, at  

 omlægningsårets indkomst skal ligge så tæt som muligt  

 på et normalt års indkomst.
Nævnet har henvist til  

 cirkulære til kildeskatteloven nr. 135 af 4. november 1988, hvoraf det  

 fremgår af kapitel 6 pkt. 136 og 142, at periodens indkomster og  

 udgifter omregnes til 12 måneder.
I pkt. 136 sidste afsnit og pkt. 139  

 nævnes, at engangsindtægter og -udgifter kun indgår i  

 indkomstopgørelsen i et enkelt år (ingen omregning til 12  

 måneder). I Told- og Skattestyrelsens Ligningsvejledningen, afsnit  

 D.B.4.2. er nævnt følgende eksempler på  

 engangsindtægter og -udgifter:
Spekulationsgevinster Indkomstskattepligtige gaver Aktieudbytte Tantiemer Feriepenge Kapitalindskud vedr. rente- og rateforsikringer Klageren repræsentant har nedlagt påstand om, at  

 helårsindkomsten ansættes til 141.835  kr.
Til støtte  

 herfor har repræsentanten anført, at en del af en  

 landbrugsvirksomheds indtægter og udgifter ikke falder løbende  

 over året, men derimod ofte som engangsposter i årets sidste  

 kvartal, hvorfor disse poster skal omregnes med en anden brøk.
Der er  

 tale om følgende regnskabsposter: høstindtægter fra  

 efteråret, efterbetalinger pr. den 1. december, EU-tilskud i  

 november/december, og salgsbeholdninger, der må behandles, som hvis  

 beholdningen var solgt.
Han har fremhævet, at salgsbeholdningerne  

 på det hidtidige statustidspunkt  1. juni er noget lavere end pr. den  

 31. december.
Repræsentanten er således af den opfattelse, at  

 disse regnskabsposter skal medregnes med 50 %, idet de vedrører 2  

 års indtægter.
Der er i denne forbindelse henvist til et bilag,  

 hvor omregningen til helårsindkomst er foretaget med bemærkninger  

 til de poster, der afviger fra 12/19-dels omregningen.
Repræsentanten  

 har endvidere henvist til en artikel "Forskudt indkomstår", af  

 fuldmægtig cand. jur.
Tom Ancher, Statsskattedirektoratet (nu Told- og  

 Skattestyrelsen), samt til bl.a.
TfS 1995.537.
Repræsentanten har endvidere anført, at ved omlægningen  

 tilbage til den 1. januar 1998, skal den fremkomne indkomst fra virksomheden  

 ligge så tæt som muligt på et normalt års indkomst,  

 med regulering for engangsindtægter og -udgifter.
En sådan  

 indkomstopgørelse ville udvise det "rigtige" resultat med en  

 opgørelse foretaget af indkomsten for perioden l. januar til 31.  

 december 1998 og så tillægge/fratrække  

 engangsindtægter/-udgifter for perioden 1. juni til 31. december 1997.  

 Udgifter, der kun betales én gang om året (en 12 måneders  

 periode), er medregnet med 50 eller 100 %, afhængig af om den  

 pågældende indtægt/udgift falder én eller to gange i  

 indkomstperioden på 19 måneder fra den 1. juni 1997 til den 31.  

 december 1998. Ændringer i besætning og foderbeholdninger skal  

 som anført af myndighederne medregnes med 100 %, hvorfor den  

 selvangivne helårsindkomst bør nedsættes med 2.822 kr.  

 vedrørende ændringen i foderbeholdningen.
Anvendes den af  

 kommunen foretagne omregning giver det en urimelig forskelsbehandling,  

 afhængig af hvilket statustidspunkt kunden har før  

 tilbagelægning til den 1. januar, hvilket kan illustreret  

 således:
EU-arealtilskud, der udbetales én gang om året i perioden 1.  

 oktober til 31. december, altså to gange i indkomstperioden på 19  

 måneder.
Landboforeningen har omlagt regnskabet fra enten  

 statustidspunktet 1. juni eller 1. august.
For klageren er der for en to  

 års perioden, 24 måneder udbetalt i alt 458.538 kr.
 Repræsentantens omregning til helårsindkomst:
458.538 kr. x 12 24 = 229.269 kr.
 De stedlige skattemyndigheders omregning til helårsindkomst:
458.538 kr. x 12 19 = 289.603 kr.
 Havde klageren været så uheldig, at hans statustidspunkt havde  

 været 1. august ville de stedlige skattemyndigheders omregning give  

 følgende helårsindkomst:
458.538 kr. x 12 17 = 323.673 kr.
 Landsskatteretten skal udtale:
Indkomstansættelsen for et år, hvor regnskabet omlægges,  

 skal som normalt foretages på grundlag af en 12 måneders periode,  

 jf. statsskattelovens § 4 og kildeskattelovens § 22. Hovedsynspunktet er, at  

 skatteyderen i omlægningsperioden hverken skal stilles bedre eller  

 ringere, end hvis omlægningen ikke fandt sted.
Ved omlægning af  

 regnskabsår, der medfører en omlægningsperiode kortere  

 eller længere end 12 måneder, skal der derfor foretages en  

 tilpasning, således at indkomsten i det nye regnskabsår kommer  

 til at svare til den skattepligtiges sædvanlige indkomst i et  

 år.
Landsskatteretten kan tiltræde skattemyndighedens opgørelse  

 for så vidt angår ændringen af foderbeholdninger, idet der  

 alene er tale om forskydningspost på statustidspunktet, der ikke skal  

 omregnes.
Retten finder under de foreliggende omstændigheder, hvor der  

 i omlægningsperioden indgår to års  

 høstindtægter, efterbetalinger og EU-tilskud, at der ved  

 omregningen til helårsindkomst i indkomståret 1998 passende kan  

 ansættes en gennemsnitlig indkomst heraf i overensstemmelse med  

 repræsentantens opgørelse.
For så vidt angår  

 forpagtning/lejeudgift, ejendomsskat og lønudgifter skal disse  

 omregnes til et års normaludgift i overensstemmelse med  

 repræsentantens opgørelse.
For så vidt angår  

 ændringen af salgsbeholdningen, finder retten, uanset der er tale om en  

 periodeforskydningspost på statustidspunktet, at beholdningen kun skal  

 medregnes med 50 %. Der er herved henset til, at salgsbeholdningerne på  

 det hidtidige statustidspunkt  1. juni var noget lavere end pr. den 31.  

 december, og at salgsbeholdningen bør behandles, som hvis den var  

 nedbragt - ved salg - til det normale niveau på statustidspunktet.
Den  

 påklagede ansættelse af helårsindkomsten på 424.751  

 kr. nedsættes således til 141.835 kr. i overensstemmelse med  

 repræsentantens påstand.
