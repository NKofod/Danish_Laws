Bekendtgørelse om registrering af  

 husdyrbrug i CHR I medfør af § 13, § 16, § 20, § 21, § 35, stk.3, § 41, stk. 3, § 42  

 og § 43, stk.2, og 3 i lov nr. 351 af 2. juni 1999 om sygdomme og infektioner  

 hos dyr fastsættes:
Område og definitioner § 1. Denne bekendtgørelse angiver reglerne  

 for registrering af husdyrbrug med dyr af arterne kvæg, svin,  

 får, geder, fjerkræ, hjortedyr, ræve, ilder, finnracoon  

 eller mink samt med akvakulturdyr i CHR.
Stk. 2. Fjerkræbesætninger er omfattet af  

 bekendtgørelsen, såfremt der leveres dyr eller produkter fra  

 besætningen til autoriseret fjerkræslagteri, ægpakkeri  

 eller autoriseret ægproduktvirksomhed, eller såfremt der leveres  

 konsumæg til anvendelse uden for egen husholdning.
Endvidere omfattes  

 hønsebesætninger, der opdrættes med henblik på  

 konsumægsproduktion, jf. bekendtgørelse om bekæmpelse af  

 salmonella i konsumægshønsehold og opdræt hertil.  

 Yderligere omfatter bekendtgørelsen avls-, centralopdrætnings-,  

 formerings-, opdrætnings- eller rugerivirksomheder, der registreres i  

 henhold til bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder eller bekendtgørelse om produktion af perlehøns,  

 vagtler, duer, strudsefugle, fasaner og agerhøns samt ænder til  

 udsætning i virksomheder, der ønsker at samhandle inden for EU.  

 Endelig er besætninger, der anmeldes i henhold til  

 bekendtgørelse om opdræt af fjervildt og  

 bekendtgørelse om opdræt af strudsefugle omfattet af  

 bekendtgørelsen.
 Stk. 3. Besætninger med hjortedyr er kun omfattet  

 af bekendtgørelsen, såfremt besætningen anmeldes i henhold  

 til bekendtgørelse om opdræt af hjortedyr.
 Stk. 4. Besætninger med ræve er kun omfattet  

 af bekendtgørelsen, såfremt besætningen anmeldes i henhold  

 til bekendtgørelse om opdræt af ræve.
 Stk. 5. Besætninger med ilder, finnracoon eller  

 mink er kun omfattet af bekendtgørelsen, såfremt  

 besætningen består af 20 dyr eller derover.
 Stk. 6. Besætninger med akvakulturdyr er kun  

 omfattet af bekendtgørelsen, såfremt besætningen anmeldes  

 i henhold til bekendtgørelse om registrering af akvakulturbrug og  

 betaling for veterinærkontrol m.v.
 § 2. I denne bekendtgørelse forstås  

 ved:
 1)	CHR: Ministeriet for Fødevarer, Landbrug og Fiskeris Centrale  

 Husdyrbrugsregister.
 2)	Husdyrbrug: Besætning eller anden samling af dyr.
 3)	Besætning: En samling af husdyr af samme dyreart, herunder  

 sæd, æg og  embryoner, som anvendes til et bestemt formål,  

 som er knyttet til en bestemt geografisk beliggenhed, og som har en ejer i  

 form af en juridisk eller fysisk person.
 4)	Andre samlinger af dyr: Ethvert sted, hvor der midlertidigt samles  

 levende eller døde dyr, herunder markeder, handelsstalde, auktioner og  

 destruktionsanstalter.
 5)	Bruger: Enhver fysisk eller juridisk person, som er ansvarlig for  

 dyr, også midlertidigt.
 6)	CHR-nummer: Et unikt nummer, der i CHR identificerer en bestemt  

 geografisk beliggenhed.
 7)	Besætningsnummer: Et nummer, der tildeles en besætning,  

 som defineret  under punkt 3).
 8)	Ejendomsnummer incl. kommunenummer: En entydig identifikation af en  

 ejendom, som er tildelt af Det Fælleskommunale Ejendomsdatasystem.
 9)	Tilknyttet dyrlægepraksis eller dyrlæge: Den  

 dyrlægepraksis eller dyrlæge der normalt tilser et  

 husdyrbrug.
 10)	Årlig erklæring: En dateret og underskrevet  

 erklæring, som med henblik på tilføjelser af nye data og  

 rettelser af allerede registrerede data er afgivet på grundlag af en  

 årlig udskrift af CHR, der indeholder oplysninger, som under det  

 relevante CHR-nummer er registreret i henhold til denne  

 bekendtgørelse.
Fremgangsmåde og indhold § 3. Enhvert husdyrbrug skal  ved etablering  

 indberettes til registrering i CHR.
 Stk. 2. Fåre- og gedebesætninger, der er  

 etableret før den 1. maj 2000, og som ikke er registeret i CHR, skal  

 indberettes til registrering i CHR inden den 15. november 2000.
 Stk. 3. Husdyrbrug, som registreres eller ved  

 bekendtgørelsens ikrafttræden allerede er registreret i  

 følgende registre, skal ikke indberettes særskilt til  

 registrering i CHR:
1)	Fødevaredirektoratets register over handelsfolk m.m., jf.  

 bekendtgørelse om registrering af  handelsfolk m.m. og af  

 omsætning af klovbærende dyr, 2)	Fødevaredirektoratets register over eksportisolationsstalde,  

 jf. bekendtgørelse om eksportisolationsstalde for kvæg og svin, 3)	Fødevaredirektoratets register over markeder, auktioner og  

 samlestalde, jf. bekendtgørelse om eksportmarkeder og samlestalde og  

 bekendtgørelse om markeder og andre samlinger af dyr, 4)	Fødevaredirektoratets register over tyrestationer m.v., jf.  

 bekendtgørelse om tyresæd og kunstig sædoverføring  

 på kvæg, 5)	Fødevaredirektoratets register over ornestationer, jf.  

 bekendtgørelse om ornesæd, 6)	Fødevaredirektoratets register over embryoopsamlingshold  

 m.v., jf. bekendtgørelse om embryotransplantation på  

 tamkvæg samt om dyresundhedsmæssige betingelser for  

 indførsel og udførsel af embryoner og oocytter fra  

 tamkvæg, 7)	Direktoratet for FødevareErhvervs register over  

 præmiefår og  geder, 8)	Fødevaredirektoratets register over fjerkræ, jf.  

 bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder og bekendtgørelse om produktion af perlehøns,  

 vagtler, duer, strudsefugle, fasaner og agerhøns samt ænder til  

 udsætning i virksomheder, der ønsker at samhandle inden for EU, 9)	Fødevaredirektoratets register over burhøns, jf.  

 bekendtgørelse om anvendelse af æglægningsbure, 10)	Fødevaredirektoratets register over fritgående  

 høns, skrabehøns og volierehøns, jf.
Rådets  

 forordning (EØF) nr. 1907/90 om handelsnormer for æg, 11)	Plantedirektoratets register over autoriserede økologiske  

 bedrifter, 12)	Fødevaredirektoratets register over fjervildt, jf.  

 bekendtgørelse om opdræt af fjervildt, 13)	Fødevaredirektoratets register over hjortedyr, jf.  

 bekendtgørelse om opdræt af hjortedyr, 14)	Fødevaredirektoratets register over ræve, jf.  

 bekendtgørelse om opdræt af ræve, 15)	Fødevaredirektoratets register over strudsefugle, jf.  

 bekendtgørelse om opdræt af strudsefugle, 16)	Fødevaredirektoratets register for  

 konsumægshønsehold, jf. bekendtgørelse om  

 bekæmpelse af salmonella i konsumægshønsehold og  

 opdræt hertil, 17)	Fødevaredirektoratets register for destruktionsanstalter,  

 jf. bekendtgørelse om bortskaffelse og forarbejdning af animalsk  

 affald og om fremstiling af dyrefoder med animalsk indhold eller 18)	Fødevaredirektoratets register over akvakulturbrug, jf.  

 bekendtgørelse om registrering af akvakulturbrug og betaling for  

 veterinærkontrol m.v.
 § 4. Følgende oplysninger om husdyrbrug  

 skal indberettes med henblik på registrering i CHR:
1)	navn og telefonnummer på brugeren, 2)	navn, adresse og telefonnummer på ejeren af husdyrbruget, 3)	adressen for den geografiske beliggenhed af husdyrbruget, 4)	ejendomsnummer incl. kommunenummer for den ejendom, hvortil den  

 under punkt 3) nævnte adresse af knyttet, 5)	dyreart og for besætninger dyrenes  

 anvendelsesformål, 6)	antal dyr i besætninger under normale driftsforhold og 7)	navn, adresse og telefonnummer på den dyrlægepraksis  

 eller dyrlæge der på tidspunktet for anmeldelsen er knyttet til  

 husdyrbruget.
 Stk. 2.  Brugeren skal på forespørgsel til  

 Ministeriet for Fødevarer, Landbrug og Fiskeri eller til den  

 organisation, som bistår med at føre CHR, og som i den anledning  

 optræder på vegne af Ministeriet for Fødevarer, Landbrug  

 og Fiskeri, oplyse følgende:
1)	oplysninger af veterinær interesse i forbindelse med  

 sygdomsbekæmpelsesprogrammer og 2)	data, som nævnt i stk. 1, som ikke allerede er registreret i  

 de under § 3, stk. 3, nævnte registre, eller data, som på anden  

 vis kan indgå i CHR efter regler i lov om offentlige registre eller lov  

 om private registre eller regler fastsat i medfør af lov om sygdomme  

 og infektioner hos dyr.
 Stk. 3.  På tilsvarende måde er ejeren forpligtet til  

 at oplyse CVR-nummer eller CPR-nummer til indlæggelse i Ministeriet for  

 Fødevarer, Landbrug og Fiskeris Generelle Landbrugsregister, GLR.
 § 5. I forbindelse med registrering i CHR tildeles  

 den geografiske beliggenhed for husdyrbruget, samt selve besætningen et  

 nummer som identifikation, jf. § 2, nr. 6 og 7.
§ 6. Indberetning til registrering og indberetning  

 om ændring af oplysninger, som er registreret i henhold til denne  

 bekendtgørelse, samt den årlige erklæring, jf. § 2, nr.  

 10, indsendes i underskrevet og dateret stand til følgende  

 organisation, som bistår med at føre CHR, og som i denne  

 anledning optræder på vegne af Ministeriet for Fødevarer,  

 Landbrug og Fiskeri: Landbrugets Rådgivningscenter, Udkærsvej 15,  

 Skejby, 8200 Århus N.
Den årlige erklæring skal i korrekt  

 udfyldt stand være indsendt inden for 1 måned efter den dato, der  

 er angivet på den fremsendte registerudskrift.
 Stk. 2. Fødevaredirektoratet fører tilsyn  

 med den i stk. 1 nævnte organisations bistand med førelsen af  

 CHR og skal have adgang til alle oplysninger, der er nødvendige for  

 udøvelsen af tilsynet.
§ 7. Ændringer af registrerede oplysninger om brugerens  

 navn og telefonnummer, om ejerskab, samt om besætningens ophør  

 skal  indberettes inden for 1 måned med henblik på  

 ajourføring af CHR.
For øvrige oplysninger som er registreret i  

 henhold til denne bekendtgørelse, skal anmeldelse om ændringer  

 indgives senest i forbindelse med afgivelse af den i § 2, nr. 10,  

 nævnte årlige erklæring.
 § 8. Enhver har adgang til fra CHR at få meddelt  

 oplysninger, som er registreret i overensstemmelse med denne  

 bekendtgørelse og de for GLR/CHR gældende registerforskrifter.
 Stk. 2. Anmodning om at få meddelt oplysninger, som er  

  registreret i henhold til denne bekendtgørelse, kan rettes til den  

 lokale fødevareregion eller Fødevaredirektoratet.
 Stk. 3. Indsigelser over registerets indhold kan rettes  

  til Fødevaredirektoratet.
Betaling, straf, ikrafttræden § 9. Udgifter, som følge af pligter i  

 medfør af denne bekendtgørelse, afholdes af den forpligtede  

 selv.
 § 10. Overtrædelse af § 3, stk. 1 eller 2,  

 §§ 4, 6 eller 7 straffes med bøde.
 § 11. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 § 12. Bekendtgørelsen træder i kraft  

 den 15. maj 2000.
 Stk. 2. Samtidig ophæves bekendtgørelse nr. 982 af 21.  

 november 1996 om registrering af besætninger og andre samlinger af dyr  

 i CHR.
