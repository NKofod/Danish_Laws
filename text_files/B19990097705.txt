Bekendtgørelse  

 om arbejdsgivernes betaling af bidrag til Arbejdsmarkedets  

 Erhvervssygdomssikring (AES) I medfør af § 51, jf. § 50, stk. 1,  

 i lov om sikring mod følger af arbejdsskade, jf.  

 lovbekendtgørelse nr. 1058 af 17. december 1998, fastsættes:
Arbejdsgiverkreds § 1. Sikringspligtige arbejdsgivere, der er  

 omfattet af § 5, stk. 1 og 2, i lov om sikring mod følger af  

 arbejdsskade, skal betale bidrag til Arbejdsmarkedets Erhvervssygdomssikring  

 til dækning af udgifter ved erhvervssygdomme og pludselige  

 løfteskader.
 Stk. 2. Bidragspligten omfatter endvidere enhver, for hvem  

 sædvanlig mindst 3/5 af årsindtægten stammer fra personligt  

 arbejde ved fiskeri, i det omfang erhvervet drives for egen regning.
Stk. 3. Arbejdsgiverne har pligt til at tilmelde sig på  

 en særlig blanket, som kan rekvireres hos Arbejdsmarkedets  

 Erhvervssygdomssikring.
Der kan efter aftale med private forsikringsselskaber  

 og Kommunernes gensidige Forsikringsselskab (KgF) etableres en ordning,  

 hvorefter arbejdsgivernes tegning af en forsikring mod ulykker og skadelige  

 påvirkninger også medfører registrering i Arbejdsmarkedets  

 Erhvervssygdomssikring.
Arbejdsgiveren kan ikke kræve særligt  

 registreringsbevis fra Arbejdsmarkedets Erhvervssygdomssikring, men de  

 registrerede oplysninger vil fremgå af den bidragsopkrævning,  

 arbejdsgiveren modtager.
 Stk. 4. Bidragspligtige arbejdsgivere registreres i  

 Arbejdsmarkedets Erhvervssygdomssikring med ét eller flere AES-numre,  

 der anvendes ved opkrævning og betaling af bidrag.
 § 2. Med det formål at forhindre  

 overførsel af midler fra én gruppe arbejdsgivere til en anden  

 opdeles arbejdsgiverne i 3 hovedområder: private arbejdsgivere,  

 kommunale/amtskommunale arbejdsgivere og statslige arbejdsgivere.  

 Områderne administreres som lukkede økonomiske  

 kredsløb.
Bidragenes størrelse § 3. Bestyrelsen for Arbejdsmarkedets  

 Erhvervssygdomssikring fastsætter størrelsen af bidragssatserne  

 (dvs. årsbidraget pr. fuldtidsansat) for et år ad gangen og  

 meddeler de enkelte arbejdsgivere bidragssatsen for det kommende  

 kalenderår samtidig med bidragsopkrævningen.
 Stk. 2. Arbejdsmarkedets Erhvervssygdomssikring beregner den  

 enkelte arbejdsgivers bidrag ud fra arbejdsgiverens tilhørsforhold til  

 en branche, arbejdsgiverens beregnede antal fuldtidsansatte og de forventede  

 udgifter vedrørende den pågældende arbejdsgiver, jf.  

 §§ 4-8.
 Stk. 3. Arbejdsgiverne skal efter anmodning give  

 Arbejdsmarkedets Erhvervssygdomssikring oplysninger af betydning for  

 fastsættelsen af bidragene.
Opdeling af arbejdsgiverne Private arbejdsgivere m.v.
 § 4. Bestyrelsen for Arbejdsmarkedets  

 Erhvervssygdomssikring inddeler de arbejdsgivere, der ikke er omfattet af  

 §§ 5-7, i et antal brancher på grundlag af Danmarks Statistiks  

 branchekodesystem DB93.
 Stk. 2. Arbejdsgivere, der indtil den 31. december 1998 har  

 været forsikret mod erhvervssygdomme og pludselige løfteskader i  

 Forsikringsselskabet for Erhvervssygdomme A/S (FFE) eller Jordbrugets  

 Arbejdsskadeforsikring A/S, registreres i overensstemmelse med den  

 brancheopdeling, der hidtil har været anvendt i  

 Erhvervssygdomspoolen.
 Stk. 3. Arbejdsgivere, der indtil den 31. december 1998 har  

 været forsikret mod erhvervssygdomme og pludselige løfteskader i  

 Ulykkesforsikringsforbundet for Dansk Fiskeri G/S, registreres i en branche  

 for sig.
 Stk. 4. Arbejdsgivere, der indtil den 31. december 1998  

 har været forsikret mod erhvervssygdomme og pludselige  

 løfteskader i Ulykkesforsikringsforbundet for Dansk Søfart G/S,  

 registreres i en branche for sig, jf. dog § 5.
 Stk. 5. De arbejdsgivere, der er nævnt i stk. 3 og  

 4, deltager ikke i finansieringen af den partsstyrede  

 arbejdsmiljøindsats i henhold til arbejdsmiljøloven.
 Stk. 6. Inden for den enkelte branche betaler arbejdsgiveren  

 ens bidrag for hver fuldtidsansat, jf. dog stk. 7.
Stk. 7. For arbejdsgivere, herunder koncerner, der i en  

 forudgående 3-års periode i gennemsnit har haft over 1.000  

 fuldtidsansatte pr. år, foretages den samlede bidragsfastsættelse  

 på grundlag af det antal erhvervssygdomme og pludselige  

 løfteskader, der er registreret hos arbejdsgiveren for den  

 nævnte 3-års periode.
Bidraget pr. fuldtidsansat kan dog ikke  

 udgøre mindre end 75 pct. eller mere end 125 pct. af den bidragssats,  

 bestyrelsen har fastsat for den pågældende branche.
Har  

 arbejdsgiveren flere AES-numre, jf. § 1, stk. 4, vil en  

 nedsættelse eller forhøjelse af bidraget gælde for  

 samtlige numre.
 Stk. 8. Grundlaget for bidragsberegningen for henholdsvis 1999  

 og 2000 i medfør af stk. 7 er de registrerede skadesudgifter i  

 3-års perioderne 1995-1997 og 1996-1998.
Arbejdsgivere inden for søfartsområdet § 5. På baggrund af den bidragssats,  

 bestyrelsen for Arbejdsmarkedets Erhvervssygdomssikring har fastsat for  

 branchen, foretager Ulykkesforsikringsforbundet for Dansk Søfart G/S  

 på vegne af Arbejdsmarkedets Erhvervssygdomssikring beregning og  

 opkrævning af bidrag, foreløbig for 1999 og 2000, hos de  

 arbejdsgivere, der i medfør af § 45 i lov om sikring mod  

 følger af arbejdsskade er forsikret i Ulykkesforsikringsforbundet mod  

 følger af ulykkestilfælde og skadelige påvirkninger.
 Stk. 2. Bidraget opkræves én gang om året i  

 april måned.
 Stk. 3. Modtagne bidrag overføres til Arbejdsmarkedets  

 Erhvervssygdomssikring uden unødigt ophold.
Kommunale og amtskommunale arbejdsgivere § 6. Bestyrelsen for Arbejdsmarkedets  

 Erhvervssygdomssikring inddeler arbejdsgiverne i følgende  

 grupper:
 1)	Byudvikling.
 2)	Forsyningsvirksomhed.
 3)	Vejvæsen.
 4)	Kultur- og skoleforvaltning.
 5)	Sygehusforvaltning.
 6)	Socialforvaltning.
 7)	Administrativ forvaltning.
 Stk. 2. Herudover fastsætter bestyrelsen  

 særlige satser for kommuners og amtskommuners bidrag for  

 følgende 2 grupper:
 1)	Klienter/beboere på døgninstitutioner.
 2)	Klienter på beskyttede værksteder.
 Stk. 3. Inden for den enkelte gruppe betaler arbejdsgiveren  

 ens bidrag for hver fuldtidsansat, jf. dog stk. 4 og 5.
 Stk. 4. For den enkelte kommune eller amtskommune  

 fastsættes det samlede bidrag for kalenderåret på grundlag  

 af de udgifter, der er anmeldt og afholdt i en forudgående  

 6-års periode.
Stk. 5. Bidraget pr. fuldtidsansat kan ikke udgøre  

 mindre end 75 pct. af den bidragssats, bestyrelsen har fastsat for den  

 pågældende gruppe.
Har en arbejdsgiver flere AES-numre, jf.  

 § 1, stk. 4, vil en nedsættelse af bidraget gælde for  

 samtlige numre.
 Stk. 6. Grundlaget for bidragsberegningen for 1999 i  

 medfør af stk. 3 og 4 er de udgifter, der er registreret til og  

 med den 31. december 1997 på arbejdsskader, der har skadedato i  

 6-års perioden 1991-1996. Grundlaget for bidragsberegningen for 2000 er  

 de udgifter, der er registreret til og med den 31. december 1998 på  

 arbejdsskader, der har skadedato i 6-års perioden 1992-1997.
Statslige arbejdsgivere § 7. Arbejdsgivere, der hos Arbejdsmarkedets  

 Erhvervssygdomssikring er registreret som statslige, betaler ens bidrag for  

 hver fuldtidsansat.
 Stk. 2. Bidraget udgør det årsbidrag, der er  

 fastsat af bestyrelsen for Arbejdsmarkedets Erhvervssygdomssikring, for hver  

 gang Arbejdsmarkedets Tillægspension (ATP) fra arbejdsgiveren har  

 modtaget, hvad der svarer til et fuldt ATP-årsbidrag for medlemmer, der  

 aflønnes månedsvis, jf. § 4a og § 15 i lov om  

 Arbejdsmarkedets Tillægspension.
Arbejdsgivere i Grønland § 8. Arbejdsgivere, der ikke er omfattet af  

 gruppeforsikringen under Det Grønlandske Nævn for  

 Arbejdsskadeforsikring, skal betale bidrag til Arbejdsmarkedets  

 Erhvervssygdomssikring til dækning af udgifter ved erhvervssygdomme.  

 Disse arbejdsgivere deltager ikke i finansieringen af udgifter til pludselige  

 løfteskader eller den partsstyrede arbejdsmiljøindsats i  

 henhold til arbejdsmiljøloven og fungerer derfor som 3 lukkede  

 økonomiske kredsløb, jf. stk. 2-4.
 Stk. 2. Private arbejdsgivere betaler bidrag i medfør  

 af de regler, der er fastsat i § 4.
 Stk. 3. Arbejdsgivere under Grønlands Hjemmestyre og  

 kommunale arbejdsgivere betaler bidrag i medfør af de regler, der er  

 fastsat i § 6.
 Stk. 4. Statslige arbejdsgivere betaler bidrag i medfør  

 af de regler, der er fastsat i § 7.
Beregning af bidrag Det foreløbige bidrag § 9. Arbejdsmarkedets Erhvervssygdomssikring  

 beregner for ét kalenderår ad gangen et foreløbigt bidrag  

 for arbejdsgiveren.
Regulering af bidraget finder sted i overensstemmelse med  

 de regler, der er fastsat i §§ 11 og 12 .
 Stk. 2. For private arbejdsgivere omfattet af § 4,  

 stk. 2, beregnes bidraget på grundlag af det antal  

 fuldtidsansatte, arbejdsgiveren har oplyst for det kalenderår, der  

 ligger 2 år forud for det kalenderår, bidraget vedrører.  

 Bidraget for 1999 beregnes på grundlag af det antal fuldtidsansatte,  

 arbejdsgiveren har oplyst til sit forsikringsselskab for 1997.
Stk. 3. For private arbejdsgivere omfattet af § 4,  

 stk. 3 (fiskere mv.), beregnes bidraget på grundlag af det antal  

 fuldtidsansatte, arbejdsgiveren har oplyst på forhyringslisterne for  

 det kalenderår, der ligger 2 år forud for det kalenderår,  

 bidraget vedrører.
Bidraget for 1999 beregnes på grundlag af det  

 antal fuldtidsansatte, arbejdsgiveren har oplyst til  

 Ulykkesforsikringsforbundet for Dansk Fiskeri G/S på forhyringslisterne  

 for 1997.
Stk. 4. For kommunale og amtskommunale arbejdsgivere beregnes  

 bidraget på grundlag af det antal fuldtidsansatte, arbejdsgiveren har  

 oplyst for det kalenderår, der ligger 2 år forud for det  

 kalenderår, bidraget vedrører.
For arbejdsgivere, der er  

 forsikret i Kommunernes gensidige Forsikringsselskab (KgF), beregnes bidraget  

 for 1999 på grundlag af det antal fuldtidsansatte, arbejdsgiveren har  

 oplyst til KgF for 1997. For øvrige arbejdsgivere beregnes bidraget  

 for 1999 på grundlag af det antal fuldtidsansatte, der er oplyst over  

 for Arbejdsmarkedets Erhvervssygdomssikring i forbindelse med  

 registreringen.
Stk. 5. For statslige arbejdsgivere beregnes bidraget på  

 grundlag af de ATP-bidrag, arbejdsgiveren har indberettet til  

 Arbejdsmarkedets Tillægspension for det kalenderår, der ligger 2  

 år forud for det kalenderår, bidraget vedrører.
Bidraget  

 for 1999 beregnes på grundlag af de indberettede ATP-bidrag for  

 1997.
 Stk. 6. Private arbejdsgivere, der indtil den 31. december  

 1998 har været omfattet af en fællespolice i Forsikringsselskabet  

 for Erhvervssygdomme A/S (FFE), kan via deres forening aftale med  

 Arbejdsmarkedets Erhvervssygdomssikring, at bidraget beregnes på samme  

 grundlag, som nævnt i stk. 5.
§ 10. Ved en virksomheds etablering i  

 kalenderåret beregnes bidraget på grundlag af det antal  

 fuldtidsansatte, der er oplyst over for Arbejdsmarkedets  

 Erhvervssygdomssikring i forbindelse med registreringen.
Ud fra den branche,  

 arbejdsgiveren er indplaceret i, opkræver Arbejdsmarkedets  

 Erhvervssygdomssikring forholdsmæssigt det foreløbige bidrag for  

 den resterende del af kalenderåret.
Regulering af det foreløbige bidrag § 11. Arbejdsgivere, som indtil den 31. december  

 1998 har været forsikret mod erhvervssygdomme og pludselige  

 løfteskader i Forsikringsselskabet for Erhvervssygdomme A/S (FFE), og  

 som hidtil fra FFE har modtaget reguleringsskemaer i forbindelse med  

 præmieopkrævningen, oplyser samtidig med indbetalingen af det  

 foreløbige bidrag for 1999 på et særligt skema om antal  

 fuldtidsansatte i 1998. Hvis oplysningerne giver grundlag for det, foretager  

 Arbejdsmarkedets Erhvervssygdomssikring herefter en regulering af  

 arbejdsgiverens foreløbige bidrag for 1999. Eventuel regulering af det  

 foreløbige bidrag for 2000 sker på grundlag af arbejdsgiverens  

 oplysning om antal fuldtidsansatte i 1999.
Stk. 2. For arbejdsgivere, der indtil den 31. december 1998  

 har været forsikret mod erhvervssygdomme og pludselige  

 løfteskader i Kommunernes gensidige Forsikringsselskab (KgF),  

 Jordbrugets Arbejdsskadeforsikring A/S eller Ulykkesforsikringsforbundet for  

 Dansk Fiskeri G/S, reguleres det foreløbige bidrag for 1999 kun efter  

 henvendelse fra arbejdsgiveren.
Eventuel regulering af det foreløbige  

 bidrag for 2000 sker på grundlag af arbejdsgiverens oplysning til  

 Arbejdsmarkedets Erhvervssygdomssikring om antal fuldtidsansatte i 1999, jf.  

 stk. 5.
 Stk. 3. For kommunale eller amtskommunale arbejdsgivere, der  

 indtil den 31. december 1998 har været selvforsikrede, reguleres det  

 foreløbige bidrag for 1999 kun efter henvendelse fra arbejdsgiveren.  

 Eventuel regulering af det foreløbige bidrag for 2000 sker på  

 grundlag af arbejdsgiverens oplysning til Arbejdsmarkedets  

 Erhvervssygdomssikring om antal fuldtidsansatte i 1999.
Stk. 4. For statslige arbejdsgivere og arbejdsgivere omfattet  

 af § 9, stk. 6, reguleres det foreløbige bidrag for 1999 kun  

 efter henvendelse fra arbejdsgiveren.
Eventuel regulering af det  

 foreløbige bidrag for 2000 sker på grundlag af de ATP-bidrag,  

 arbejdsgiveren har indberettet til Arbejdsmarkedets Tillægspension for  

 1999.
 Stk. 5. Der kan efter aftale med Kommunernes gensidige  

 Forsikringsselskab (KgF), Jordbrugets Arbejdsskadeforsikring A/S og  

 Ulykkesforsikringsforbundet for Dansk Fiskeri G/S etableres en ordning,  

 hvorefter oplysninger om antal fuldtidsansatte, arbejdsgiverne har afgivet  

 til disse selskaber, overføres til Arbejdsmarkedets  

 Erhvervssygdomssikring.
Det endelige bidrag § 12. Det endelige bidrag opgøres på  

 grundlag af arbejdsgiverens oplysninger til Arbejdsmarkedets  

 Erhvervssygdomssikring om antal fuldtidsansatte i det kalenderår,  

 bidraget vedrører.
Bestemmelsen i § 11, stk. 5, finder  

 tilsvarende anvendelse.
 Stk. 2. Det endelige bidrag for statslige arbejdsgivere og  

 arbejdsgivere omfattet af § 9, stk. 6, opgøres på  

 grundlag af de ATP-bidrag arbejdsgiveren har indberettet til Arbejdsmarkedets  

 Tillægspension for det kalenderår, bidraget vedrører.
 Stk. 3. Opgørelse af det endelige bidrag finder sted i  

 løbet af det kalenderår, der følger efter det år,  

 bidraget vedrører.
Fælles bestemmelser § 13. Hvis en virksomhed hører op eller  

 skifter ejer, tilbagebetaler Arbejdsmarkedets Erhvervssygdomssikring  

 forholdsmæssigt det opkrævede bidrag for den resterende del af  

 kalenderåret.
Virksomheden oplyser Arbejdsmarkedets  

 Erhvervssygdomssikring om antal fuldtidsbeskæftigede fra  

 kalenderårets begyndelse og frem til ophøret eller ejerskiftet.  

 På baggrund af denne opgørelse reguleres det foreløbige  

 bidrag for den forløbne del af kalenderåret, inden  

 tilbagebetaling foretages.
 § 14. Arbejdsmarkedets Erhvervssygdomssikring kan  

 overføre bidragsdifferencer op til 100 kr. til  

 bidragsopkrævningen for det kommende kalenderår.
 § 15. Hvis oplysning om en arbejdsgivers antal  

 fuldtidsansatte ikke kan indhentes som forudsat i §§ 9 - 13, kan  

 Arbejdsmarkedets Erhvervssygdomssikring anvende arbejdsgiverens indbetalte  

 eller indberettede ATP-bidrag eller andre relevante oplysninger som grundlag  

 for beregningen og reguleringen af bidraget.
Opkrævning og indbetaling af bidrag § 16. Foreløbig bidragsopkrævning for  

 det kommende kalenderår udsendes i december måned, jf. dog  

 § 5, og bidragene forfalder til betaling den 1. januar med sidste  

 rettidige betalingsdag den 20. januar.
Falder sidste rettidige betalingsdag  

 på en helligdag eller en lørdag, forlænges fristen til den  

 nærmest følgende hverdag.
 Stk. 2. Betaling sker, med mindre andet aftales med  

 Arbejdsmarkedets Erhvervssygdomssikring, ved benyttelse af det særlige  

 indbetalingskort, som Arbejdsmarkedets Erhvervssygdomssikring sender til  

 arbejdsgiveren.
 Stk. 3. Arbejdsmarkedets Erhvervssygdomssikring kan, når  

 særlige omstændigheder taler for det, efter ansøgning  

 tillade, at årsvis betaling sker til en anden termin eller  

 fastsætte en længere tidsfrist for betalingen.
 Stk. 4. Arbejdsgiveren har ansvaret for rettidig betaling.  

 Hvis indbetalingskortet ikke er kommet frem eller er bortkommet, kan  

 arbejdsgiveren få et nyt hos Arbejdsmarkedets  

 Erhvervssygdomssikring.
Stk. 5. Indbetalingsstedets kvittering for bidragets  

 modtagelse er fyldestgørende.
Arbejdsgiveren kan ikke kræve  

 særskilt kvittering fra Arbejdsmarkedets Erhvervssygdomssikring.
§ 17. Sker betaling af bidrag ikke rettidigt, skal  

 arbejdsgiveren fra forfaldsdagen betale renter af bidraget med den rentesats,  

 der til enhver tid er fastsat i medfør af § 5 i lov om renter ved  

 forsinket betaling m.v.
Arbejdsmarkedets Erhvervssygdomssikring  

 opkræver endvidere et ekspeditionsgebyr på 50 kr. ved  

 påkrav på grund af manglende betaling.
 Stk. 2. Arbejdsmarkedets Erhvervssygdomssikring kan, når  

 særlige omstændigheder taler for det, give henstand med  

 betalingen samt eftergive bidrag, renter og ekspeditionsgebyr.
 Stk. 3. Arbejdsmarkedets Erhvervssygdomssikring har  

 udpantningsret for bidrag, renter og ekspeditionsgebyr.
 Stk. 4. Arbejdsmarkedets Erhvervssygdomssikrings krav på  

 bidrag, renter og ekspeditionsgebyr forældes efter reglerne i lov nr.  

 274 af 22. december 1908 om forældelse af visse fordringer.
 Stk. 5. Reglerne i stk. 1-4 gælder også det  

 bidrag, Arbejdsmarkedets Erhvervssygdomssikring opkræver hos  

 arbejdsgiveren i medfør af § 52, stk. 5, i lov om sikring  

 mod følger af arbejdsskade.
Klageadgang § 18. Klager over afgørelser truffet af  

 Arbejdsmarkedets Erhvervssygdomssikring, kan inden fire uger efter  

 meddelelsen af afgørelsen indbringes for Ankenævnet for  

 Arbejdsmarkedets Erhvervssygdomssikring, jf. § 55 A, i lov om sikring  

 mod følger af arbejdsskade.
Stk. 2. Klageren betaler 500 kr. for Ankenævnets  

 behandling.
Beløbet betales tilbage til klageren, hvis denne får  

 helt eller delvist medhold.
Straffebestemmelser § 19. I medfør af § 67 i lov om  

 sikring mod følger af arbejdsskade straffes med bøde den  

 sikringspligtige arbejdsgiver, der undlader at tilslutte sig Arbejdsmarkedets  

 Erhvervssygdomssikring, undlader at betale bidrag til Arbejdsmarkedets  

 Erhvervssygdomssikring, ikke rettidigt anmelder en indtruffet arbejdsskade  

 eller ikke medvirker ved sagsoplysningen af en anmeldt arbejdsskade.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 20. Bekendtgørelsen træder i kraft  

 den 1. januar 2000.
 Stk. 2. Samtidig ophæves Regler om  

 arbejdsgivernes betaling af bidrag til Arbejdsmarkedets  

 Erhvervssygdomssikring (AES), vedtaget af bestyrelsen den 4. november  

 1998.
