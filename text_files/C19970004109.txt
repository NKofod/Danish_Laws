 1. Reglerne for fremførsel af underskud i  

 skattepligtig indkomst for ægtefæller fremgår af personskattelovens § 13,  

 stk. 1 og 2.
 2. Bestemmelsen er hidtil administreret således, at  

 der i et givet indkomstår skal ske overførsel af underskud i skattepligtig  

 indkomst mellem ægtefæller, forinden fremførsel af underskud fra tidligere år  

 kan foretages.
 Landskatteretten har ved kendelse af 11. maj 1995 bestemt, at en person  

 med positiv skattepligtig indkomst skal modregne egne underskud vedrørende  

 tidligere indkomstår, før der sker modregning af ægtefællens underskud i  

 skattepligtig indkomst vedrørende såvel det aktuelle år som tidligere  

 indkomstår.
 Kendelsen er offentliggjort i Tidsskrift for Skatter og Afgifter 1995.538  

 (LSR).
 3. Skattemyndighederne anmodes om at genoptage og  

 ændre indkomstansættelser, hvor der ikke er sket fremførsel af underskud i  

 skattepligtig indkomst i overensstemmelse med kendelsen, hvis der anmodes  

 herom eller forholdet i øvrigt er skattemyndighederne bekendt, og ændringen  

 er til fordel for skatteyderen eller dennes ægtefælle.
Genoptagelse kan ske for indkomstårene 1992,1993,1994 og 1995 Det skal præciseres, at der ikke uden for fristen i skattestyrelseslovens  

 § 35 kan ske konsekvensforhøjelse af den ene ægtefælle, som følge af  

 nedsættelse af den anden ægtefælle.
 Det bemærkes, at ovenstående ændringer skal ske ved manuel behandling  

 (beregning).
4. For indkomståret 1996 vil de berørte skatteydere  

 automatisk blive behandlet i overensstemmelse med kendelsen.
De  

 skattelignende myndigheder skal derfor ikke foretage sig noget i anledning af  

 kendelsen for dette indkomst-år.
 5. For indkomståret 1997 er reglerne om fremførsel af  

 skattepligtig indkomst ændret tilbage til praksis før kendelsen som følge af  

 en ændring af personskattelovens § 13, jfr. lov nr. 1217 af 27/12 1996.
 Skattepligtige, hvis indkomstår 1997 er påbegyndt den 7. november 1996 kan  

 dog vælge at anvende landskatteretkendelsens principper.
 6. Ansøgning om genoptagelse af skatteansættelserne  

 efter punkt 3 skal indgives til skattemyndighederne inden udgangen af 1997,  

 på hvilket tidspunkt cirkulæret bortfalder.
