Betænkning afgivet af Det Energipolitiske Udvalg den  

 9. december 1998 Betænkning over Forslag til lov om statstilskud til forskning  

 og teknologisk udvikling på energiområdet Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
 Der er af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Fremskridtspartiets medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de stillede  

 ændringsforslag.
 Et andet mindretal (Dansk Folkepartis medlem af udvalget) vil  

 redegøre for sin stilling til lovforslaget ved 2. behandling.  

 Mindretallet vil stemme imod de stillede ændringsforslag.
Ændringsforslag Af	et mindretal (SF og EL):
Til § 1 1) Stk. 1 affattes således:
»Miljø- og energiministeren kan med henblik  

 på at bidrage til opfyldelse af de energipolitiske mål i  

 regeringens energihandlingsplan »Energi 21« om en bæredygtig  

 energiudvikling give tilskud til forsknings- og udviklingsaktiviteter, der er  

 rettet mod at understøtte udvikling af energibesparende teknologier og  

 vedvarende energikilder, herunder nye vedvarende energiteknologier.« Ny paragraf 2) Efter § 5 indsættes som ny paragraf:
»§ 01. Miljø- og energiministeren nedsætter et  

 rådgivende energiforskningsudvalg.
Udvalget skal bistå ved den  

 konkrete udformning af det årlige program for tilskudsmidlernes  

 prioritering og anvendelse, jf. § 2, stk. 3, herunder en prioritering af  

 indsatsen.« Bemærkninger Til nr. 1 Med ændringsforslaget præciseres det i selve  

 loven, at ydelse af statstilskud skal ske i overensstemmelse med de  

 energipolitiske mål i regeringens handlingsplan fra 1996 »Energi 21« om  

 en bæredygtig energiudvikling.
Som konsekvens heraf er formålsparagraffens  

 prioritering af +forbedrede  

 energiindvindingsmetoder*, som  

 primært handler om olie- og gasudvinding, erstattet med det mere  

 fremsynede »nye vedvarende energiteknologier«.
Det anses således ikke  

 for rimeligt, at staten skal finansiere forskningsaktiviteter for de store  

 multinationale selskaber i Nordsøen.
Til nr. 2 Med ændringsforslaget fremgår det direkte af  

 loven, at miljø- og energiministeren skal nedsætte et  

 rådgivende energiforskningsudvalg.
Udvalget skal bistå med den  

 konkrete udformning af de årlige energiforskningsprogrammer, herunder  

 en prioritering af indsatsen.
 Udvalget forudsættes at få  

 repræsentation af et bredt udsnit af de aktører, som i dag  

 arbejder konstruktivt for at sikre de energi- og miljøpolitiske  

 målsætninger om energibesparelser og øget anvendelse af  

 vedvarende energiteknologier.
Martin Glerup (S) fmd.    Helge Mortensen (S)  

  Lis Greibe (S)    Erik Mortensen (S)    Henning Gjellerod    (S)    Anni  

 Svanholt (SF)    Ebbe Kalnæs (CD)    Dorit Myltoft (RV)    Søren  

 Kolstrup (EL) Peter Hansen-Nord (V)    Harald Kjøller (V)    Helga  

 Moos (V)    Kim Andersen (V)    Frank Dahlgaard (KF)    Henriette Kjær  

 (KF)    Aase D.
Madsen (DF) nfmd.    Kim Behnke (FP) Kristeligt Folkeparti havde ikke medlemmer i udvalget.
