 I medfør af § 9, stk. 2, § 9 b, stk. 3, § 9 c, stk. 3, og § 15, stk. 2, i  

 lov nr. 54 af 25. februar 1976 om elforsyning, som senest ændret ved lov nr.  

 409 af 14. juni 1995, fastsættes følgende:
Overskud i elforsyningsvirksomheder § 1.  Elforsyningsvirksomheder kan i prisen for  

 produktion, transmission, distribution og salg af elektricitet udover de i  

 elforsyningslovens § 9, stk. 1 og 3, nævnte nødvendige omkostninger indregne  

 et overskud efter nedenstående bestemmelser.
 Stk. 2.  Virksomheder, som alene leverer under 20 GWh  

 elektricitet årligt, kan dog ikke indregne overskud efter disse bestemmelser.
 § 2.  Elforsyningsvirksomheder kan indregne et  

 rimeligt overskud, når dette er fremkom-met ved en reduktion af  

 omkostningerne gennem ralionaliseringsforanstaltninger, samarbejde med andre  

 elforsyninger eller andre lignende foranstaltninger, som er gennemført efter  

 den 1. juli 1995.
 Stk. 2.  Elforsyningsvirksomheder, som tidligere har  

 gennemført væsentlige omkostningsreduktioner af den i stk. 1 nævnte karakter,  

 kan indregne et rimeligt overskud.
 Stk. 3.  Størrelsen af et rimeligt overskud efter stk. 1  

 og 2 fastlægges under hensyntagen til, hvad virksomheden ville kunne indtjene  

 på et marked med virksom konkurrence, og til forsyningsvirksomhedens  

 risikoforhold.
 § 3.  Elforsyningsvirksomheden skal anmelde sin  

 beslutning om at indregne overskud til Elprisudvalget.
 Stk. 2.  Elprisudvalget godkender overskuddets størrelse  

 og indregning i elpriserne.
 Stk. 3.  Elforsyningsvirksomheden må ikke indregne  

 overskuddet i elpriserne, før Elprisudvalget har givet sin godkendelse.
Sideordnede virksomheder § 4.  Elforsyningsvirksomheder kan udover levering af  

 elektricitet og fjernvarme her i landet udøve erhvervsmæssig virksomhed  

 indenfor de i stk. 2 og 3 nævnte områder.
Det er en betingelse for at udøve  

 pågældende aktivitet, at den har en naturlig tilknytning til  

 hovedvirksomheden eller giver mulighed for at udnytte særlig ekspertise i  

 elforsyningen, og at aktiviteten er i overensstemmelse med elforsyningslovens  

 formål.
 Stk. 2.  Elforsyningsvirksomheder kan her i landet udøve  

 aktiviteter på følgende områder:
 Stk. 3.  Elforsyningsvirksomhederne kan i udlandet  

 udover de i stk. 2, nr. 1-6, nævnt aktiviteter udøve virksomhed indenfor el-  

 og kraftvarmeforsyning og energirådgivning.
 Stk. 4.  Virksomheden kan udøves af  

 elforsyningsvirksomheden alene eller sammen med andre.
§ 5.  De i § 4 nævnte aktiviteter skal udøves i et  

 eller flere selvstændige selskaber med begrænset ansvar.
Elprisudvalget kan  

 bestemme, at forskellige aktiviteter, som udøves af samme  

 elforsyningsvirksomhed, skal udøves i forskellige selvstændige selskaber, når  

 udvalget anser det for nødvendigt af hensyn til risiko- og  

 konkurrenceforhold.
 Stk. 2.  En aktivitet skal ikke udskilles efter  

 bestemmelserne i stk. 1, hvis den årlige omsætning ikke overstiger 500.000  

 kr.
Stk. 3.  Aktiviteter, som elforsyningsvirksomheden har  

 påbegyndt før den 1. juli 1995, skal ikke udskilles efter bestemmelserne i  

 stk. 1. Elprisudvalget kan dog efter en vurdering i det enkelte tilfælde give  

 pålæg om, at en aktivitet af særlig omfattende karakter, herunder under  

 hensyn til risiko- og konkurrenceforhold, skal udskilles efter en frist på  

 mindst 1 år fra pålæggets dato.
Ved overtagelsen af driften overtager det  

 selvstændige selskab alle elforsyningsvirksomhedens rettigheder og  

 forpligtelser vedrørende aktiviteten.
Kreditorer ifølge fordringer, der er  

 stiftet før udskillelsestidspunktet, kan dog fortsat holde sig til  

 elforsyningsvirksomheden.
 Stk. 4.  Aktiviteter, der ikke skal udskilles i  

 selvstændige selskaber, er omfattet af bestemmelserne i §§ 6-9.  

 Bestemmelserne i § 12 om regnskabsmæssig udskillelse fra  

 elforsyningsvirksomheden finder tilsvarende anvendelse.
 § 6.  Elforsyningsvirksomheder må til investeringer i  

 sideordnede aktiviteter kun anvende midler, der er tilvejebragt i  

 overensstemmelse med reglerne om overskud i §§ 2-3, samt fri egenkapital  

 (indskudskapital, ikke udbetalt afkast af egenskapital samt overskud, som var  

 etableret før 1. januar 1977).
§ 7.  Elforsyningsvirksomheder kan investere i  

 sideordnede aktiviteter ved kapitalindskud, långivning eller  

 garantistillelse.
Investeringerne kan afholdes ved påbegyndelsen af  

 aktiviteten eller senere.
 Stk. 2.  Det er en betingelse for at investere i en  

 sideordnet aktivitet, at investeringen ud fra almindeligt kendskab til  

 forholdene på pågældende marked på investeringstidspunktet må forventes af  

 give en normal forrentning efter sædvanlige forretningsmæssige principper.
 Stk. 3.  Elforsyningsvirksomheder må ikke ved deres  

 investeringer i sideordnede aktiviteter eller ved fakturering af ydelser  

 mellem elforsyningsvirksomheden og den sideordnede aktivitet påføre andre  

 virksomheder urimelig konkurrence eller påføre forsyningsvirksomheden en  

 urimelig økonomisk risiko.
 § 8.  Elforsyningsvirksomhedens beslutning om at  

 investere i sideordnede aktiviteter, og herunder både investeringer ved  

 påbegyndelsen af en aktivitet og senere investeringer i en aktivitet, skal  

 anmeldes til Elprisudvalget.
Stk. 2.  Investeringer i et senere regnskabsår i en  

 allerede påbegyndt aktivitet er ikke anmeldelsespligtige, hvis de ikke i alt  

 overstiger 500.000 kr. i samme regnskabsår.
Elprisudvalget kan træffe  

 bestemmelse om, at senere anmeldelsespligtige investeringer i en aktivitet  

 skal anmeldes samlet for hvert regnskabsår.
 Stk. 3.  Når elforsyningsvirksomheden påbegynder en  

 sideordnet aktivitet, skal virksomheden samtidig med anmeldelsen af  

 investeringen efter stk. 1 meddele Elprisudvalget oplysninger om aktiviteten,  

 herunder fremsende vedtægter for det selvstændige selskab, hvor et sådant  

 selskab oprettes.
 Stk. 4.  Elforsyningsvirksomhederne skal inden 1. januar  

 1996 fremsende oplysninger til Elprisudvalget om eksisterende sideordnede  

 aktiviteter, som er påbegyndt før den 1. juli 1995.
 Stk. 5.  Hvis der efterfølgende sker væsentlige  

 ændringer i karakteren eller omfanget af en aktivitet, skal  

 elforsyningsvirksomheden oplyse Elprisudvalget herom.
Stk. 6.  Elforsyningsvirksomheden fremsender en gang  

 årligt oplysninger til Elprisudvalget om sine selvstændige selskaber og sine  

 ikke udskilte sideordnede virksomheder.
Elprisudvalget kan undtage  

 sideordnede virksomheder med beskeden årlig omsætning herfra.
§ 9.  Elprisudvalget påser, at de anmeldte og oplyste  

 forhold er i overensstemmelse med bestemmelserne i §§ 4-7. Elprisudvalget  

 påser herunder, Energirådgivning m.v.
 § 10.  Elforsyningsvirksomheder kan tilbyde  

 elforbrugere følgende ydelser:
 Stk. 2.  Elforsyningsvirksomhedens udgifter ved at  

 levere de nævnte ydelser skal prissættes overfor modtageren efter  

 forretningsmæssige principper.
Stk. 3.  Ydelserne skal dog ikke prissættes efter stk.  

 2, hvis der på grund af ydelsens karakter ikke kan kræves betaling herfor,  

 eller hvis der er tale om opsøgende energirådgivning, der alene har til  

 formål at rådgive modtageren om effektiv energianvendelse og identificere  

 mulighederne for energibesparelser.
Elforsyningsvirksomheden kan i elprisen  

 indregne nødvendige udgifter ved de her omhandlede ydelser.
 § 11.  Elforsyningsvirksomheder må ikke ved leveringen  

 af ydelser, som omfattes af § 10, stk. 2, påføre andre virksomheder, der  

 erhvervsmæssigt udbyder tilsvarende ydelser, urimelig konkurrence eller  

 påføre forsyningsvirksomheden en urimelig økonomisk risiko.
Stk. 2.  Afregning af lån og andre ydelser fra  

 elforsyningsvirksomheden til de i stk. 1 nævnte aktiviteter skal ske ud fra  

 forretningsmæssige principper.
Fordeling af fællesomkostninger mellem  

 elforsyningsvirksomheden og aktiviteterne skal ske efter rimelige,  

 driftsøkonomiske principper.
 Stk. 3.  Elprisudvalget fastsætter retningslinier om  

 kalkulation af priser for de omhandlede ydelser.
 § 12.  Hvis omsætningen i ydelser, der efter § 10,  

 stk. 2, skal prissættes overfor modtageren, udgør over 500.000 kr. årligt,  

 skal akviteterne udskilles regnskabsmæssigt fra elforsyningsvirksomheden.
 Stk. 2.  Elprisudvalget fastsætter retningslinier om  

 regnskabernes udformning.
 § 13.  Elforsyningsvirksomhedens beslutning om at  

 iværksætte de i § 10 nævnte ydelser skal anmeldes til Elprisudvalget.
 Stk. 2.  Elprisudvalget kan bestemme, at ydelser med en  

 mindre årlig omsætning eller udgift ikke skal anmeldes.
 Stk. 3.  Elprisudvalget træffer bestemmelse om, i  

 hvilket omfang ydelser, der er påbegyndt før 1. juli 1995, skal anmeldes.
 Stk. 4.  Eksisterende aktiviteter, der er påbegyndt før  

 denne bekendtgørelses ikrafttræden, omfattes af bestemmelserne i § 11, stk.  

 3, og § 12, stk. 1-2, fra den 1. januar 1996. Elprisudvalget kan efter  

 ansøgning forlænge fristen, hvis omstændighederne taler for det.
Pålæg om ændring § 14.  I medfør af § 10, stk. 4, i elforsyningsloven  

 kan Elprisudvalget give elforsyningsvirksomheden pålæg om ændring af priser,  

 betingelser eller aktiviteter, hvis udvalget finder, at pågældende priser,  

 betingelser eller aktiviteter er urimelige eller i strid med bestemmelserne i  

 lovens §§ 9-9 c, jf. bestemmelserne i nærværende bekendtgørelse, og hvis  

 forholdet ikke gennem forhandling kan bringes til ophør.
Hvis en godkendelse  

 til indregning af overskud efter lovens § 9, stk. 2, jf. §§ 2-3 i denne  

 bekendtgørelse, fører til urimelig kapitaldannelse i  

 elforsyningsvirksomheden, kan udvalget bestemme, at overskud helt eller  

 delvist anvendes til nedsættelse af elprisen.
Særlige bestemmelser § 15.  Elprisudvalget afgiver periodiske redegørelser  

 om opsamlingen af overskud og prognoser for den fremtidige udvikling heri til  

 miljø- og energiministeren efter ministerens nærmere bestemmelse.  

 Elprisudvalget skal herunder særligt underette miljø- og energiministeren om,  

 hvorvidt og i givet fald hvornår det må forventes, at den samlede opsamling  

 vil overstige 1 mia. kr., og om baggrunden herfor.
 Stk. 2.  Elprisudvalget afgiver en årlig beretning til  

 miljø- og energiministeren om administrationen af bestemmelserne i denne  

 bekendtgørelse efter retningslinier, fastsat af ministeren.
 Stk. 3.  Miljø- og energiministeren kan anmode  

 Elprisudvalget om redegørelser om forhold i øvrigt, der omfattes af denne  

 bekendtgørelse.
 Stk. 4.  Miljø- og Energiministeren afgiver en årlig  

 redegørelse til Folketingets Energipolitiske Udvalg på grundlag af de  

 ovennævnte oplysninger.
 § 16.  Elprisudvalget træffer nærmere bestemmelse om  

 anmeldelser efter §§ 3, 8 og 13 og oplysninger efter § 8, stk. 3-6, samt om  

 fornøden dokumentation for de anmeldte eller oplyste forhold.
 Stk. 2.  Elprisudvalget kan i godkendelser stille  

 fornødne vilkår til at sikre overholdelsen af bestemmelserne i denne  

 bekendtgørelse.
§ 17.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet  

 bødeansvar.
 § 18.  Bekendtgørelsen træder i kraft den 1. december  

 1995.
