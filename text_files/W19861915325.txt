En dansk statsborger B, som ikke var berettiget til dansk pension, fik  

 ophold på et dansk plejehjem.
B oppebar udenlandsk pension.
 Betalingen for plejehjemsopholdet fastsattes til et beløb svarende til  

 den pension, hun modtog fra udlandet, dog således at hun fik udbetalt et  

 beløb til lommepenge.
 REDEGØRELSE FOR SAGEN:
En dansk statsborger B fik ophold på et plejehjem her i landet.
B var  

 berettiget til dansk pension.
Hun modtog en udenlandsk pension fra en  

 pensionsordning, som hun selv havde indbetalt bidrag til.
 Det sociale udvalg fastsatte i medfør af bistandslovens § 84, stk. 3,  

 betalingen for ophold på plejehjem således, at B skulle betale et beløb  

 svarende til den pension, hun modtog fra udlandet, dog således at B ville få  

 udbetalt et beløb til lommepenge.
 Overfor amtsankenævnet henviste socialudvalget til sikringsstyrelsens  

 cirkulære nr. 76 af 23. juni 1983, afsnit 37, pkt. 2, hvorefter personer, der  

 ikke modtager social pension, betaler 100% af deres indtægter for ophold på  

 plejehjem.
 AFGØRELSEN, DER KLAGES OVER:
 Amtsankenævnet tiltrådte socialudvalgets afgørelse med udvalgets  

 begrundelse.
 KLAGEN TIL ANKESTYRELSEN:
B's svigersøn anførte bl.a., at en pensionist, der har indtægt udover den  

 sociale pension, skulle betale 60% af disse indtægter yderligere for  

 opholdet, hvorfor disse har 40% tilbage til egne fornødenheder udover  

 lommepengebeløbet.
B ville være afskåret herfra, såfremt det krævedes, at hun  

 skulle betale med hele sin indtægt bortset fra lommepengebeløbet.
 LOVGRUNDLAG:
 Bistandsloven, § 84, stk. 1 og 3.
 Socialministeriets cirkulære nr. 69 af 29. marts 1976 om institutioner  

 under kommunerne og om visse særlige plejehjem, pkt. 125.
 Sikringsstyrelsens cirkulære nr. 76 af 23. juni 1983 om beregning og  

 udbetaling af pension, afsnit 37, pkt. 2.
 Af forslag til lov om social bistand fremgår, at betalingsordningen for  

 ikke-pensionister i § 84, stk. 3, svarer til, hvad der var foreskrevet i  

 socialministeriets cirkulære om omsorgsloven.
 I socialministeriets cirkulære af 18. december 1972 om omsorg for  

 invalide- og folkepensionister var i pkt. 25 anført, at udlændinge, der ikke  

 havde ret til forsørgelse her i landet, principielt måtte betale den fulde  

 udgift ved opholdet, dog skulle de have et beløb til rådighed svarende til  

 beløbet til personlige fornødenheder.
 ANKESTYRELSENS AFGØRELSE:
 Ankestyrelsen tiltræder amtsankenævnets afgørelse med den af nævnet og det  

 sociale udvalg givne begrundelse.
