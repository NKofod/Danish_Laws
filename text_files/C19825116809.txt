 En arbejdsgruppe nedsat af EF's tilsynskonference indenfor forsikring har  

 i de senere år udført et grundlæggende arbejde for at opnå ensartede regler  

 for vurderingen af de nødvendige tekniske reserver (udenfor livsforsikring).  

 Dette arbejde finder sted i overensstemmelse med forudsætningerne i  

 rådsdirektiv nr. 73/239/EØF af 24. juli 1973 (skadesforsikringsvirksomhed),  

 da direktivets regler om beregning af solvensmargenen og dermed beregning af  

 den nødvendige basiskapital forudsætter forsigtig og rigtig vurdering af de  

 tekniske reservers størrelse.
 Udførelsen af denne arbejdsgruppes vurderinger har særlig betydning på  

 visse områder som f.eks. kredit- og kautionsforsikring.
 Forsikringstilsynet er imidlertid af den opfattelse, at visse almengyldige  

 synspunkter, allerede nu må fremhæves.
 Følgende retningslinier kan opstilles for beregning af præmiereserven:
I.
Pantebrevsgarantier mod engangspræmie.
 Såfremt en forsikring føres til afgang før udløb på grund af  

 forsikringsbegivenhedens indtræden eller andre årsager, afgangsføres den  

 resterende præmiereserve.
Disse regler forudsætter, at pantebrevet er placeret således i  

 prioritetsrækkefølgen, at dets pålydende ikke overstiger 75 procent af  

 ejendommens handelsværdi.
Ved handelsværdi forstås den offentlige vurdering.
 Man henleder opmærksomheden på lov nr. 224 af 18. maj 1981 om ændring af  

 lov om vurdering af landets faste ejendomme og om ændring af ligningsloven  

 (kontantvurdering m.v.).
 Iøvrigt anvendes reglerne ovenfor under (a), således at præmien for egen  

 regning henlægges til præmiereserven med fradrag af omkostninger.  

 Nedskrivningen af præmiereserven efter 6 års forløb kan tidligst påbegyndes 6  

 år efter at pantebrevene, bedømt på grundlag af foreliggende statistiske  

 oplysninger, som følge af afdrag på pantebrevene eller på foranstående  

 prioriteter må antages at ligge indenfor den nævnte grænse på 75 procent af  

 handelsværdien.
II.
Pantebrevsgarantier for hvilke der ydes en løbende præmiebetaling samt  

 andre forsikringsaftaler indenfor forsikringsklasse 14 og 15.
III.
Forsikringsselskaberne skal snarest muligt indberette til  

 forsikringstilsynet, hvor stort et beløb, der holdes for egen regning, samt  

 om dette beløb dækker flere risici, hvor forsikringsbegivenheden udløses af  

 en fælles årsag. (kumulation af risici).
 Såfremt der sker ændringer i genforsikringsaftalerne skal dette  

 indberettes til forsikringstilsynet med oplysninger om de konsekvenser, som  

 dette efter forsikringsselskabets opfattelse får for de afsatte tekniske  

 reserver.
IV.
Statistiske oplysninger.
Forsikringsselskaberne skal fortsat, senest i forbindelse med  

 regnskabsoplysningerne, indsende statistiske oplysninger om V.
Overgangsregler.
 Bestemmelserne om fastsættelse af tekniske reserver indenfor kredit- og  

 kautionsforsikring gennemføres med virkning for alle forsikringsaftaler, der  

 er indgået i årene 1979 og 1980 eller senere.
 For så vidt angår forsikringsaftaler indgået i årene 1976 og 1977 eller  

 aftaler, som er indgået tidligere, kan præmiereserven afsættes med 50 procent  

 af præmieindtægten (uden fradrag af omkostninger), for så vidt angår årene  

 1978 og tidligere år, såfremt dette efter en vurdering af  

 forsikringsaftalernes forløb kan anses for at være forsvarligt.
 Såfremt bestemmelserne i dette cirkulære i de enkelte tilfælde fører til  

 en betydelig forøgelse af de tekniske reserver, vil forsikringsselskabet i en  

 overgangsperiode kunne søge om tilladelse til delvis henlæggelse af beløbene  

 til en sikkerhedsfond, der ikke må formindskes uden forsikringstilsynets  

 samtykke.
VI.
Bestemmelserne om fastsættelse af præmiereserve indenfor  

 forsikringsklasse 14 og 15 er fastsat indtil videre og er gældende som  

 minimumsbestemmelser.
 Såfremt erfaringer i de konkrete tilfælde taler for en forøgelse af  

 præmiereserven, bør dette indberettes til forsikringstilsynet, som derefter  

 vil tage stilling til disse spørgsmål med henblik på en revision af  

 bestemmelserne.
VII.
Bestemmelserne ovenfor medfører ingen ændringer i gældende praksis  

 for erstatningsreservens vedkommende.
 Opmærksomheden henledes dog på, at de senere års erfaringer gør det  

 særligt påkrævet at foretage et forsigtigt skøn over antallet og omfanget af  

 forsikringsbegivenheder, der må antages at være indtruffet i regnskabsåret,  

 men endnu ikke er anmeldt.
 Vurderingen af denne del af erstatningsreserven bør oplyses særskilt og  

 begrundes.
VIII.
Bestemmelserne anvendes for regnskabsåret 1981 og senere  

 regnskabsår.
Det følger af bestemmelsernes almengyldige karakter, at  

 anvendelsen af andre regler for tidligere regnskabsår forudsætter en  

 begrundelse for afvigelserne.
