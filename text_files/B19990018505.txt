Bekendtgørelse om uddannelseskrav m.v.  

 til førere af visse motordrevne fritidsfartøjer med en  

 bruttotonnage under 20 (Speedbådsfører-bekendtgørelsen) I medfør af § 18, stk. 2, og § 27, stk. 2, i  

 lov nr. 15 af 13. januar 1997 om skibes besætning fastsættes:
 § 1. Bekendtgørelsen finder anvendelse for  

 førere af planende fritidsfartøjer med en bruttotonnage under  

 20 og med længde og fremdrivningseffekt som anført i bilaget til  

 bekendtgørelsen.
 Stk. 2. Bekendtgørelsen finder tillige anvendelse for  

 førere af planende fritidsfartøjer med en længde under 4  

 meter og en fremdrivningseffekt på 19 kW eller derover.
 Stk. 3. Fartøjets længde i meter er  

 skroglængden overalt (loa) minus eventuel fenderliste.
Stk. 4. Ved planende fartøjer forstås et  

 fartøj med V-formet bund, et bredt fladt agterskib og ingen egentlig  

 køl eller fartøjer, der er bygget på en sådan  

 måde, at skroget ved en vis hastighed løftes delvist ud af  

 vandet.
I tvivlstilfælde afgør Søfartsstyrelsen, om et  

 fartøj er omfattet af denne bekendtgørelse.
§ 2. Førere af fartøjer som  

 nævnt i § 1 skal 1)	være fyldt 16 år, og 2)	have bestået en af Søfartsstyrelsen fastsat  

 prøve i sejlads med sådanne fartøjer og have erhvervet  

 bevis herfor.
 Stk. 2. Personer, der som minimum har bestået  

 duelighedsprøve i sejlads for fritidssejlere, anses for at opfylde  

 kravet i stk. 1, nr. 2.
Stk. 3. Søfartsstyrelsen kan under særlige  

 omstændigheder fritage for den i stk. 1, nr. 2, anførte  

 prøve.
Fritagelse for prøven kan dog kun gives, når  

 vedkommende dokumenterer på anden måde at have erhvervet sig  

 tilstrækkelig teoretisk og praktisk kendskab til sejlads med  

 fartøjer omfattet af bekendtgørelsen.
 § 3. Overtrædelse af § 2, stk. 1, i denne  

 bekendtgørelse straffes med bøde.
 § 4. Bekendtgørelsen træder i kraft  

 den 1. juni 1999.
 Stk. 2. Personer, der er fyldt 16 år, og som ved  

 bekendtgørelsens ikrafttræden kan dokumentere at have  

 været ejer eller bruger af et fartøj som nævnt i § 1  

 i mindst 1 år, skal dog først have aflagt den i § 2  

 anførte prøve senest 1. juni 2002.
Søfartsstyrelsen, den 26. marts 1999 Niels J.
Bagge /Frantz Miller Bilag Omfattet af bekendtgørelsens krav er fartøjer, hvis  

 fremdrivningseffekt i kW er lig med eller højere end den værdi,  

 som kan aflæses på den lodrette akse ud for det punkt på  

 kurven, som svarer til skibets længde.
Som eksempel kan anføres,  

 at et planende fartøj med en længde på 5,5 meter vil  

 være omfattet, såfremt fartøjets fremdrivningseffekt er  

 på 33,25 kW eller derover (5,5 x 5,5 + 3).
