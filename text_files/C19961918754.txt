(Til samtlige kommuner og amtskommuner  

 m.fl.) Den nuværende forsøgsordning med jobtræning og individuel jobtræning med  

 tilskud hos private arbejdsgivere udløber som bekendt ved udgangen af 1996.  

 Der henvises til Socialministeriets orienteringsskrivelse af 28. juni 1996.
En 3-årig forlængelse af den nuværende forsøgsordning er vedtaget ved  

 Arbejdsministeriets lov nr. 1059 af 20. december 1995. Før lovbestemmelsen  

 kan sættes i kraft, skal der foreligge en godkendelse fra EU-Kommissionen af  

 ordningens forlængelse, jf.
Traktatens bestemmelser om statsstøtte.
Denne  

 godkendelse foreligger endnu ikke.
 Socialministeriet arbejder intenst på i samarbejde med Arbejdsministeriet  

 at få Kommissionens godkendelse af ordningerne.
 Da tidspunktet for ordningernes udløb med udgangen af 1996 nærmer sig,  

 arbejdes der sideløbende på at finde alternative muligheder for at fortsætte  

 forsøgsordningerne med jobtræning og individuel jobtræning udover 1. januar  

 1997.
 Der arbejdes således på at skabe anden hjemmel til at indgå  

 jobtræningsaftaler, som ligger efter 31. december 1996. Med en sådan hjemmel  

 kan der iværksættes ordninger efter EU's de minimis regel (bagatelgrænsen for  

 statsstøtte, se bilag I).
Socialministeriet vil, når der foreligger nyt i sagen, straks give  

 meddelelse herom Med venlig hilsen Anne Mette Lolk Bilag 1 Beskrivelse af EU's de minimis regel.
Efter de minimis reglen kan der inden for et mindre maximumsbeløb - ca.  

 730.000 kr. over en treårig periode - ydes statsstøtte uden Kommissionens  

 godkendelse.
Baggrunden herfor er, at tilskud af denne størrelsesorden ikke  

 mærkbart forrykker konkurrencevilkårene mellem medlemslandene.
 1. Maximumsbeløbet udgør 100.000 ECU (ca. 730.000 kr.)  

 over en tre-årig periode, der begynder ved udbetalingen af den første de  

 minimis støtte.
2. Det er den samlede offentlige støtte, der ydes  

 efter de minimis reglen, der ikke må overskride grænsen.
Dvs. ydes der til  

 virksomheden støtte efter de minimis reglen til andet formål end  

 jobtræningsforløb, er det den samlede støtte, der ikke må overskride de  

 100.000 ECU over en tre-årig periode.
 Den offentlige støtte, der indgår i loftet for de minimis støtte, er  

 således støtte ydet af nationale, regionale eller lokale myndigheder, uanset  

 om støtten udelukkende er national eller medfinansieres af Fællesskabet over  

 strukturfondene, navnlig Den Europæiske Fond for Regionaludvikling.
 Anden støtte ydet efter ordninger, der er godkendt af kommissionen, indgår  

 ikke i maximumsbeløbet.
 De minimis reglen omfatter alle støttekategorier - uanset form og formål -  

 med undtagelse af eksportstøtte, som ikke er omfattet af reglen.
 3. Der kan ikke ydes støtte efter de minimis reglen  

 til følgende sektorer:
 Det kan oplyses, at der sammen med de relevante Ministerier arbejdes på en  

 nærmere afgrænsning af disse sektorer, herunder om forarbejdningsindustrien  

 er omfattet.
4. Ydes støtten på anden måde end i form af et  

 tilskud, skal den omregnes med henblik på anvendelse af maximumsbeløbet.
Der  

 er fastsat særlige omregningsregler.
Denne bestemmelse kan få betydning,  

 såfremt der ydes støtte til jobtræningsforløb samtidig med, at der ydes anden  

 form for støtte, jf. pkt. 2.
