 I tilslutning til udenrigsministeriets bekendtgørelse nr. 99 af 9.  

 september 1975 og efterfølgende bekendtgørelser, senest nr. 103 af 5.  

 november 1981, Lovtidende C, meddeles det, at yderligere følgende lande med  

 virkning fra de anførte datoer har ratificeret eller tiltrådt den i Bruxelles  

 den 29. november 1969 udfærdigede internationale konvention om det  

 privatretlige ansvar for skader ved olieforurening:
 Det forenede Kongerige Storbritannien og Nordirland har meddelt, at det  

 med virkning fra 1. september 1984 har udstrakt konventionens gyldighed til  

 også at omfatte Anguilla.
 Australien har ved deponeringen af sit ratifikationsinstrument gjort  

 indsigelse overfor det i bekendtgørelse nr. 117 af 13. december 1976,  

 Lovtidende C, nævnte sovjetiske forbehold samt det i bekendtgørelse nr. 50 af  

 30. marts 1979, Lovtidende C, nævnte østtyske forbehold overfor  

 bestemmelserne i konventionens artikel XI, stk. 2.
 Salomonøerne har meddelt, at konventionen foreløbig finder anvendelse for  

 dette land med virkning fra den 7. juli 1978.
 Kiribati har meddelt, at konventionen foreløbig finder anvendelse for  

 dette land fra dets uafhængighed den 12. juli 1979 at regne.
 Belize har meddelt, at konventionen foreløbig finder anvendelse for dette  

 land fra dets uafhængighed den 21. september 1981 at regne.
Udenrigsministeriet, den 3. oktober 1984 F.
M.
