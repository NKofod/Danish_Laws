(Til domstolene, anklagemyndigheden og  

 politiet) CIRKULÆRESKRIVELSE OM FORHANDLING MED OG AFHØRING AF DØVE, HØREHÆMMEDE,  

 DØVBLEVNE OG STUMME.
(Til domstolene, anklagemyndigheden og politiet) Ved lov nr. 403 af 13. juni 1990 om ændring af retsplejeloven har § 149,  

 stk. 5, fået følgende affattelse:
»Stk. 5.  Forhandling med og afhøring af døve og  

 svært hørehæmmede skal så vidt muligt foregå ved hjælp af en uddannet tolk.  

 Forhandling med og afhøring af øvrige hørehæmmede og døvblevne skal efter  

 begæring fra vedkommende så vidt muligt foregå ved hjælp af en uddannet tolk.  

 For så vidt angår stumme kan afhøring eller forhandling foregå ved skriftlige  

 spørgsmål og svar eller efter begæring så vidt mulig ved hjælp af en tolk.  

 Den døve, hørehæmmede, døvblevne eller stumme har endvidere adgang til at  

 lade sig bistå af en døvekonsulent, tunghørekonsulent eller lignende under  

 retsmøder.« I tilknytning hertil skal Justitsministeriet meddele følgende: 1. Tolk  

 1.1. Døve og hørehæmmede.
For så vidt angår personer, der allerede fra den tidlige barnealder har  

 været døve eller så svært hørehæmmede, at de ikke har kunnet tilegne sig det  

 talte sprog gennem hørelsen, har høreskaden berørt hele den talesproglige  

 udvikling og har ofte medført en stærk begrænsning af det danske ordforråd.  

 De vil derfor ofte være ude af stand til at forstå såvel mundtlige som  

 skriftlige fremstillinger.
For at den døve eller svært hørehæmmede skal kunne  

 forstå, hvad der foregår under en retssag eller en politiafhøring, skal  

 forhandling med eller afhøring af den døve eller svært hørehæmmede derfor så  

 vidt muligt foregå ved hjælp af en uddannet tolk, jf. retsplejelovens § 149,  

 stk. 5, 1. pkt.
Vedrørende fortolkningen af ordene »så vidt muligt« er det i  

 bemærkningerne til lovforslaget anført, at der herved er taget hensyn til, at  

 der som ved afhøring af udlændinge, der ikke kan tale eller forstå dansk, jf.  

 § 149, stk. 1, kan opstå situationer, hvor man, uanset det ikke har været  

 muligt at fremskaffe en tolk, er nødt til at gennemføre en afhøring.
Som  

 eksempel nævnes afholdelse af grundlovsforhør, der skal holdes inden udløbet  

 af fristen på 24 timer, selv om sproglige hindringer og en manglende mulighed  

 for at fremskaffe en tolk til retsmødet vil vanskeliggøre en afhøring.
Det  

 vil derfor efter bemærkningerne kun meget sjældent kunne forekomme, at en  

 afhøring må gennemføres uden tolkebistand.
 Tolken kan være en mund-hånd-system tolk, en skrivetolk eller en  

 tegnsporgstolk afhængig af den døves eller svært hørehæmmedes ønske.
 Anmodning om tolkebistand vedrørende døve og svært hørehæmmede kan hele  

 døgnet og for hele landet rettes til:
Institutionen for Døve, Tolkeadminsitrationen, Generatorvej 2 A, 2730 Herlev.
Tlf. 31 39 49 11 (8-16) 42 91 93 33 (16-8) Andre henvendelser vedrørende døve og svært hørehæmmede kan rettes til:
Den statslige specialkonsulentordning for døve og svært tunghøre, Brohusgade 17, 2200 København N.
Tlf. 31 39 46 66 1.2 Døvblevne, øvrige hørehæmmede og stumme.
Personer, der mister hørelsen helt (døvblevne) eller delvis (hørehæmmede),  

 efter at talesproget er dannet, har normalt et fuldt udviklet sprog.
Deres  

 vanskelighed består i opfattelsen af det talte ord.
Forhandling med og  

 afhøring af disse personer skal efter begæring så vidt muligt foregå ved  

 hjælp af en uddannet tolk.
 for så vidt angår stumme, der i de fleste tilfælde uden vanskelighed kan  

 opfatte det talte ord, kan forhandling og afhøring foregå ved skriftlige  

 spørgsmål og svar eller efter begæring ved hjælp af en tolk.
 Tolken kan være en mund-hånd-system tolk, en skrivetolk eller en  

 tegnsprogstolk afhængig af den hørehæmmedes, døvblevnes eller stummes ønske.
 Anmodning om tolkebistand til øvrige hørehæmmede, døvblevne og stumme kan  

 for hele landet rettes til:
Landsforeningen for Bedre Hørelse, Kong Georgs Vej 13, 2000 Frederiksberg.
Tlf. 38 88 16 44 Andre henvendelser vedrørende øvrige hørehæmmede, døvblevne og stumme kan  

 rettes til:
Statens konsulentvirksomhed for hørehæmmede og døvblevne, Dr.
Tværgade 7, 1302 København K.
Tlf. 33 13 86 93, eller 33 13 41 19 2. Udgifter til tolkning Udgifter til tolkning for døve, hørehæmmede, døvblevne og stumme i sager,  

 der behandles af retten, afholdes efter retningslinjerne i cirkulære nr. 104  

 af 7. juli 1989 om afholdelse af udgifter til tolkning.
Alle udgifter til  

 tolkning i straffesager afholdes således endeligt af dette offentlige.
3. Bisidder Den døves, hørehæmmedes, døvblevnes eller stummes sproglige vanskeligheder  

 medfører undertiden, at den pågældende misforstår en situation.
Med henblik  

 på at undgå eventuelle misforståelser har den døve, hørehæmmede, døvblevne  

 eller stumme derfor adgang til under forhandlinger og afhøringer at lade sig  

 bistå af en bisidder.
 Bisidderen kan, for så vidt angår døve og svært hørehæmmede, f.eks. være  

 en døvekonsulent eller anden tegnsprogkyndig og, for så vidt angår andre  

 hørehæmmede, døvblevne og stumme, en tunghørekonsulent eller lignende.
4. Vejledning I bemærkningerne til lovforslaget er det anført, at det ved udformningen  

 af bestemmelsen er forudsat, at de berørte myndigheder vejleder den døve,  

 hørehæmmede, døvblevne eller stumme om adgangen til at medbringe en bisidder  

 under retsmøder og - i de tilfælde hvor tolkebistand ikke er obligatorisk -  

 om adgangen til at begære bistand af en uddannet tolk.
 I de tilfælde, hvor den døvblevne, hørehæmmede eller stumme ikke har  

 fremsat begæring om tolkebistand, og hvor forhandling eller afhøring ikke  

 findes at kunne gennemføres forsvarligt uden medvirken af tolk, kan retten -  

 eventuelt efter begæring fra politiet - bestemme, at der skal medvirke en  

 tolk.
5. Ikrafttræden Cirkulæreskrivelsen træder i kraft den 1. juli 1990.
 Samtidig ophæves Justitsministeriets cirkulære af 12. januar 1965 om  

 afhøring af døve og tunghøre.
