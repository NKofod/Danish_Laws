 Det lokale nævn inddrager en radios sendetilladelse med den  

 begrundelse, at der, trods flere skriftlige henvendelser og nævnets tilsagn  

 om udsættelse af sendestart, ikke er fremkommet oplysning om stationens  

 senderadresse.
Udvalget fandt ikke anledning til at tilsidesætte den skete  

 inddragelse.
Udvalget lagde til grund, at nævnets inddragelse skyldtes en  

 formodning om, at klageren ikke vil udøve selvstændig programvirksomhed.  

 Denne formodning er bestyrket af oplysningerne om, at klager har samme  

 studieadresse som en radio i nabokommunen.
Udvalget lagde endvidere til grund, at der i forbindelse med en  

 annonceret ansøgningsrunde gives klager mulighed for eventuelt at modbevise  

 den nævnte formodning om et afhængighedsforhold.
Udvalget gav på den baggrund  

 ikke klager medhold.
På sit møde den 9. oktober 1990 har udvalget behandlet en klage af 17.  

 september 1990 fra Lokalradioforeningen i Gladsaxe/Uptown over en afgørelse  

 om inddragelse af sendetilladelse til lokal radiovirksomhed.
Afgørelsen er  

 truffet af Gladsaxe Lokalradionævn den 10. september 1990. Samtidig blev det  

 vedtaget, at annoncere om den ledige sendetid med ansøgningsfrist den 4.  

 oktober 1990. Alle tidligere ansøgere - herunder klageren - blev orienteret  

 særskilt om den nye ansøgningsfrist.
Udvalget vedr.
Lokal Radio og TV har behandlet sagen på grundlag af  

 følgende oplysninger:
 I brev af 12. september 1990 angiver nævnet som begrundelse for  

 inddragelsen, at der, trods flere skriftlige henvendelser, senest i anbefalet  

 brev af 30. august 1990, og nævnets tilsagn om udsættelse af sendestart, ikke  

 er fremkommet oplysning om stationens adresse.
I brev af 17. september 1990 fra radioen klages over afgørelsen, som  

 findes uberettiget.
Det oplyses, at nævnet i brev af 30. august 1990 har  

 meddelt, at radioen ikke kunne starte sendevirksomheden under navnet Uptown,  

 før nævnet på ny havde behandlet sagen på et møde den 10. september 1990. I  

 brev af 26. september 1990 fra nævnet, vedlagt bilag og båndoptagelse af  

 Radio Uptowns udsendelser på 100,9 MHz, anmodes udvalget om, at Radio Uptowns  

 udsendelser foranlediges standset, idet der ikke foreligger sendetilladelse  

 til Radio Uptown.
Nævnet gav den 27. april 1990 en betinget sendetilladelse til  

 Lokalradioforeningen i Gladsaxe.
Det fremgår af de medsendte bilag, at nævnet  

 i brev af 31. juli 1990 har erindret radioen om vilkårene for  

 sendetilladelsen, herunder sendestart senest den 1. august 1990. Det fremgår  

 endvidere, at radioen i brev af 18. juli 1990, modtaget hos nævnet den 3.  

 august 1990, har søgt om at få fristen for sendestart udsat til den 1.  

 september 1990. Det fremgår endelig, at radioen i brev af 28. august 1990 har  

 meddelt, at radioens navn er ændret fra H.
G.
F.
M. til Uptown, samt at  

 nævnet på denne baggrund i brev af 30. august 1990 har meddelt radioen, at  

 den ikke kunne starte sendevirksomheden, før navnforandringen var behandlet  

 på et ekstraordinært møde i nævnet den 10. september 1990. Samtidig  

 efterlystes radioens adresse.
I nævnets udtalelse af 1. oktober 1990 fastholdes inddragelsen af radioens  

 sendetilladelse.
Det oplyses, at radioen mundtligt på et møde den 29. august  

 1990 med nævnets sekretær har oplyst, at radioens adresse, trods  

 navneforandringen, er den samme.
Sekretæren oplyste i den anledning overfor  

 radioen, at denne oplysning skulle foreligge skriftligt til nævnet.
Det hedder videre, at det senere overfor nævnet er oplyst, at KTAS har  

 etableret en apl-linie fra Ordrup Jagtvej, Radio Uptown i Gentoftes  

 senderadresse, til masten i Gladsaxe, men at sendetilslutningen er foretaget  

 af andre.
Nævnet har endvidere konstateret, at Uptown sender mandag-fredag  

 kl. 9-13, samt lørdag og søndag på 100,9 MHz.
Udvalget vedr.
Lokal Radio og TV skal herefter udtale:
Udvalget lægger til grund, at nævnets inddragelse af sendetilladelsen i  

 forbindelse med klagerens oplysning om navneskiftet til »Uptown«,  

 skyldes en formodning om, at klageren ikke vil udøve en selvstændig  

 programvirksomhed.
Denne formodning er nu bestyrket af oplysningerne om, at  

 klageren har samme studieadresse som Radio Uptown i Gentofte.
Udvalget finder, at nævnet i forbindelse med sin inddragelse burde have  

 klargjort begrundelsen.
Under hensyn til de nu foreliggende oplysninger,  

 finder Udvalget vedr.
Lokal Radio og TV imidlertid ikke anledning til at  

 tilsidesætte den skete inddragelse af sendetilladelsen.
Udvalget går herved  

 ud fra, at der i forbindelse med den annoncerede ansøgningsrunde gives klager  

 mulighed for eventuelt at modbevise den nævnte formodning om et  

 afhængighedsforhold.
 Afgørelse:
 Der kan ikke gives klageren medhold.
