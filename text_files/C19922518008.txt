 Erstatter: FKOBST P.180-3 af JAN 1977.
Formål 1. Bestemmelsen fastsætter regler for udsendelse af  

 kursustilbud, indstilling af personel til kursus, rekvisition og tildeling af  

 kursuspladser, betaling af kursusafgifter og øvrige omkostninger samt  

 rapportering vedrørende kursusdeltagelse.
Generelt 2. Bestemmelsen omfatter deltagelse på - udenlandske værnsfælles kurser, og - udenlandske værnsspecifikke kurser, for personel tjenestegørende ved nationale myndigheder og allierede stabe.
 Udsendelse af personel til uddannelse i udlandet finder sted, når  

 tilsvarende uddannelse ikke kan gives nationalt, samt for at følge  

 udviklingen inden for de taktiske, tekniske og administrative områder.
 Principielt bør kursusdeltagelse kun finde sted, når gennemgang af et  

 kursus er en nødvendig forudsætning for bestridelse af en tildelt eller  

 planlagt funktion (påført i den pågældende stillingsbeskrivelse eller  

 designeringsfunktion), eller når det klart af kursusbeskrivelsen fremgår, at  

 kursus vil være af væsentlig betydning for en funktions udførelse  

 (overensstemmelse mellem kursusbeskrivelse og stillingsbeskrivelse).
Udenlandske kursustilbud 3. Udenlandske værnsfælles kursus, der tilbydes  

 Forsvarskommandoen (FKO), og som ikke er optaget i kursushåndbøger eller  

 kursuskataloger, vurderes i samråd med relevante myndigheder.
Vurderes  

 kursustilbudet attraktivt, udsender FKO kursustilbudet som rettelse til  

 FKOVEJL PSU.180-2. Såfremt tidsterminen for rekvisition af kursuspladser på  

 førstkommende kursus er nært forestående, tilsendes kursustilbudet forsvarets  

 personelforvaltningsansvarlige myndigheder, FKO (Personelforvaltningen),  

 Hærens Operative Kommando, Søværnets Operative Kommando og Flyvertaktisk  

 Kommando, som videresender kursustilbudet påført termin for indstilling til  

 myndigheder, skoler eller institutioner, hvor tjenestegørende personel kan  

 have behov herfor.
Forventes kursustilbudet at have bred søgning, udsender de  

 personelforvaltningsansvarlige myndigheder kursustilbudet i  

 personelbefalinger.
 Udenlandske værnsspecifikke kursus, der tilbydes FKO, tilsendes respektive  

 operative kommando, der vurderer og udsender kursustilbudet efter egne  

 bestemmelser.
Indstilling til kursus 4. Indstilling til deltagelse på kursus i udlandet  

 foretages ad kommandovejen og skal være den personelforvaltningsansvarlige  

 myndighed i hænde senest ved den i kursushåndbøgerne anførte  

 tilmeldingsfrist, eller som oplyst af den personelforvaltningsansvarlige  

 myndighed (personelbefaling, skrivelse m.m.).
Indstillingen skal altid være skriftlig og indeholde kursusdeltagerens - grad, - navn, - cpr. nr., - tjenestested, - præferencer og - begrundelse for indstillingen.
 Indstillingen behandles herefter af den personelforvaltningsansvarlige  

 myndighed.
 Indstillingen for personel i allierede stabe skal, i tilfælde hvor  

 kursusdeltagerens nationale personelforvaltningsansvarlige myndighed afholder  

 hele eller dele af de med kursus forbundne omkostninger, behandles som  

 ovenstående.
Rekvisition af kursuspladser 5. Rekvisition af værnsfælles udenlandske kurser  

 foretages af de personelforvaltningsansvarlige myndigheder.
Senest 14 dage  

 efter den i FKOVEJL PSU.180-2 anførte seneste tilmelding eller på anmodning  

 fra FKO, oplyses FKO om behovet for kursuspladser.
Ud fra dette grundlag  

 koordinerer og rekvirerer FKO kursuspladser ved de ønskede skoler og  

 kursusinstitutioner.
 Rekvisition af værnsspecifikke udenlandske kurser foretages af respektive  

 operative kommandoer direkte hos kursusudbyderne.
For personel i allierede stabe m.v. rekvireres kursuspladsen af den  

 pågældende stab.
I tilfælde, hvor kursusdeltagerens nationale værn afholder  

 hele eller dele af de ved kursus forbundne omkostninger, rekvireres  

 kursuspladsen af den nationale personelforvaltningsansvarlige myndighed.
Tildeling af kursuspladser 6. FKO fordeler det modtagne antal kursuspladser.
Er  

 der uoverensstemmelse mellem det rekvirerede og det endeligt modtagne antal  

 kursuspladser, sker fordelingen i samråd med rekvirerende  

 personelforvaltningsansvarlige myndigheder.
 Tildeling af kursusplads til personel i allierede stabe, hvor staben selv  

 har foretaget rekvisition, foretages efter den pågældende stabs bestemmelser.
 Oplysninger om kursusdeltagere, klassificeringsattester,  

 kursusinstruktioner samt rejsearrangementer.
7. Oplysninger om kursusdeltagere og  

 klassificeringsattester, der skal tilsendes en kursusinstitution, forinden  

 kurset begynder, udfærdiges og afsendes ved Forsvarskommandoens Rejsekontors  

 (FKO-REJS) foranstaltning.
FKO-REJS arrangerer ligeledes rejsen i forbindelse  

 med kursusdeltagelsen.
Opmærksomheden henledes i den forbindelse på de i  

 FKOBST P.810-1, Tillæg B, anførte tidsfrister.
 Den til et kursus anførte eller af kursusinstitutionen udsendte  

 kursusinstruktion meddeles deltagerne direkte af FKO-REJS.
 Såfremt det fremgår af kursusinstruktionen, at der skal tilsendes  

 kursusinstitutionen særlige oplysninger om kursusdeltageren, informeres  

 FKO-REJS, der foranlediger de ønskede oplysninger tilsendt  

 kursusinstitutionen.
 For Flyvevåbnets kursusdeltagere på kursus i Europa foretages ovenstående  

 af Flyvertaktisk Kommando.
Betaling for de med kursusdeltagelsen forbundne udgifter 8. De personelforvaltningsansvarlige myndigheder  

 budgetterer for det efterfølgende års forventede kursusomkostninger.
 Fakturaer fra udenlandske kursusinstitutioner, der ekspederes via danske  

 ambassader, tilsendes FKO for videre distribution.
For Nato School (SHAPE), Oberammergau, der har aftaleordning med FKO,  

 betaler FKO kursusafgifterne kvartalsvis forud med 1/4 af årets forventede  

 kursusafgifter som grundlag.
Kontering til kursusrekvirenterne sker  

 kvartalsvis bagud.
 Øvrige kursusomkostninger, som rejse- og opholdsomkostninger samt time- og  

 dagpenge, betales af rekvirerende personelforvaltningsansvarlige myndighed.
Rapportering 9. Ældste danske officer ved allierede stabe m.v.  

 rapporterer om gennemførte kurser for det ved den pågældende stab  

 tjenestegørende danske personel halvårligt, pr. 30 JUN og 31 DEC, til de  

 respektive personelforvaltningsansvarlige myndigheder.
EB Arvid Sørensen Kontreadmiral Chef for Personelstaben Fordeling:
