B.1.1 Forsendelsesordningen B.1.2 Forsendelsesangivelsen B.1.3 Proceduren for ekstern EU-forsendelse - T-1 B.1.4 Proceduren for intern EU-forsendelse - T-2 B.1.5 Godkendt afsender B.1.6 Godkendt modtager B.1.7 Den forenklede procedure for varetransport med  

 jernbane eller i store containere B.1.8 Særregler for varetransport med fly B.1.9 Særregler for varetransport med skibe B.1.10 Særregler for transport gennem rørledninger B.1.11 Posttrafik B.1.12 Dokumentation af varers status af EU-varer - T-2  

 L-dokument eller andet dokument B.1.13 Proceduren for EU-behandling af landinger af  

 fisk - T-2 M dokument B.1.14 Regler om dokumentation, der skal benyttes med  

 henblik på anvendelse af EU-foranstaltninger, som medfører kontrol med varers  

 anvendelse og/eller bestemmelse Kontroleksemplar T-5 Formål Formålet med forsendelsesordningen er at lette forsendelsen af varer.
Der  

 skal kun iagttages formaliteter og foretages kontrol ved afgangs- og  

 bestemmelsesstederne.
De administrative formaliteter mellem afgangs- og  

 bestemmelsesstederne er reduceret til afgivelse af en grænseovergangsattest  

 ved passage af EU's ydre grænse til et EFTA-land eller et såkaldt  

 Visegrad-land, det er Polen, Ungarn, Tjekkiet og Slovakiet, eller ved passage  

 af en grænse mellem EFTA- og/eller Visegrad-lande.
 Visegrad-landene er tilsluttet Konventionen om fælles forsendelse pr. 1.  

 juli 1996.
Den Blandede Komite EF-Andorra har truffet afgørelse om forsendelse af  

 varer mellem EF og Andorra.
Derudover er der truffet aftale om forsendelse  

 mellem EF og San Marino.
Ordningerne med Andorra og San Marino kan ikke  

 anvendes i forbindelse med Konventionen om fælles forsendelse.
Dette afsnit fortæller om reglerne for forsendelse mellem EU og  

 EU/EFTA/Visegrad-landene ved anvendelse af EF's enhedsdokument.
Samme  

 dokument anvendes i 22 europæiske lande.
Enhedsdokumentet er et 8-sidet blanketsæt.
Dokumentet kan dog trykkes og  

 anvendes i sæt, der passer til den enkelte vareførselssituation.
Ved  

 forsendelse af varer skal der som et minimum altid afgives eksemplar 1, 4, 5  

 og 7.
 Grundprincippet, for forsendelse af varer er, at alle varer, der  

 transporteres inden for EU's toldområde, anses for EU-varer, medmindre det er  

 fastslået, at de ikke har status som sådanne.
 Forsendelsesordningen blev af Europa-Kommissionen vedtaget ud fra bl.a.  

 følgende betragtninger:
- fremgangsmåden ved fastsættelsen af varers status som EU-varer bør  

 forenkles, således at det er tilladt at anvende handelsdokumenter eller andre  

 foranstaltninger bestemt for visse varekategorier, - for de særlige forsendelser ad luftvejen, søvejen og rørledninger, er  

 det nødvendigt at forenkle proceduren for EU-forsendelse og tillade  

 anvendelse af handelsdokumenter og dataudvekslingsteknologi samt ændre  

 kontrollen til en efterfølgende kontrol baseret på en risikoanalyse, - jernbaneadministrationerne har regnskabscentre, hvor  

 toldadministrationerne kan kontrollere forsendelserne, hvilket gør det muligt  

 at forenkle reglerne for internationale jernbaneforsendelser, - de formaliteter, som virksomheder, der ofte afsender eller modtager  

 forsendelser, skal opfylde, bør forenkles således, at der bliver mulighed for  

 at anvende forsendelsesordningen, uden at varerne skal frembydes for  

 afgangsstedet samt mulighed for at modtage varer, uden at disse først skal  

 frembydes for bestemmelsesstedet.
Forsendelsesordningen EU-EFTA-Visegrad Der er indgået en konvention mellem EU og samtlige EFTA-lande og de 4  

 Visegrad-lande, om lettelser i samhandlen mellem EU/EFTA/Visegradlandene og mellem EFTA-og Visegrad-landene.
 EFTA- og Visegrad-landene har dog ikke accepteret EU-proceduren fuldt ud,  

 men de grundlæggende regler for ordningen, kaldet fælles  

 forsendelsesprocedure er de samme som i EU-forsendelsesproceduren.
 Således er reglerne om sondring mellem intern eller ekstern procedure,  

 bilaterale eller multilaterale aftaler om lettelser, toldlukke og  

 administrativ bistand overtaget direkte, hvorimod en række tekniske spørgsmål  

 er behandlet i tillæg til konventionen.
Det er udtrykkeligt fastsat i konventionen, at EFTA- og Visegradlandenes  

 rettigheder og forpligtelser med forsendelsesprocedurerne er de samme som EU's.
 Det er således et princip, at varer, som transporteres i henhold til  

 fælles forsendelse, anses for at være henført under proceduren for  

 EU-forsendelse ved transport indenfor EU.
 Konventionen fastsætter endvidere, at udfærdigede dokumenter og trufne  

 identifikationsforanstaltninger fra et land har samme retsvirkning som  

 tilsvarende dokumenter eller identifikaionsforanstaltninger i de andre lande.
Det legale grundlag Reglerne om forsendelse findes i artikel 91-97 og 163-165 i toldkodeks og  

 i artikel 309-495 i gennemførselsbestemmelserne, samt i Konventionen om fælles forsendelse.
B.1.1 Forsendelsesordningen Forsendelsen sker - afhængig af varernes toldmæssige status i EU - efter  

 følgende to procedurer, nemlig proceduren for ekstern EU-forsendelse og  

 proceduren for intern EU-forsendelse.
TK art. 1 og 91 Proceduren for ekstern EU-forsendelse, kaldet T-1, omfatter:
- varer, der ikke er EU-varer, - varer, der i henhold til traktaten om oprettelse af Det europæiske Kul-  

 og Stålfællesskab, kaldet EKSF, ikke er genstand for fri omsætning inden for  

 EU, - varer, der er EU-varer, men som omfattes af en EU-foranstaltning, der  

 kræver, at de udføres til lande uden for EU, og som underkastes en dertil  

 svarende toldbehandling med henblik på udførsel, f.eks. landbrugsvarer mod  

 eksportrestitution, se B.1.3.
TK art. 163 Proceduren for intern EU-forsendelse, kaldet T-2, omfatter EU-varer  

 bortset fra de ovenfor nævnte:
- der forsendes fra et sted i EU til et andet sted i EU gennem et eller  

 flere EFTA/Visegrad-landes område, eller til et EFTA/Visegrad-land, (kan også  

 anvendes ved forsendelser til Andorra og San Marino) - der forsendes i tilfælde, hvor det i en EU-bestemmelse udtrykkeligt er  

 fastsat, at denne procedure skal anvendes, se B.1.4.
 Dokumentation for varernes toldmæssige status over for bestemmelseslandet  

 skabes enten ved at varerne forsendes efter proceduren for intern  

 EU-forsendelse eller ved fremlæggelse af et særligt dokument, f.eks. et  

 L-dokument eller transportdokument, se B.1.12.
 Endelig er ordningen grundlaget for de kontrolforanstaltninger, der er  

 fastsat i EU's retsforskrifter vedrørende kontrol med varers særlige  

 anvendelse eller bestemmelse.
B.1.1.1 Anvendelse af ordningen om EU-forsendelse Ordningen for EU-forsendelse skal anvendes for forsendelse af varer som  

 nævnt i situationerne under ekstern eller intern forsendelse, herunder også  

 for varer, der transiterer EU.
Ordningen kan ligeledes anvendes ved  

 forsendelse af varer mellem EU og EFTA/Visegradlandene, og mellem  

 EFTA/Visegrad-landene indbyrdes.
 Ordningen for EU-forsendelse kan anvendes ved forsendelse af varer til  

 godsregistrering inde i landet, kaldet grænseforskydning.
Forsendelsesordningen skal ikke anvendes for varer, der forsendes under  

 ledsagelse af TIR-carnet, se B.2, ATA-carnet, se A.16, eller NATO-tolddeklaration formular 302, se D 6.
TIR-transportordningen må ikke anvendes ved forsendelse inden for EU.
Det  

 er dog tilladt, at der i forbindelse med forsendelser til ikke-EU-lande også sker aflæsning i EU.
Det er tilladt at anvende TIR-transportordningen  

 for forsendelser mellem to EU-lande, når forsendelsen transiterer lande, med  

 hvilke der ikke er aftale om anvendelse af EU's forsendelsesordning.
Dette er  

 typisk gældende for transporter til eller fra Grækenland.
 Forsendelsesordningen skal ikke anvendes ved forsendelse af varer med post  

 eller ved forsendelse af varer, der udføres til midlertidigt brug uden  

 ledsagelse af egentlige tolddokumenter, f.eks. personbiler og lastbiler.
B.1.1.2 Blanketter Ved forsendelse af varer efter forsendelsesordningen anvendes følgende  

 standardiserede blanketter:
- enhedsdokumentet, eksemplar 1, 4, 5 og 7, angivelse til EU-forsendelse  

 eller fælles forsendelse, se bilag 5 - enhedsdokument, supplementsblanket bis, fortsættelsesblad til angivelse  

 til EU-forsendelse eller fælles forsendelse, se bilag 6 - ladeliste, varespecifikation til enhedsdokumentet, se bilag 57 - enhedsdokumentet, eksemplar 4, der beviser varers karakter af EU-varer,  

 kaldet T-2 L, se bilag 5 - blanket T-5, kontroleksemplar, se bilag 58 - blanket T-5-bis, forsættelsesblad til kontroleksemplar, se bilag 59 - ladeliste T-5, varespecifikation til kontroleksemplar, se bilag 60 - blanket T-2 M, dokument til brug ved EU-toldbehandling af fisk mv., se  

 bilag 61 - gul seddel, angiver at postforsendelsen indeholder varer, der ikke er  

 EU-varer, se bilag 62 - grænseovergangsattest, se bilag 63 - ankomstbevis, se bilag 64 - kautionsattest, se bilag 65 - sikkerhedsdokument, se bilag 66 - attest for fritagelse for sikkerhedsstillelse, se bilag 67 B.1.1.3 Kompetente toldsteder Landene udpeger de kontorer, som er berettiget til at foretage  

 ekspeditioner efter ordningen for EU-forsendelse.
 Her i landet er samtlige toldcentre berettiget til at foretage sådanne  

 ekspeditioner.
 De kompetente toldsteder i andre EU-lande samt i EFTA-landene er opført i  

 en særlig fortegnelse, der udgives af Europa-Kommissionen og kan købes hos  

 Schultz Boghandel i København.
 Oplysninger om kompetente toldsteder i Visegrad-landene, kan for  

 øjeblikket fås ved henvendelse til det lokale toldcenter.  

 Europa-Kommissionens oversigt vil fremover også indeholde oplysninger om  

 Visegradlandene.
B.1.1.4 Korrigerende dokumenter Såfremt den hovedforpligtede m.fl. overfor afgangsstedet kan godtgøre, at  

 varer er fejlagtigt angivet til forsendelse under den eksterne procedure, kan  

 der udstedes et korrigerende dokument T-2 L.
B.1.2 Forsendelsesangivelsen GB art. 341, stk. 1 Det er meget vigtigt, at forsendelsesangivelsen er korrekt udfyldt i alle  

 nødvendige rubrikker.
Angivelsen vil ofte skulle anvendes i flere lande, og  

 fejlagtigheder i angivelsen kan betyde unødig ventetid for transportøren ved  

 grænsepassager, EU-EFTA/Visegradlande, ved omladninger eller ved  

 bestemmelsesstedet.
 Forsendelsesangivelsen skal omfatte følgende fire eksemplarer af  

 enhedsdokumentet:
- eksemplar 1 til afgangsstedet.
Dette eksemplar tilbageholdes af det  

 afgangssted, hvor angivelsen er registreret, - eksemplar 4 til bestemmelsesstedet.
Dette eksemplar skal ledsage varerne  

 til bestemmelsesstedet og forbliver der, - eksemplar 5, retureksemplar.
Dette eksemplar skal ledsage varerne til  

 bestemmelsesstedet og skal af dette toldsted sendes tilbage til  

 afgangsstedet, - eksemplar 7 til statistikbrug.
Dette eksemplar ledsager varerne til  

 bestemmelsesstedet og afleveres af dette toldsted til det pågældende lands  

 statistiske myndighed.
 Ved forsendelser, der skal transitere Schweiz, Polen, Ungarn, Tjekkiet  

 eller Slovakiet, skal der desuden medgives et ekstra eksemplar 4 til hvert  

 lands statistik myndighed.
Endvidere skal der i tilfælde, hvor varerne er undergivet kontrol med  

 hensyn til anvendelse eller bestemmelse, f.eks. landbrugsvarer, der udføres  

 til ikke-EU-lande mod eksportrestitution, afgives et kontroleksemplar T-5 med  

 kopi eller kopier til brug ved kontrollen med varernes anvendelse eller  

 bestemmelse.
Eksemplaret skal ledsage varerne til det tidspunkt, hvor  

 kontrollen ophører.
 I én forsendelsesangivelse må kun opføres varer, der er bestemt til  

 indladning i et enkelt transportmiddel med henblik på transport fra ét  

 afgangssted til ét bestemmelsessted.
Den hovedforpligtede skal angive den procedure, under hvilken varerne skal  

 forsendes.
Angives proceduren ikke, anses de varer, der er omfattet af  

 angivelsen, for at være forsendt under ordningen for ekstern EU-forsendelse.
Udfyldning af blanketter I alle tilfælde, hvor mindst ét eksemplar af blanketten skal  

 anvendes i et andet land end det, hvor det oprindeligt er blevet udfyldt,  

 skal den udfyldes på maskine eller tilsvarende.
Raderinger, udstregninger eller rettelser mellem linjerne er ikke tilladt.  

 Skal der foretages ændringer, overstreges de forkerte oplysninger, og de  

 rigtige anføres.
Alle ændringer bekræftes af brugeren og påtegnes  

 udtrykkeligt af toldcentret.
Toldcentret kan i givet fald forlange, at der  

 indleveres en ny angivelse.
Fremgangsmåden med overstregning af forkerte oplysninger er ikke beregnet på konsekvent  

 rettelse af fortrykte oplysninger.
De eksemplarer, der skal forblive på afgangsstedet, skal bære brugerens  

 underskrift i original.
Den hovedforpligtedes underskrift eller i givet fald  

 hans bemyndigede repræsentants underskrift forpligter denne for samtlige  

 elementer i forsendelsesproceduren i henhold til toldkodeks.
 For så vidt angår formaliteterne ved afsendelse og modtagelse udgør  

 brugerens underskrift den forpligtigelse som er fastsat i landenes gældende  

 bestemmelser om:
- rigtigheden af oplysninger på angivelsen vedrørende de formaliteter, som  

 brugeren berøres af, - ægtheden af de vedlagte dokumenter, - overholdelse af betingelserne for at de pågældende varer kan henføres  

 under den ønskede procedure.
 Med hensyn til formaliteterne vedrørende EU-forsendelse og ved modtagelsen  

 er det vigtigt, at hver af brugerne kontrollerer indholdet af angivelsen, og  

 foretager eventuelle rettelser, inden blanketten underskrives og indgives til  

 toldcentret.
Alle konstaterede forskelle mellem de varer, som skal angives, og de  

 oplysninger, der allerede er anført på de blanketter, der skal anvendes, skal  

 straks meddeles toldcentret.
I så fald udfærdiges angivelsen eventuelt på nye  

 formularer.
B.1.2.1 Udfyldning af angivelsen Rubrikkerne i forsendelsesangivelsen udfyldes som følger:
Rubrik 1: Angivelse Første underrubrik Denne underrubrik udfyldes kun i forbindelse med fortoldning eller  

 udførsel.
Anden underrubrik Denne underrubrik udfyldes kun i forbindelse med udførsel.
Tredje underrubrik Denne underrubrik udfyldes, når formularen anvendes med henblik på  

 fællesskabsforsendelse eller som dokumentation for, at varerne har status som  

 fællesskabsvarer (L-dokument).
 Der anvendes følgende mærker:
 T 1: Varer, der forsendes under proceduren for ekstern  

 fællesskabsforsendelse.
 T 2: Varer, der forsendes under proceduren for intern  

 fællesskabsforsendelse.
T -: Forsendelse bestående af både T 1- og T 2-varer, der er anført på  

 supplementsformularer eller særskilte ladelister for hver type varer.
Det  

 tomme felt efter T-mærket overstreges.
 T2L: Som dokumentation for, at varerne har status som fællesskabsvarer.
Rubrik 2: Afsender/eksportør Rubrikken er kun obligatorisk at udfylde når blanketten anvendes som  

 dokumentation for fællesskabsstatus, T2L.
 Her anføres dennes navn eller firmanavn og fuldstændig adresse.
Rubrik 3: Formularer Her anføres løbenummeret for angivelsen i forhold til det samlede antal  

 angivelser (angivelse og supplementsangivelser). Vedrører angivelsen kun en  

 varepost anføres der intet i rubrik 3, men "1" i rubrik 5.
 Anvendes to sæt á fire eksemplarer i stedet for ét sæt  

 á otte eksemplarer, anses disse to sæt for at udgøre ét sæt.
Rubrik 4: Ladelister Her anføres med tal, hvor mange ladelister eller lignende der eventuelt er  

 vedlagt.
Rubrik 5: Vareposter Her anføres det samlede antal vareposter, der angives af brugeren på  

 samtlige angivelser (eller ladelister og handelsmæssige lister), der  

 anvendes.
Vareposterne svarer til det antal rubrikker  

 "varebeskrivelse", der skal udfyldes.
Rubrik 8: Modtager Der anføres modtagerens fulde navn eller firmanavn og fuldstændig adresse.  

 Kendes disse oplysninger ikke på afsendelsestidspunktet, eller drejer det sig  

 om samlegods til flere modtagere, anføres fulde navn eller firmanavn og  

 fuldstændig adresse for den person eller virksomhed, som varerne skal leveres  

 til.
 Udfyldning af rubrikken kan undlades, hvis modtageren er etableret i et  

 ikke-EU-land eller et EFTA/Visegrad-land.
Rubrik 14: Klarereren eller eksportørens repræsentant Her anføres den pågældendes navn, firmanavn og fuldstændige adresse.
Er  

 klarereren og eksportøren (eventuelt afsenderen) en og samme person, anføres  

 "eksportør" (eller eventuelt "afsender").
Rubrik 15: Afsendelsesland Her anføres navnet på den medlemsstat, hvorfra varerne afsendes, eller et  

 EFTA/Visegrad-land ved videreforsendelse fra et af disse lande.
Rubrik 17: Bestemmelsesland Her anføres det pågældende lands navn.
 Såfremt en forsendelse udføres til ikke-EU-land via andre EU-lande,  

 angives det ikke-EU-land, hvortil varerne er endelig bestemt.
Rubrik 18: Transportmidlets identitet og nationalitet ved afsendelsen Transportmidlets nationalitet skal altid anføres, dog ikke ved  

 jernbanetransport.
 Nationalitet anføres i den kode for landet, der er fastlagt i  

 landefortegnelsen, jf. bilag 37. Endvidere skal anføres:
 - Ro/ro-transport   

 der anføres transportmidlets identitet samt registreringsnummer.
 - Containere   

 containeres numre anføres ikke i denne rubrik, men i rubrik 31.
 Oplysninger om det fartøj eller køretøj, som transporterer containere  

 anføres i denne rubrik.
 - Skibe   

 der anføres skibets navn.
 - Fly   

 der anføres flyets registreringsbogstaver.
 - Lastbiler   

 der anføres køretøjets registreringsnummer/numre.
 - Jernbane   

 der anføres jernbanevognens nummer.
 For veksellad på jernbanevogn anføres vekselladets nummer i rubrik 31,  

 idet et veksellad anses som en container.
 - Post og faste installationer   

 ved postforsendelser eller transport i faste installationer anføres hverken  

 registreringsnummer eller nationalitetsbetegnelse.
Rubrik 21: Det grænseoverskridende aktive transportmiddels nationalitet Transportmidlets nationalitet skal altid anføres.
Derimod behøver man ikke  

 at anføre identitet.
 Det præciseres, at når det drejer sig om kombineret transport, eller der  

 anvendes flere transportmidler, anføres nationalitetsbetegnelsen på det, der  

 tjener til fremdriften (f.eks. vil det være skibet, hvis det drejer sig om  

 lastvogn på søgående skib; anvendes f.eks. traktor og sættevogn, er det  

 aktive transport middel traktoren).
Rubrik 31: Kolli og varebeskrivelse; mærke og nummer - container nr - antal og art Her anføres kollienes mærker, numre, antal og art eller i det tilfælde,  

 hvor det drejer sig om uemballerede varer, antallet af disse varer, der er  

 omfattet af angivelsen, eller der anføres "bulk"; i begge tilfælde  

 anføres varernes normale handelsbetegnelse; hvad angår  

 afsendelsesformaliteterne, skal denne betegnelse indeholde de nødvendige  

 oplysninger til identifikation af varerne; skal rubrik 33  

 "varekode" udfyldes, skal denne handelsbetegnelse være udtrykt  

 tilstrækkelig klart til at muliggøre tarifering af varerne.
 Denne rubrik skal også indeholde de oplysninger, der er nødvendige af  

 hensyn til eventuelle særlige forskrifter (punktafgifter).
 Anvendes der containere, skal disses identifikationsmærker ligeledes  

 angives.
Særlige påtegninger Her anføres eventuelle særlige påtegninger som måtte være fastsat i EU's  

 landbrugsordninger, f.eks. fritagelse for monetære udligningsbeløb, eller at udførsel fra EU er underkastet særlige restriktioner.
Rubrik 32: Varepost Her anføres den pågældende vareposts løbenummer i rækken af vareposter,  

 der er anført i rubrik 5.
 Vedrører angivelsen kun en enkelt varepost, udfyldes rubrikken ikke.
Rubrik 33: Varekode Første underrubrik til venstre: Udfyldes i overensstemmelse med EU's  

 varenomenklatur, såfremt det kræves ifølge fællesskabsreglerne.
 Rubrikken skal f.eks. udfyldes med den 8-cifrede KN-varekode, når der  

 forsendes varer, hvor der er forbud mod anvendelse af samlet kaution.
Rubrik 35: Bruttomasse Bruttovægten for den enkelte varepost anføres i hele kilogram.
 Vedrører angivelsen flere vareposter skal den samlede bruttovægt fordeles  

 på de enkelte vareposter.
 Ved bruttovægt forstås den samlede vægt af varerne inklusive al emballage,  

 dog ikke transportmateriel, f.eks. containere.
 Vedrører angivelsen flere slags varer, er det tilstrækkeligt at angive den  

 samlede bruttomasse i den første rubrik 35, og de andre rubrikker 35 udfyldes  

 ikke.
Rubrik 38: Nettomasse Nettovægten for den enkelte varepost anføres i hele kilogram.
Ved  

 nettovægt forstås varernes vægt uden enhver form for emballage.
Denne  

 oplysning anføres kun, såfremt det kræves efter fællesskabsforskrifterne.
Rubrik 40: Summarisk angivelse/forudgående dokument Her anføres i givet fald varernes godsregistreringsnummer.
Rubrik 44: Supplerende oplysninger - bilag - certifikater og bevillinger  

 mv Her anføres dels de oplysninger, der er nødvendige af hensyn til særlige  

 forskrifter, der eventuelt gælder i afgangs-/bestemmelsesmedlemsstaten,  

 f.eks. "varer under ordningen for aktiv forædling", dels refererer  

 til bilag, der er vedlagt til støtte for angivelsen, f.eks. kontroleksemplar  

 T 5.
Rubrik 49: Identificering af oplag Her anføres efter behov oplagets identifikationsnummer efterfulgt af de  

 bogstaver, der står foran nummeret på bevillingen, og som angiver den  

 medlemsstat, der har udstedt bevillingen.
Rubrik 50: Den hovedforpligtede og hans bemyndigede repræsentant, sted,  

 dato og underskrift Her angives den hovedforpligtedes navn eller firmanavn og fuldstændig  

 adresse.
I givet fald anføres navn eller firmanavn for den bemyndigede  

 repræsentant, der underskriver på den hovedforpligtedes vegne.
Vedkommendes håndskrevne underskrift skal være anført på et eksemplar, der  

 skal forblive på afgangsstedet.
Når det drejer sig om en juridisk person,  

 skal underskriveren efter underskriften anføre navn og funktion.
Rubrik 51: Planlagte grænseovergangssteder og lande Her angives det planlagte indgangs toldsted i hvert EFTA/Visegradland,  

 gennem hvis område varerne forventes transporteret, samt det  

 indgangstoldsted, ved hvilket varerne genindføres til EU's toldområde efter  

 at være transporteret gennem et EFTA/Visegrad-lands område, eller, såfremt  

 transporten foregår gennem et andet område end EU og et EFTA/Visegrad-land,  

 det udgangstoldsted, hvor transporten forlader EU, og det indgangstoldsted,  

 hvor den igen ankommer til EU.
Grænseovergangstoldstederne er anført i  

 "Fortegnelse over kompetente toldsteder i forbindelse med  

 fællesskabsforsendelse/fælles forsendelse".
 Derefter anføres med den relevante EU-kode det pågældende land.
Rubrik 52: Sikkerhedsstillelse Her anføres i overensstemmelse med nedenstående oversigt EU-kode,  

 sikkerhedsstillelsens (kautionens) art for den pågældende forsendelse og  

 efter behov kautionsattestens nr eller den tilsvarende sikkerhedsstillelse og  

 garantitoldstedet.
 Såfremt sikkerhedsstillelse for en enkelt eller flere forsendelser ikke er  

 gyldig i alle EFTA/Visegrad-lande, indføjes i underrubrikken "gælder  

 ikke..." den eller de pågældende lande i den fastsatte EU-kode.
Rubrik 53: Bestemmelsessted og land Her anføres det toldsted, hvor varerne skal frembydes med henblik på  

 afslutning af fællesskabsforsendelsen, jf rubrik 51. Det bemærkes, at  

 toldstedet skal være kompetent i overensstemmelse med den af  

 Europa-kommissionen udgivne fortegnelse.
Rubrik 54: Sted og dato samt klarererens/repræsentantens navn og  

 underskrift Det er ikke obligatorisk at underskrive i denne rubrik.
Det er  

 underskriften i rubrik 50 - Den hovedforpligtede - der er bindende for så  

 vidt angår hæftelsen for told- og afgiftsbeløbet.
Medmindre der er fastsat særligt bestemmelser med hensyn til anvendelse af  

 edb, skal vedkommende persons håndskrevne underskrift i original efterfulgt  

 af hans navn anføres på det eksemplar, der skal forblive på afgangsstedet.
Er  

 denne en juridisk person, skal underskriveren efter underskriften angive navn  

 og stilling.
Formaliteter under transporten I tidsrummet fra varerne har forladt afgangsstedet, til de ankommer til  

 bestemmelsesstedet, kan det forekomme, at der skal foretages visse  

 påtegninger af de eksemplarer af enhedsdokumentet, der ledsager varerne,  

 f.eks. om omladning, uheld mv.
Disse påtegninger vedrører transporter og skal anføres på dokumenterne af  

 transportøren, som er den ansvarlige for det transportmiddel, varerne er direkte indladet på, efterhånden som transporten skrider frem.
Påtegninger kan foretages med læselig håndskrift.
I så fald foretages de  

 med blæk og store blokbogstaver.
 Påtegninger foretages kun på eksemplar nr. 4 og 5, og vedrører følgende  

 tilfælde:
Rubrik 55: Omladninger De tre første linjer af rubrikken udfyldes af transportøren, såfremt der  

 under den pågældende transport foretages en omladning af varerne fra et  

 transportmiddel til et andet eller fra en container til en anden.
 Transportøren skal henvende sig til de kompetente myndigheder, hvis der  

 f.eks. skal foretages nye forseglinger og for at få påtegnet et  

 EU-forsendelsesdokument.
 Har de kompetente myndigheder givet tilladelse til, at varerne omlades  

 uden kontrol, skal transportøren selv påføre forsendelsesdokumentet oplysning  

 herom og med henblik på påtegning underrette de kompetente myndigheder i den  

 medlemsstat hvor omladningen fandt sted.
Rubrik 56: Andre hændelser under transporten Rubrikken udfyldes i overensstemmelse med de forpligtelser, der gælder i  

 forbindelse med fællesskabsforsendelse.
For varer, der er indladet på sættevogn, anføres i denne rubrik desuden  

 registreringsnummer og nationalitetsbetegnelse på det nye trækkende køretøj,  

 når kun det trækkende køretøj udskiftes - uden der i øvrigt er tale om  

 behandling eller omladning af varerne.
De kompetente myndigheders påtegning  

 er i så fald ikke påkrævet.
B.1.2.2 Ladelister GB art. 341, stk. 2 - art. 345 I stedet for bis-fortsættelsesblad kan anvendes ladelister.
Ladelister, hvor bredden af de enkelte kolonner afviger fra ladelisten, se  

 bilag 57, kan anvendes.
Hvis virksomheden selv udfærdiger kolonnen - Forbehol  

 dt administrationen - skal denne være mindst 30 mm.
 I feltet øverst til højre i ladelisten angives efter bogstavet T skrevet  

 med blokbogstaver eller skrevet på maskine:
- 1, når ladelisten omfatter T-1-varer, - 2, når ladelisten omfatter T-2-varer.
 En ladeliste må kun omfatte varer med samme toldmæssige status.
 Ladelisterne skal udfærdiges i samme antal eksemplarer og anvendes efter  

 samme regler som forsendelsesangivelsen.
 Vedlægges der flere ladelister, skal disse være fortløbende nummereret, og  

 antallet skal anføres i forsendelsesangivelsens rubrik 4.
Når der anvendes ladelister til en forsendelse, der omfatter flere slags  

 varer med samme toldmæssige status, overstreges følgende rubrikker i  

 forsendelsesangivelsen: Rubrik 15, 33, 35, 38 og evt. 44. Rubrik 31 kan ikke  

 benyttes til angivelse af kollienes mærker, numre, antal og art samt  

 beskrivelse af varerne.
Forsendelsesangivelsen kan ikke suppleres med  

 supplementsformularer.
 Når der anvendes ladelister til en forsendelse, der omfatter flere slags  

 varer med forskellig toldmæssig status, overstreges følgende rubrikker i  

 forsendelsesangivelsen: Rubrik 15, 32, 33, 35, 38 og evt. 44.
I rubrik 31 anføres løbenumrene for de ladelister, som vedrører hver af de  

 to kategorier af varer.
Endvidere anføres - T - i det højre felt i rubrik 1  

 på forsendelsesangivelsen.
 Efter sidste varepost forsynes ladelisten med en vandret streg og resten  

 af siden udstreges.
 Toldcentrene kan tillade, at der anvendes ladelister, hvis udformning  

 afviger fra den standardiserede blanket, når denne ikke kan anvendes, og  

 fordi udskrivningen sker med anvendelse af edb-teknik.
Disse ladelister skal indeholde de samme oplysninger som ladelisten, se  

 bilag 57, og skal herudover indeholde de nødvendige oplysninger ifølge  

 landbrugsordningerne.
Ladelisterne skal i øvrigt være udformet og udfyldt på  

 en sådan måde, at de uden vanskelighed kan anvendes ved  

 forsendelsesekspeditionen.
For nærmere oplysninger om brugen af ladelister ved jernbaneforsendelser, se B.1.7.
B.1.2.2.1 Supplementsformularer Supplementsformularer bør kun anvendes, såfremt en angivelse vedrører  

 flere vareposter.
De skal fremlægges sammen med en hovedangivelse.
 Supplementsformularer anvendes på tilsvarende måde som hovedangivelsen.
 Anvendes der supplementsformularer overstreges de ikke anvendte rubrikker  

 - varebeskrivelse - for at hindre, at de anvendes senere.
B.1.2.3 Samlesendinger til Schweiz Hvis flere vareforsendelser samles og indlades i ét  

 transportmiddel, og afsendes af én hovedforpligtet som en samlesending  

 i form af én T-1- eller T-2-forsendelse fra ét afgangssted til ét  

 bestemmelsessted i Schweiz for levering til én modtager, kræver dette  

 lands myndigheder, at forsen-delserne opføres på én T-1- eller  

 T-2-angivelse sammen med de dertil hørende ladelister.
 Der kan tillades anvendt flere angivelser, sålænge antallet ikke  

 overstiger 4. Ordningen, der anvendes gensidigt mellem Schweiz og EU, kræves  

 ikke anvendt over for de øvrige EFTA-lande.
B.1.3 Proceduren for ekstern EU-forsendelse - T-1 TK art. 91 og GB art. 310 og 341-388 Proceduren omfatter:
- varer, der ikke er EU-varer, - varer, der i henhold til traktaten om oprettelse af Det europæiske Kul-  

 og Stålfællesskab - EKSF, ikke er genstand for fri omsætning inden for EU, - varer, der er EU-varer, men som omfattes af en EU-foranstaltning, der  

 kræver, at de udføres til ikke-EU-lande, og som underkastes en dertil  

 svarende toldbehandling med henblik på udførsel.
GB art. 310 Endvidere omfatter proceduren EU-varer:
- som har været underkastet toldformaliteter ved udførsel med henblik på  

 ydelse af restitutioner ved udførsel til ikke-EU-lande som led i den fælles  

 landbrugspolitik, - for hvilke godtgørelse af eller fritagelse for told der er betinget af,  

 at de genudføres fra EU's toldområde, anbringes på toldoplag, henføres under  

 enhver anden toldprocedure end proceduren for overgang til fri omsætning  

 eller anbringes i frizone eller frilager, - som er overgået til fri omsætning inden for rammerne af proceduren for  

 aktiv forædling, tilbagebetalingsordningen, med henblik på efterfølgende  

 udførsel i form af forædlingsprodukter, og for hvilke der i henhold til  

 toldkodeksens artikel 128 kan indgives en anmodning om godtgørelse, som den  

 pågældende agter at indgive, - som er omfattet af ordningen med landbrugseksportafgifter og andre  

 afgifter ved udførsel, og som har været underkastet toldformaliteter med  

 henblik på udførsel til ikke-EU-lande som led i den fælles landbrugspolitik, - som hidrører fra interventionslagre og er underkastet foranstaltninger  

 for kontrol med deres anvendelse og/eller bestemmelse, og som har været  

 underkastet toldformaliteter med henblik på udførsel til ikke-EU-lande som  

 led i den fælles landbrugspolitik.
 De nævnte varer, der ikke har forladt EU's toldområde, behandles som  

 EU-varer, hvis EU-foranstaltningerne er blevet annulleret.
 Det vil sige, at en forudbetalt eksportrestitution f.eks. er blevet  

 tilbagebetalt.
B.1.3.1 Afgangssted GB art. 347-348 Varerne skal angives til forsendelse i en T-1-angivelse.
Varerne skal  

 frembydes for Told*Skat på de steder, der er anvist som godsregistreringssted  

 for de pågældende transportmidler, jf det i afsnittet for de enkelte  

 trafikmidler anførte.
Nødvendigt arbejde, f.eks. ud- og indpakning mv. i  

 forbindelse med en eventuel kontrol, påhviler vareafsenderen.
 Indeholder blanketten ikke tilstrækkelige rubrikker til specifikation af  

 varerne fortsættes på bis-blanketter.
 Det pågældende transportdokument f.eks. fragtbrev eller konnossement skal  

 forevises i forbindelse med indgivelse af forsendelsesangivelse.  

 Transportdokumentet skal til enhver tid på forlangende forelægges for  

 toldmyndighederne under transporten.
 Når udførselsangivelse kræves afgivet indleveres de kombinerede eller  

 opdelte dokumenter samtidigt.
I forsendelsesangivelsen må kun opføres varer, der er bestemt til  

 indladning i et og samme transportmiddel, og som skal transporteres fra samme  

 afgangssted til samme bestemmelsessted.
Følgende transportmidler anses som et  

 og samme transportmiddel:
- et køretøj til vejtransport med en eller flere påhængsvogne eller  

 sættevogne, - en togstamme, - skibe, der udgør en enhed, - containere, der er indladet på et transportmiddel, som omhandlet  

 ovenfor.
B.1.3.2 Sikkerhedsstillelse TK art. 94 og GB art. 359 Den hovedforpligtede skal stille sikkerhed for betalingen af told, moms og  

 punktafgifter, som et EU-land, et EFTA-land eller et Visegrad-land kan gøre krav på for varer, der under en EU-forsendelse  

 passerer dets område.
Hvis forsendelsen går til eller fra Andorra eller San Marino, skal den stillede sikkerhed være gyldig i disse  

 lande.
 Der gælder dog visse undtagelser for varer, der forsendes med jernbane, se  

 B.1.7, med fly, se B.1.8, eller med skib, se B.1.9.
Sikkerheden skal stilles i form af en selvskyldnerkaution fra en fysisk  

 eller juridisk person, der er bosat eller er etableret i EU, og som er  

 godkendt af toldmyndighederne i det medlemsland, hvor sikkerheden stilles.  

 For en enkelt EU-forsendelse kan sikkerheden dog stilles ved, at der  

 deponeres kontant.
Der skelnes mellem:
- kontant depositum for en enkelt EU-forsendelse, gælder kun indenfor EU, - selvskyldnerkaution for en enkelt EU-forsendelse, enkelt kaution, - selvskyldnerkaution for flere EU-forsendelser, samlet kaution, - fast kaution, sikkerhedsdokumenter.
Sikkerhedsstillelse for en enkelt EU-forsendelse skal ske ved  

 afgangstoldstedet, mens sikkerhedsstillelse for flere EU-forsendelser sker  

 ved et garantisted.
Sikkerhedsdokumenter udstedes af Dansk Speditørforening.
B.1.3.2.1 Kontant depositum for en enkelt EU-forsendelse GB art. 373, stk. 2 Sikkerhedsstillelse i form af kontant depositum skal stilles ved  

 afgangstoldstedet.
Det stillede depositum skal dække det fulde told- og  

 afgiftsbeløb for den pågældende forsendelse.
 Det stillede depositum udbetales, når forsendelsesangivelsen er  

 færdigbehandlet ved afgangstoldstedet, dvs. retureksemplaret er modtaget og  

 fundet i orden.
B.1.3.2.2 Selvskyldnerkaution for en enkelt EU-forsendelse - enkelt  

 kaution GB art. 373, stk. 1 Denne sikkerhed skal stilles ved afgangstoldstedet i form af et  

 kautionsdokument, der skal være udfærdiget i nøje overensstemmelse med bilag  

 49 til gennemførelsesbestemmelserne samt bilag V i tillæg 2 til Konventionen  

 om fælles forsendelse.
 Kautionsdokumentet skal afgives af et forsikringsselskab og indeholde  

 oplysning om, hvem kautionisten har som korrespondent i de øvrige EU-lande,  

 EFTA-lande eller Visegrad-lande, som berøres af transporten.
 Der skal stilles fuld sikkerhed for told og afgifter vedrørende den  

 konkrete forsendelse.
 Det er afgangstoldstedet, der fastsætter/godkender sikkerhedens størrelse.
 Hvis det af kautionisten anførte maksimale sikkerhedsstillelsesbeløb ikke  

 dækker told og afgifter fuldt ud for den konkrete forsendelse, kan  

 forsendelsen ikke påbegyndes, førend der er etableret tilstrækkelig sikkerhed  

 for told og afgifter.
 Den hovedforpligtede for en konkret forsendelse må ikke stille sikkerhed  

 for told og afgifter ved benyttelse af flere forskellige  

 sikkerhedsstillelsesformer.
B.1.3.2.3 Selvskyldnerkaution for flere EU-forsendelser - samlet kaution GB art. 360 Der er fastsat en række betingelser for at kunne anvende samlet kaution.
 Samlet kaution indrømmes kun virksomheder:
- der er etableret i den medlemsstat, hvor sikkerheden stilles, - der i de foregående seks måneder som hovedforpligtede eller afsendere  

 regelmæssigt har benyttet proceduren for EU-forsendelse, eller som efter  

 Told*Skat's opfattelse er således økonomisk stillet, at de er i stand til at  

 opfylde deres forpligtelser, - som ikke har gjort sig skyldige i alvorlige eller gentagne overtrædelser  

 af told- og skattelovgivningen.
 Den samlede kaution fastsættes som hovedregel til 100 % af told, moms og  

 punktafgiftsbeløbet, efter beregningsmetoden i artikel 361, stk 4.
Selvskyldnerkaution Beregningsmetoden går ud på at den samlede kaution fastsættes til 100 % af  

 det told og afgiftsbeløb, der påhviler de varer den hovedforpligtede  

 gennemsnitlig forsender i løbet af 1 uge, beregnet på årsbasis.
 Beløbet justeres 1 gang årligt.
 Den samlede kaution kan dog fastsættes til mindst 30 % af  

 garantitoldstedet på følgende betingelser:
- at den erhvervsdrivende i en toårsperiode regelmæssigt har foretaget  

 EU-forsendelse under ordningen med samlet kaution, - at den erhvervsdrivende ikke har tilsidesat sine forpligtelser i  

 toårsperioden, - at den nedsatte kaution mindst dækker toldskylden, - at varerne ikke er opført på listen i bilag 52 til  

 gennemførelsesbestemmelserne til toldkodeksen, se bilag 68, og ikke er  

 udelukket fra den samlede kaution.
 De nærmere regler for muligheden for at opnå en samlet kaution på mindst  

 30 % fås ved henvendelse til det lokale toldcenter.
GB art. 360 Ved sikkerhedsstillelse for flere EU-forsendelser får den hovedforpligtede  

 af toldcentret udstedt en forhåndstilladelse, der giver tilladelse til at  

 påbegynde og gennemføre EU-forsendelser i samtlige lande, hvor sikkerheden er  

 gyldig.
 Forhåndstilladelsen meddeles ved en kautionsattest, se bilag 65.
 Kautionsattesten udstedes her i landet af det toldcenter, der anerkender  

 kautionsdokumentet.
Toldcentret kaldes herefter garantitoldstedet.
Her i landet kan samtlige  

 toldcentre, hvor EF-forsendelser kan ekspederes, optræde som garantitoldsted.
 Kautionen skal stilles i form af et kautionsdokument, der skal være  

 udfærdig et i nøje overensstemmelse med bilag 48 til  

 gennemførselsbestemmelserne og forsendelsesaftalerne med  

 EFTA/Visegradlandene.
 Kautionsdokumentet skal afgives af en bank, sparekasse eller et  

 forsikringsselskab og indeholde oplysning om, hvem kautionisten har som  

 korrespondent i de øvrige lande, hvori garantien skal være gyldig.
I kautionsdokumentet skal angives det maksimale beløb for  

 selvskyldnerkautionen.
Dette beløb skal dække told, moms og punktafgifter, der i givet fald vil kunne forfalde til betaling i forbindelse med en  

 EU-forsendelse.
Udstedelse af kautionsattesten Hvis toldcentret kan anerkende det fremlagte kautionsdokument, kan der  

 udstedes kautionsattester til den hovedforpligtede.
 Den hovedforpligtede anmoder om antallet af kautionsattester.
 Toldcentret meddeler skriftligt den hovedforpligtede, at denne hæfter for  

 eventuel misbrug af de udstedte attester, samt at toldcentret omgående skal  

 underrettes, hvis en kautionsattest bortkommer.
 Underretningen medfører ikke, at den pågældende frigøres for sin  

 hæftelsespligt, hvis de bortkomne kautionsattester misbruges.
Kautionsattesterne udstedes på forud nummererede blanketter og har en  

 gyldighed på indtil 2 år.
Denne gyldighedsperiode kan af garantistedet  

 forlænges for en ny periode på indtil 2 år.
De personer, der er bemyndiget  

 til at underskrive for den hovedforpligtede, kan variere på de enkelte  

 kautionsattester.
Forbud mod anvendelse af samlet kaution Europa-Kommissionen har truffet to beslutninger om, midlertidigt at  

 forbyde anvendelse af samlet kaution for forsendelser af en række  

 varegrupper.
Det drejer sig om:
 1. cigaretter, såfremt forsendelser overstiger 35.000 stk.
2. spiritus, smør, ost, frosset oksekød og en række andre varegrupper.
De  

 varegrupper der er omfattet af forbuddet fremgår af nedennævnte skema.
Forbuddet gælder kun over for varer, der indføres fra ikke-EU-lande, hvis  

 mængden overstiger de i skemaet anførte mindstegrænser, og såfremt told- og  

 afgiftsbeløbet for de samme varer overstiger 7.000 ECU, dvs. ca. 56.000 danske kroner.
Liste over varer hvor samlet kaution er midlertidig forbudt Såfremt der påbegyndes en forsendelse hvor der er forbud mod anvendelse af  

 samlet kaution, dvs. der er anvendt en anden sikkerhedsstillelsesform, skal  

 den 8-cifrede KN-varekode anføres i T 1-dokumentet.
Derudover skal  

 toldcentret påføre en særlig påtegning på angivelsen.
B.1.3.2.4 Fast kaution - Sikkerhedsdokumenter GB art. 367 En kautionist kan bemyndiges til at udstede sikkerhedsdokumenter lydende  

 på et fast beløb af 7.000 ECU, det svarer til ca. 56.000 kr., pr. angivelse  

 uanset hvem den hovedforpligtede er.
 Her i landet er Dansk Speditørforening bemyndiget til at udstede  

 sikkerhedsdokumenter.
 Et sikkerhedsdokument er gyldigt i hele EU, EFTA og i Visegradlandene, og  

 dækker normalt en enkelt forsendelsesangivelse.
 Som udgangspunkt er 1 sikkerhedsdokument á 7.000 ECU  

 tilstrækkeligt.
Når en forsendelse indebærer øget risiko, skal der afleveres  

 sikkerhedsdokumenter i et multiplum á 7.000 ECU, således at der er  

 fuld dækning af told og afgifter.
En forsendelse anses navnlig for at  

 indebære øget risiko, når der er forbud mod anvendelse af "samlet  

 kaution", se B.1.3.2.3. Kautionen forhøjes endvidere ved forsendelse af  

 varer, der er omfattet af bilag 52 til GB, efter de i bilaget angivne  

 mængdegrænser pr. 7.000 ECU, se bilag 68.
 Det bemærkes, at Dansk Speditørforening i et internt cirkulære til sine  

 medlemmer bl.a. har fastsat, at der under ordningen med fast kaution aldrig  

 må forsendes cigaretter, cerutter, cigarillos, cigarer og røgtobak.
Sikkerhedsdokumenter udfærdiges på blanketter se bilag 66 og på et af EF's  

 officielle sprog.
Sikkerhedsdokumentet kan antages ved ethvert afgangssted i  

 EU, EFTA eller et VISEGRAD-land.
B.1.3.3 Fritagelse for sikkerhedsstillelse GB art. 375 Der kan fritages for sikkerhedsstillelse for EU-forsendelser, uanset  

 afgangsland i EU og de EU-lande, gennem hvis områder forsendelsen foregår,  

 når den hovedforpligtede opfylder følgende kriterier:
1. er bosat her i landet, 2. ikke kun lejlighedsvis benytter ordningen for EU-forsendelse, 3. er således økonomisk stillet, at denne er i stand til at opfylde sine  

 forpligtelser, 4. ikke har gjort sig skyldig i en alvorlig overtrædelse af told- eller  

 skattelovgivningen.
 Fritagelsen gælder ikke for forsendelser af varer:
- hvis samlede værdi overstiger 800.000 kr. pr. forsendelse, - som er omfattet af reglerne om varer, som frembyder en øget risiko, og  

 for hvilke fritagelsen for sikkerhedsstillelse ikke gælder, se bilag 70.
Den hovedforpligtede skal ved påbegyndelse af en EU-forsendelse  

 dokumentere berettigelsen til at opnå fritagelse for sikkerhedsstillelse.
For  

 at få denne attest skal den hovedforpligtede underskrive en erklæring,  

 hvorved denne forpligter sig til at betale eventuelle told- og afgiftskrav,  

 som toldmyndighederne måtte fremsætte i forbindelse med de pågældende  

 forsendelser.
 Erklæringens udformning fremgår af bilag 71.
De udstedte attester har en gyldighedsperiode på indtil 2 år.
Den  

 gyldighedsperiode kan toldcentret forlænge èn gang for en ny periode  

 på ikke over 2 år.
 Ved udfyldning af T-angivelsen skal der anføres kode 0 i rubrik 52, og der  

 skal anføres nummeret på den vedlagte attest for fritagelse for  

 sikkerhedsstillelse.
I tilfælde af misbrug kan toldcentret tilbagekalde attesten.
Den  

 hovedforpligtede skal så straks tilbagelevere alle de gyldige attester for  

 fritagelse af sikkerhedsstillelse, som er blevet udstedt, til toldcentret.  

 Det bemærkes, at muligheden for fritagelse for sikkerhedsstillelses kun  

 eksisterer for forsendelser indenfor EU-området.
B.1.3.4 Kontrol af varerne GB art. 349 Afgangstoldstedet fastsætter en tidsfrist, inden for hvilken varerne skal  

 frembydes ved bestemmelsestoldstedet.
Denne frist fastsættes normalt til 8  

 dage, men kan under særlige omstændigheder forkortes eller forlænges.  

 Tidsfristen må imidlertid aldrig overstige 1 måned.
 Ved forsendelser, der både påbegyndes og afsluttes her i landet,  

 fastsættes tidsfristen til 2 dage med tillæg af eventuelle ikke-arbejdsdage.
Til sikring af varernes identitet skal der ske toldlukning af lastrum  

 eller kolliplombering.
For så vidt angår landevejstransporter vil det medføre  

 væsentlige tidsmæssige besparelser, hvis der benyttes toldgodkendte køretøjer  

 eller containere.
Ved kolliplombering skal den, der forestår forsendelsen, foretage det  

 arbejde, der er nødvendigt af hensyn til plomberingen, såsom anbringelse af  

 toldsnøre, frembydelse af det enkelte kolli mv.
Anbringelse af toldplombe  

 skal dog altid foretages af afgangstoldstedet.
 For andre varer end landbrugsvarer vil kolliplombering kunne undlades, når  

 varernes identitet kan sikres ved hjælp af beskrivelsen i  

 forsendelsesangivelsen eller i ledsagedokumenterne.
B.1.3.5 Udpassagested Når en EU-forsendelse endelig udpasserer fra EU til et land udenfor EU,  

 der ikke er et EFTA/Visegrad-land, anses udpassagetoldstedet som  

 bestemmelsestoldsted.
Fragtførerne skal i sådanne tilfælde frembyde varer for  

 toldmyndighederne under fremlæggelse af angivelsens eksemplarer 4, 5 og 7, og  

 der forholdes i øvrigt som anført under Bestemmelsestoldsted, se B.1.3.7.
B.1.3.6 Grænseovergangssted Ved grænseovergangsstedet skal fragtføreren afgive en  

 grænseovergangsattest hvis ind- eller udpassagen sker fra eller til et  

 ikke-EU-land, et EFTA/Visegrad-land, eller Andorra, San Marino.
Attesten skal  

 være udfyldt af transportøren og indeholde oplysninger om transportmidlets  

 betegnelse, art samt registreringsnummer eller navn, afgangstoldstedets navn,  

 forsendelsesangivelsens art og nummer samt navnet på det planlagte  

 grænseovergangssted.
 Toldmyndighederne kan forlange aflæsning i et omfang, der muliggør  

 gennemførelse af de foreskrevne kontrolforanstaltninger.
B.1.3.7 Bestemmelsestoldsted Ved bestemmelsestoldstedet frembydes varerne for toldmyndighederne i  

 forbindelse med forsendelsens afslutning, f.eks. godsregistrering,  

 fortoldning eller udførsel, under fremlæggelse af forsendelsesangivelsens  

 eksemplar 4, 5 og 7.
 Forsendelsesangivelser, der her i landet afvikles i forbindelse med  

 godsregistreringen, skal indleveres sammen med godsdeklarationen.
 Ekspeditøren skal i godsdeklarationen angive varernes toldmæssige status  

 samt anføre eventuelle særlige bemærkninger fra forsendelsesangivelsen.
Angivelsens eksemplar 7 skal efter anmodning udleveres til brug ved den  

 senere fortoldning.
Dette vil være aktuelt i de situationer, hvor  

 enhedsdokumentet anvendes i sin fulde udstrækning.
Bestemmelsestoldstedet skal på anmodning give kvittering for modtagelse af  

 angivelsen.
Som kvittering skal anvendes den dertil indrettede del af  

 angivelsens eksemplar 5 eller et ankomstbevis.
 Ankomstbeviset skal være udfyldt af den, der anmoder om at få kvittering  

 udleveret.
B.1.3.8 Omladning af gods Varer kan omlades fra et transportmiddel til et andet uden afgivelse af ny  

 forsendelsesangivelse, men omladningen skal anmeldes for toldmyndighederne.
B.1.3.9 Ændret grænseovergangssted og/eller bestemmelsestoldsted Den hovedforpligtede kan uden anmeldelse benytte andre  

 grænseovergangssteder og bestemmelsestoldsteder end anført i  

 forsendelsesangivelsen, medmindre andet er fastsat af afgangstoldstedet.
For forsendelser til og fra EFTA/Visegrad-landene er der i Konventionen om Fællesforsendelse skabt mulighed for på visse betingelser  

 at ændre bestemmelsestoldsted.
B.1.3.10 Flere afgangstoldsteder og/eller bestemmelsestoldsteder Samme transportmiddel kan anvendes til transport af varer fra flere  

 afgangstoldsteder og/eller til flere bestemmelsestoldsteder.
 I en enkelt forsendelsesangivelse må dog kun anføres varer, der skal  

 transporteres fra samme afgangstoldsted til samme bestemmelsestoldsted,  

 hvorfor den hovedforpligtede må afgive forsendelsesangivelser i et omfang,  

 der svarer til antallet af berørte afgangs- eller bestemmelsestoldsteder.
 Ved hvert afgangstoldsted respektive bestemmelsestoldsted, skal samtlige  

 forsendelsesangivelser over varer, der befinder sig i transportmidlet,  

 fremlægges for toldmyndighederne.
B.1.4 Proceduren for intern EU-forsendelse - T-2 TK art. 163 og GB art. 311 og 381-388 Proceduren omfatter EU-varer, bortset fra de som er nævnt under ekstern  

 forsendelse, se B.1.3:
- der forsendes fra et sted i EU til et andet sted i EU gennem et eller  

 flere EFTA/Visegrad-landes område eller til et EFTA/Visegradland, Rådets direktiv 77/388/EF - der forsendes til eller fra eller mellem steder indenfor EU's  

 toldområde, hvor EF's 6. momsdirektiv ikke er gældende , f.eks.
De Kanariske Øer, De franske oversøiske Departementer - Fransk Guyana, Martinique, Guadeloupe og Réunion -, Kanaløerne - Jersey og  

 Guernsey -, Ålandsøerne, Athos bjerget i Grækenland og flere andre steder.
 I forbindelse med T-2 forsendelse gennem Schweiz henstilles det, at  

 forsendelserne ikke startes ved dettes grænser af hensyn til  

 ekspeditionstiden, men i stedet startes ved et afgangstoldsted beliggende  

 andetsteds på ruten.
B.1.4.1 Afgangstoldsted Varer, der skal forsendes i henhold til proceduren for intern  

 EU-forsendelse, skal opføres på en T-2 angivelse.
Varerne skal frembydes for Told*Skat på de steder, der er anvist som  

 godsregistreringssted for de pågældende transportmidler, se det i afsnittet  

 for de enkelte trafikmidler anførte.
Det nødvendige arbejde med ud- og  

 indpakning mv. i forbindelse med en eventuel kontrol påhviler vareafsenderen.
 Indeholder blanketten ikke tilstrækkelige rubrikker til specifikation af  

 varerne fortsættes på bis-blanketter.
 Det pågældende transportdokument - fragtbrev, konnossement mv. - skal  

 forevises i forbindelse med indgivelse af forsendelsesangivelse.  

 Transportdokumentet skal dog til enhver tid under transporten på forlangende  

 forelægges for toldmyndighederne.
 Når udførselsangivelse kræves afgivet indleveres de kombinerede eller  

 opdelte dokumenter samtidigt.
I forsendelsesangivelsen må kun opføres varer, der er bestemt til  

 indladning i et og samme transportmiddel, og som skal transporteres fra samme  

 afgangstoldsted til samme bestemmelsestoldsted.
Følgende transportmidler  

 anses som et og samme transportmiddel:
- et køretøj til vejtransport med en eller flere påhængsvogne eller  

 sættevogne, - en togstamme, - skibe, der udgør en enhed, - containere herunder veksellad, der er indladet på et transportmiddel, som omhandlet ovenfor.
B.1.4.2 Sikkerhedsstillelse Den hovedforpligtede skal stille sikkerhed for betalingen af told og  

 afgifter, som et EU-land eller et EFTA/Visegrad-land, samt Andorra eller San Marino, kan gøre krav på for varer, der under en  

 EU-forsendelse passerer dets område.
Der gælder dog visse undtagelser for  

 varer, der forsendes med jernbane, se B.1.7, med fly, se B.1.8, eller med  

 skib, se B.1.9.
Sikkerheden skal stilles i form af en selvskyldnerkaution fra en fysisk  

 eller juridisk person, der er bosat eller er etableret i EU, og er godkendt  

 af toldmyndighederne i det EU-land, hvor sikkerheden stilles.
For en enkelt  

 EU-forsendelse kan sikkerheden dog stilles ved, at der deponeres kontant.
Der  

 skelnes mellem:
- kontant depositum for en enkelt EU-forsendelse, gælder kun indenfor EU,  

 se B.1.3.2.1, - selvskyldnerkaution for en enkelt EU-forsendelse, se B.1.3.2.2, - selvskyldnerkaution for flere EU-forsendelser, også kaldet samlet  

 kaution, se B.1.3.2.3, - sikkerhedsdokumenter, se B.1.3.2.4.
Sikkerhedsstillelse for en enkelt EU-forsendelse skal ske ved  

 afgangstoldstedet, mens sikkerhedsstillelse for flere EU-forsendelser sker  

 ved et garantisted.
Sikkerhedsdokumenter udstedes af Dansk Speditørforening.
B.1.4.3 Fritagelse for sikkerhedsstillelse Bestemmelserne om fritagelse for sikkerhedsstillelse fremgår af B.1.3.3.
B.1.4.4 Kontrol af varerne Afgangstoldstedet fastsætter en tidsfrist, inden for hvilken varerne skal  

 frembydes ved bestemmelsestoldstedet.
Til sikring af varernes identitet skal der ske toldlukning af lastrum  

 eller kolliplombering.
For så vidt angår landevejstransporter vil det medføre  

 væsentlige tidsmæssige besparelser, hvis der benyttes toldgodkendte køretøjer  

 eller containere.
 Ved kolliplombering skal den, der forestår forsendelsen, foretage det  

 arbejde, som er nødvendigt af hensyn til plomberingen, såsom anbringelse af  

 toldsnøre og frembydelse af den enkelte kolli mv.
 Anbringelse af toldplombe skal dog altid foretages af Told*Skat.
 Kolliplombering vil kunne undlades, når varernes identitet kan sikres ved  

 hjælp af beskrivelsen i forsendelsesangivelsen eller i ledsagedokumenterne.
B.1.4.5 Grænseovergangssted Fragtføreren skal ved grænseovergangsstedet afgive en  

 grænseovergangsattest, hvis ind- eller udpassagen sker fra eller til et  

 ikke-EU-land, EFTA/Visegrad-land eller Andorra, San Marino.
Attesten skal  

 være udfyldt af transportøren og indeholde oplysninger om transportmidlets  

 betegnelse, art samt registreringsnummer eller navn, afgangstoldstedets navn,  

 forsendelsesangivelsens art og nummer samt navnet på det planlagte  

 grænseovergangssted.
 Toldmyndighederne kan forlange aflæsning i et omfang, der muliggør  

 gennemførelse af de foreskrevne kontrolforanstaltninger.
B.1.4.6 Bestemmelsestoldsted Ved bestemmelsestoldstedet frembydes varerne for toldmyndighederne i  

 forbindelse med forsendelsens afslutning, f.eks. godsregistrering,  

 fortoldning eller udførsel, under fremlæggelse af forsendelsesangivelsens  

 eksemplar 4, 5 og 7.
 Forsendelsesangivelser, der her i landet afvikles i forbindelse med  

 godsregistreringen, skal indleveres sammen med godsdeklarationen.
 Ekspeditøren skal i godsdeklarationen angive varernes toldmæssige status  

 samt anføre eventuelle særlige bemærkninger fra forsendelsesangivelsen.
Bestemmelsestoldstedet skal på anmodning give kvittering for modtagelse af  

 angivelsen.
Som kvittering skal anvendes den dertil indrettede del af  

 angivelsens eksemplar 5 eller et ankomstbevis.
 Ankomstbeviset skal være udfyldt af den, der anmoder om at få kvittering  

 udleveret.
B.1.4.7 Omladning af gods Varer kan omlades fra et transportmiddel til et andet uden afgivelse af ny  

 forsendelsesangivelse, men omladningen skal anmeldes for toldmyndighederne.
B.1.4.8 Ændret grænseovergangssted og/eller bestemmelsestoldsted Den hovedforpligtede kan uden anmeldelse benytte andre  

 grænseovergangssteder og bestemmelsestoldsteder end de i  

 forsendelsesangivelsen anførte.
 For så vidt angår forsendelser til og fra EFTA/Visegrad-landene er der i  

 Konventionen om fælles forsendelse skabt mulighed for på visse betingelser at  

 ændre bestemmelsestoldsted.
B.1.4.9 Flere afgangstoldsteder og/eller bestemmelsestoldsteder Samme transportmiddel kan anvendes til transport af varer fra flere  

 afgangstoldsteder og/eller til flere bestemmelsestoldsteder.
 I en enkelt forsendelsesangivelse må dog kun opføres varer, der skal  

 transporteres fra samme afgangstoldsted til samme bestemmelsestoldsted,  

 hvorfor den hovedforpligtede må afgive forsendelsesangivelser i et omfang,  

 der svarer til antallet af berørte afgangs- eller bestemmelsestoldsteder.
 Ved hvert afgangstoldsted, respektive bestemmelsestoldsted, skal samtlige  

 forsendelsesangivelser over varer, der befinder sig i transportmidlet,  

 fremlægges for toldmyndighederne.
B.1.4.10 Særlige udførselsrestriktioner GB art. 463 Der skal anvendes forsendelsesdokumenter ved udførsel af varer, hvis  

 udførsel fra EU er forbudt eller er undergivet restriktioner eller afgift  

 eller anden beskatning.
 Varerne forsendes efter de almindelige regler afhængig af situationen,  

 dvs. ekstern eller intern forsendelse, eller TIR- eller ATA-carnetordninger.
 I sådanne tilfælde skal der i forsendelsesangivelsens rubrik 31 - kolli og  

 varebeskrivelse - anføres:
- udførsel fra EU undergivet restriktioner, - udførsel fra EU betinget af afgiftsbetaling.
 Påtegningen skal ikke foretages, hvis det godtgøres ved det toldsted, hvor  

 udførselsformaliteterne iagttages, at der enten foreligger en tilladelse til  

 dispensation fra restriktionerne, at tolden eller afgifterne er betalt, eller  

 at varerne efter omstændighederne kan udføres fra EU's område uden yderligere  

 formaliteter.
Er det i den pågældende retsforskrift fastsat, at der skal stilles  

 sikkerhed, kan sikkerheden for EU-forsendelsen anses for dækkende, medmindre  

 varerne under transporten på anden måde end ad luftvejen, midlertidigt  

 forlader EU's område.
I disse tilfælde skal der stilles særlig sikkerhed, se  

 dog nedenfor.
Sikkerheden må stilles ved det afgangstoldsted, hvor  

 forsendelsesformaliteterne for varerne opfyldes.
Foreskriver den pågældende  

 bestemmelse at udførselen er betinget af betaling af en afgift eller anden  

 beskatning, kræves sikkerhedsstillelse ikke, når transporten foregår som  

 EU-forsendelse, og der allerede er stillet en anden sikkerhed end et kontant  

 depositum, eller når der med hensyn til den hovedforpligtede er bevilget  

 fritagelse for at stille sikkerhed.
 Regler om kontroleksemplar T-5 og sikkerhed gælder også for varer, der  

 forsendes mellem to steder i EU over EFTA/Visegrad-landes område samt  

 videreforsendes i et af disse lande.
 Ankommer varer, der midlertidigt har forladt EU's område, herunder også ad  

 luftvejen, ikke til EU inden den fastsatte frist, anses varerne for at være  

 udført uberettiget til et ikke-EU-land fra det land, som de er forsendt fra,  

 medmindre det godtgøres, at de er gået til grunde som følge af force majeure  

 eller ved et hændeligt uheld.
Transporteres varerne ikke efter ordningen for EU-forsendelse, men f.eks.  

 på TIR-carnet, udstedes kontroleksemplar T-5 ved det toldsted, hvor  

 afsendelsesformaliteterne opfyldes.
Nævnte påtegning anføres af brugeren i  

 rubrik 104. Toldstedet forsyner det tolddokument, hvorpå varerne  

 transporteres, med en tilsvarende påtegning.
B.1.5 Godkendt afsender GB art. 398-405 og 410 Toldcentret kan give enhver person tilladelse til som Godkendt afsender at  

 forsende varer som EU-for-sendelse, uden at frembyde disse varer og til ikke  

 at fremlægge tilhørende EU-forsendelsesangivelse for afgangstoldstedet.
Der  

 skal anvendes et særligt stempel, se bilag 72.
 Tilladelse gives til fysiske eller juridiske personer:
1. der jævnligt forsender varer, 2. hvis bogføring gør det muligt at kontrollere varebevægelserne, 3. som, når der efter bestemmelserne om EU-forsendelser kræves  

 sikkerhedsstillelse, har stillet samlet kaution, 4. som ikke har begået alvorlige eller gentagne overtrædelser af told-  

 eller skattelovgivningen.
 Tilladelsen kan tilbagekaldes, når den godkendte afsender ikke længere  

 opfylder ovennævnte betingelser eller ikke overholder de i tilladelsen  

 fastsatte betingelser.
 I tilfælde, hvor toldlukke er påkrævet, påsættes dette af den godkendte  

 afsender.
 Kun TIR-godkendte transportmidler, eller transportmidler der opfylder  

 samme krav, kan toldlukkes.
 Inden en forsendelse påbegyndes, skal der ske en forudanmeldelse til  

 toldcentret, se afsnit C.1.5.1.1.
 Det bemærkes, at ordningen for Godkendt afsender ikke kan anvendes ved  

 forsendelse af varer, hvor samlet kaution er forbudt, se afsnit B.1.3.2.3.
 Yderligere detaljer om ordningen for godkendte afsendere fås ved  

 henvendelse til toldcentret.
B.1.6 Godkendt modtager GB art. 406-410 Toldcentret kan tillade, at varer, der sendes som EU-forsendelse, ikke  

 frembydes ved bestemmelsestoldstedet, når de er bestemt for en person, der  

 opfylder betingelser for Godkendt modtager.
 Den hovedforpligtede for EU-forsendelsen har opfyldt sine forpligtelser,  

 så snart eksemplar 4, 5 og 7 af forsendelsesangivelsen, er afleveret til den  

 godkendte modtager, og på betingelse af at varerne er identificeret, er i  

 uændret stand og afleveret inden for den fastsatte frist.
 For hver forsendelse skal den godkendte modtager på transportørens  

 anmodning udstede et ankomstbevis, hvori han erklærer, at dokumenter og varer  

 er overgivet i hans varetægt.
B.1.6.1 Betingelser for tilladelsen Tilladelse gives til fysiske eller juridiske personer:
1. der jævnligt modtager forsendelser under EU's forsendelsesprocedurer, 2. hvis bogføring gør det muligt at kontrollere varebevægelserne, 3. som ikke har begået alvorlige eller gentagne overtrædelser af told-  

 eller skattelovgivningen.
 Tilladelsen kan tilbagekaldes når den godkendte modtager ikke mere  

 opfylder ovennævnte betingelser og betingelserne i tilladelsen.
 Tilladelse gives kun til virksomheder, der er tilkoblet Told*Skats  

 godsregistreringssystem som on-line brugere, og der skal straks i forbindelse  

 med varernes ankomst foretages godsregistrering af alt godset i Told*Skats  

 godssystem.
Dette gælder ikke for varer under den interne forsendelsesprocedure, der  

 kun har transiteret et EFTA/Visegrad-land, f.eks.
T-2 varer fra Italien via Schweiz til Danmark.
Disse forsendelser afsluttes uden  

 godsregistrering.
 Efter endt godsregistrering påfører virksomhederne forsendelsesangivelsens  

 eksemplar 4 oplysning om de modsvarende godsregistreringsnumre, hvorefter  

 eksemplar 4 og 5 afleveres dagligt til toldcentret.
Virksomhederne skal for hver modtaget forsendelsesangivelse udfærdige en losningsrapport indeholdende oplysninger vedrørende  

 forsendelsesangivelsens nummer, godsregistreringsnummer og evt.  

 uregelmæssigheders art.
Losningsrapporten afleveres til det lokale toldcenter  

 sammen med de tilhørende forsendelsesangivelser mv.
 Virksomhederne hæfter som ekspeditør for told og afgifter i henhold til  

 Skatteministeriets bekendtgørelse om toldbehandling og er i øvrigt underlagt  

 de almindelige regnskabsmæssige forpligtelser.
 Yderligere information om ordningen for godkendte modtagere fås ved  

 henvendelse til toldcentret.
B.1.7 Den forenklede procedure for varetransport med jernbane eller i  

 store containere GB art. 411-442 Ved transport af varer med jernbane anvendes jernbanefragtbrevet, kaldet  

 CIM som forsendelsesangivelse.
CIM fragtbrevet anvendes som T-1 eller T-2  

 angivelse.
 Som hovedforpligtet anses:
- et jernbaneselskab, som til forsendelse modtager varer, der er ledsaget  

 af et CIM fragtbrev gældende som T-1- eller T-2 angivelse, - et jernbaneselskab i et EU-land, som modtager varer til transport fra  

 ikke-EU-landes jernbaner.
Klæbeseddel Jernbaneselskaberne sørger for, at varetransporter, der gennemføres som  

 EU-forsendelser, mærkes med specielle klæbesedler på CIM fragtbrev samt på  

 container, banevogn samt det eller de pågældende kolli, se bilag 73.
Ændring af fragtkontrakter Ved en ændring af fragtkontrakten der medfører:
- at en forsendelse, der skulle afsluttes uden for EU, nu afsluttes inden  

 for EU, - at en forsendelse, der skulle afsluttes inden for EU, nu afsluttes uden  

 for EU,   

 kan jernbanerne kun opfylde den ændrede fragtkontrakt, når der forinden  

 foreligger godkendelse fra afgangstoldstedet.
I alle andre tilfælde kan jernbaneselskaberne opfylde den ændrede  

 fragtkontrakt.
Afgangstoldstedet skal da omgående underrettes om ændringen.
B.1.7.1 Varebevægelser mellem EU-lande Varernes toldmæssige status og anvendelse af CIM fragtbrev CIM fragtbrev skal fremlægges, når en transport under anvendelse af  

 proceduren for EU-for-sendelse påbegyndes og afsluttes inden for EU.
 I rubrikken forbeholdt toldmyndighederne anfører afgangstoldstedet på CIM  

 fragtbrevets eksemplar 1, 2 og 3 tydeligt:
- T-1, hvis varerne forsendes under ekstern procedure, - T-2, hvis varerne forsendes under intern procedure og som skal bekræftes  

 af afgangstoldstedets stempel.
Dette gælder ikke, hvis den interne procedure  

 kun anvendes på grund af transport gennem et EFTA/Visegrad-land.
 Samtlige blade af CIM fragtbrevet afleveres til bruger.
 Varer, der forsendes under intern procedure fra et sted til et andet i EU  

 gennem et eller flere EFTA/Visegrad-lande, forsendes uden, at CIM fragtbrevet  

 skal fremlægges for disse varer på afgangstoldstedet og uden anvendelse af  

 klæbesedler.
 Fritagelsen gælder ikke CIM fragtbreve for varer, hvis udførsel fra EU er  

 undergivet restriktioner eller er betinget af afgiftsbetaling.
 For de omhandlede varer bliver det toldcenter, i hvis distrikt  

 bestemmelsesstationen er beliggende, bestemmelsestoldstedet.
 Hvis varerne ved en mellemstation overgår til fri omsætning eller anden  

 toldprocedure, bliver det toldcenter, hvor denne station er beliggende,  

 bestemmelsestoldstedet.
 Hvis varer forsendes fra et sted til et andet i EU gennem et eller flere  

 EFTA/Visegrad-lande, er der ingen formaliteter at iagttage ved  

 bestemmelsestoldstedet.
 Når EU-varer forsendes med jernbane fra et sted til et andet inden for EU  

 gennem et ikke-EU-land, som ikke er et EFTA/Visegrad-land, anvendes  

 proceduren for intern EU-forsendelse.
B.1.7.2 Forsendelse til ikke-EU-lande Hvis en forsendelse påbegyndes inden for EU og skal sluttes uden for EU,  

 se B.1.7.1.
 Bestemmelsestoldstedet er det toldcenter, i hvis distrikt den  

 grænsestation er beliggende, over hvilken en forsendelse forlader EU.
 Ved bestemmelsestoldstedet er der ingen formaliteter at iagttage.
B.1.7.3 Forsendelse fra ikke-EU-lande Hvis en forsendelse påbegyndes uden for EU og skal sluttes inden for EU,  

 bliver det toldcenter, hvor den grænsestation er beliggende, hvor  

 forsendelsen kommer ind i EU, afgangstoldstedet.
 Ved afgangstoldstedet er der ingen formaliteter at iagttage.
Det toldcenter, hvor bestemmelsstationen er beliggende, bliver  

 bestemmelsestoldsted.
Hvis varerne ved en mellemstation overgår til fri  

 omsætning eller anden toldprocedure, bliver det toldcenter, hvor denne er  

 beliggende, bestemmelsestoldsted.
B.1.7.4 Forsendelser, der transiterer EU Hvis en transport påbegyndes og afsluttes uden for EU bliver toldcentrene  

 ved grænsestationerne henholdsvis afgangs- eller bestemmelstoldsted.
 Ved afgangs- og bestemmelsestoldstederne er der ingen formaliteter at  

 iagttage.
B.1.7.5 Toldmæssig status for transitvarer og varer fra lande udenfor EU Hvis en forsendelse påbegyndes uden for EU og afsluttes inden for EU eller  

 går den i transit gennem EU, anses den for at være forsendt som T-1  

 forsendelse, medmindre varernes status som EU-varer er dokumenteret.
B.1.7.6 Regler om forsendelse i store containere Hvis ordningen for EU-forsendelse skal anvendes, forenkles formaliteterne  

 for de vareforsendelser i store containere, som jernbaneselskaberne lader  

 udføre af transportvirksomheder, og som er ledsaget af overleveringsbeviser.
 Overleveringsbeviserne skal være udformet, så de kan anvendes som  

 forsendelsesangivelse, også kaldet TR overleveringsbevis.
 Transportvirksomheden, som kaldes Intercontainer, er et selskab  

 jernbanerne har oprettet i fællesskab, og hvor de er parthavere.
 Formålet er gennemførelse af vareforsendelser i store containere ledsaget  

 af TR overleveringsbeviser.
 Store containere er transportenheder, som er:
- af varig beskaffenhed, - særlig indrettede til uden omladning at lette godstransporten inden for  

 en eller flere transportformer, - indrettet således, at de er lette at fastgøre eller håndtere, - indrettet således, at de kan toldlukkes effektivt, når identifikation af  

 varerne er nødvendigt, - er dimensioneret således, at arealet inden for de fire nederste  

 udvendige hjørner er mindst 7 m2.
Et TR overleveringsbevis er en fragtkontrakt mellem transportvirksomheden  

 og afsender.
Det er forsynet med et serienummer i øverste højre hjørne - 8  

 cifre efter TR.
 Beviset består af følgende blade:   

 nr. 1 - eksemplar til transportvirksomheden,   

 nr. 2 - eksemplar til den nationale repræsentant for transportvirksomheden på  

 bestemmelsesstationen,   

 nr. 3a - eksemplar til toldmyndigheden,   

 nr. 3b - eksemplar til modtager,   

 nr. 4 - eksemplar til transportvirksomheden,   

 nr. 5 - eksemplar til den nationale repræsentant for transportvirksomheden på  

 afgangsstationen,   

 nr. 6 - eksemplar til afsender.
 En specifikation over store containere er et dokument vedlagt et TR  

 overleveringsbevis, som dækker forsendelsen af flere store containere fra  

 samme afsendelsesstation til samme bestemmelsesstation.
 Toldformaliteterne skal opfyldes ved begge stationer.
Antallet af specifikationer anføres i rubrikken bestemt hertil på TR  

 overleveringsbeviset.
Endvidere anføres TR overleveringsbevisets serienummer  

 på hver specifikation.
 TR overleveringsbeviset gælder som:
- T-1 angivelse for varer, der forsendes under ekstern  

 forsendelsesprocedure, - T-2 angivelse for varer, der forsendes under intern  

 forsendelsesprocedure.
Hovedforpligtet Jernbaneselskabet bliver hovedforpligtet for de vareforsendelser på TR overleveringsbeviset, der modtages af transportvirksomheden.
Jernbaneselskabet i det EU-land, gennem hvis område en vareforsendelse på  

 TR overleveringsbevis kommer ind i EU, bliver hovedforpligtet for de vareforsendelser, der modtages af transportvirksomheden i et  

 ikke-EU-land.
 Hvis toldformaliteter gennemføres under en forsendelse, der ikke sendes  

 med jernbane til afgangsstationen eller fra bestemmelsesstationen, kan TR  

 overleveringsbeviset kun vedrøre en stor container.
Transportvirksomheden skal sørge for, at forsendelser der udføres som  

 EU-forsendelse, bliver mærket med klæbeseddel, se bilag 73, på TR overleveringsbevis og på den eller de store containere.
Ændring af fragtkontrakt Hvis en ændring af fragtkontrakten medfører, at en forsendelse der skulle  

 afsluttes:
- uden for EU, bliver afsluttet inden for EU, - inden for EU, bliver afsluttet uden for EU,   

 kan transportvirksomheden kun opfylde den ændrede fragtkontrakt med  

 forudgående godkendelse fra afgangstoldstedet.
I alle andre tilfælde kan  

 transportvirksomheden opfylde den ændrede fragtkontrakt.
 Transportvirksomheden underretter omgående afgangstoldstedet om ændringer.
B.1.7.6.1 Varebevægelser mellem EU-lande Varernes toldmæssige status og specifikationer Når en forsendelse, hvor proceduren for EU-forsendelse skal anvendes,  

 påbegyndes og afsluttes inden for EU, fremlægges TR-overleveringsbeviset for  

 afgangstoldstedet.
I rubrikken for toldmyndigheden i TR-overleveringsbevisets eksemplar 1, 2, 3a og 3b anfører afgangstoldstedet på tydelig måde:
- T-1 hvis varerne forsendes under ekstern EU-forsendelsesprocedure, - T-2 hvis varerne forsendes under intern EU-forsendelsesprocedure.
Dette  

 gælder ikke hvis proceduren kun er anvendt på grund af transport gennem et  

 EFTA/Visegrad-land.
 T-2 mærket på TR-overleveringsbeviset skal bekræftes med  

 afgangstoldstedets stempel.
 Når et TR overleveringsbevis vedrører en container, hvori der både  

 forsendes T-1 og T-2 varer, anfører afgangstoldstedet i toldmyndighedens  

 rubrik på eksemplar 1, 2, 3a og 3b særskilte henvisninger til containeren,  

 alt efter om det er T-1 eller T-2 varer de indeholder.
 Når der i de nævnte tilfælde benyttes specifikationer for store  

 containere, udfærdiges der særskilte specifikationer for hver kategori af  

 containere, og henvisning hertil anføres i toldmyndighedens rubrik på  

 TR-overleveringsbevisets eksemplar 1, 2, 3a og 3b med løbenumre på  

 specifikationerne til de store containere.
 Der anføres T-1 eller T-2, ud for løbenumrene på specifikationerne alt  

 efter kategorien af de containere, de vedrører.
 Samtlige eksemplarer af TR overleveringsbeviset tilbageleveres til den  

 pågældende transportvirksomhed.
 Varer, der forsendes fra et sted til et andet i EU gennem et eller flere  

 EFTA/Visegrad-lande under proceduren for intern EU-forsendelse, kan  

 forsendes, uden at TR overleveringsbeviset fremlægges for afgangstoldstedet  

 og uden at få påsat klæbesedler.
 Fritagelsen gælder ikke varer, hvis udførsel fra EU er undergivet  

 restriktioner eller betinget af afgiftsbetaling.
 For T-1 og T-2 varer skal TR overleveringsbeviset fremlægges for det  

 bestemmelsestoldsted, hvor varerne angives til overgang til fri omsætning  

 eller med henblik på henførsel under anden toldprocedure.
 Ved bestemmelsesstationen er der ingen formaliteter at iagttage for  

 forsendelser, der kun har transiteret et EFTA/Visegrad-land.
B.1.7.6.2 Forsendelse til ikke-EU-lande Hvis en forsendelse påbegyndes inden for EU, og skal sluttes uden for EU,  

 se B.1.7.6.1.
 Bestemmelsestoldstedet er det toldcenter, hvorfra en forsendelse forlader  

 EU.
 Ved bestemmelsestoldstedet er der ingen formaliteter at iagttage.
B.1.7.6.3 Forsendelse fra ikke-EU-lande Hvis en forsendelse påbegyndes uden for EU og skal sluttes inden for EU,  

 bliver det toldcenter, hvor forsendelsen kommer ind i EU, afgangstoldsted.
 Ved afgangstoldstedet er der ingen formaliteter at iagttage.
 Det toldcenter, hvor varerne frembydes, bliver bestemmelsestoldsted.  

 Formaliteterne ved anvendelse af TR overleveringsbeviset skal opfyldes ved  

 bestemmelsestoldstedet.
B.1.7.6.4 Forsendelser der transiterer EU Hvis en forsendelse påbegyndes og sluttes uden for EU, bliver det  

 toldcenter, i hvis distrikt den grænsestation er beliggende, over hvilken  

 forsendelsen kommer ind i EU, afgangstoldsted og det toldcenter over hvilket  

 forsendelsen går ud af EU, bestemmelsestoldsted.
 Ved afgangs- og bestemmelsestoldstederne er der ingen formaliteter at  

 iagttage.
B.1.7.6.5 Toldmæssig status for varer fra ikke-EU-lande og transitvarer Varer, der kommer ind i EU fra et ikke-EU-land anses for at have T-1  

 status.
Forsendes disse varer videre, bliver det under proceduren for ekstern  

 forsendelse, medmindre varernes EU-status kan dokumenteres.
B.1.7.7 Ladelister Hvis der benyttes ladelister, skal antallet af ladelister anføres i  

 rubrikken til bilag.
Dette gælder såvel CIM fragtbrev som TR  

 overleveringsbevis.
 Der skal anføres nummeret på den banevogn, som CIM fragtbrevet vedrører,  

 eller nummeret på den container, som varerne er anbragt i.
 For forsendelser, der påbegyndes i EU og omfatter både T-1 og T-2 varer,  

 skal der udfærdiges særskilte ladelister.
 Angående forsendelser i store containere omfattet af TR  

 overleveringsbeviset, udfærdiges den særskilte ladeliste for hver af de store  

 containere, hvori der både er T-1 og T-2 varer.
Der henvises til løbenumre på ladelister for hver af de to varekategorier  

 i rubrikken for varebeskrivelse.
Dette gælder såvel CIM fragtbrev som TR overleveringsbevis.
B.1.7.8 Den almindelige og de forenklede procedurers anvendelsesområde Hvis proceduren for EU-forsendelse skal anvendes, udelukker bestemmelserne  

 om forenkling ikke muligheden for at benytte den almindelige  

 forsendelsesprocedure.
Bestemmelserne om klæbesedler opretholdes.
 Hvis proceduren for EU-forsendelse anvendes, skal der i CIM fragtbrevet  

 eller TR overleveringsbeviset anføres en henvisning til den anvendte  

 T-angivelse i rubrikken til angivelse af antal bilag.
 Henvisningen skal omfatte angivelsens art, udstedende toldcenter, dato og  

 registreringsnummer for hver angivelse.
 Hvis en forsendelse er ledsaget af et TR overleveringsbevis, er et  

 eventuelt ledsagende CIM fragtbrev anvendt i forbindelse med denne  

 forsendelse ikke omfattet af almindelige bestemmelser om forsendelse med  

 jernbane.
 I dette tilfælde skal CIM fragtbrevet i rubrikken til antal bilag forsynes  

 med tydelig henvisning til TR overleveringsbeviset med angivelse af  

 serienummer.
B.1.7.9 Forsendelser, der skal frembydes for toldcentret Forsendelsen skal frembydes for toldcentret, hvis den indeholder følgende  

 varer:
- varer, der forsendes efter EU's ordning for EU-forsendelse i tilfælde  

 hvor der ikke anvendes den forenklede jernbaneprocedure, - varer, der udføres mod fremlæggelse af TIR- eller ATA-carnet, - spiritus, ethanol og vin med mere end 18 rumfangsprocent alkohol samt  

 tobaksvarer og cigaretpapir, der udføres i uberigtiget stand eller mod  

 godtgørelse af eller fritagelse for told og afgifter, - varer, der udføres til reparation eller anden behandling i udlandet med  

 henblik på efterfølgende genindførsel i uforandret stand mod toldlempelse, - varer, der udføres mod godtgørelse af eller fritagelse for told, moms og  

 punktafgifter, medmindre toldcentret har fritaget virksomheden for at  

 frembyde varerne, - varer, for hvilke der kræves udbetalt eksportrestitution, - varer, for hvilke der er fastsat bestemmelser om opkrævning af  

 eksportafgift, - varer, der er licenspligtige eller underkastet andre restriktioner, - varer, for hvilke der opkræves eller udbetales udligningsbeløb, - godsregistrerede varer.
 EU-varer og fortoldede varer kan uden frembydelse for toldcentret  

 indleveres til jernbanen, medmindre de omfattes af de ovenfor omtalte regler.
B.1.8 Særregler for varetransport med fly GB art. 313 og 443-445 Varer, der ankommer fra en lufthavn i et ikke-EU-land, anses for at være  

 T-1-varer, medmindre det godtgøres, at de har T-2-status.
 Varer, der transporteres fra en lufthavn indenfor EU til en anden lufthavn  

 indenfor EU, anses for at have T-2-status, medmindre det fastslås, at de har  

 T-1-status.
 Ordningen for EU- forsendel se er obligator isk for varer, der  

 transporteres ad luftvejen, når de enten indlades eller omlades i en lufthavn  

 indenfor EU.
Det luftfartsselskab, som transporterer varer ledsaget af manifester, der  

 gælder som EU-forsendelsesangivelse, anses som hovedforpligtet for den pågældende forsendelse.
 Når det er obligatorisk at anvende forsendelsesproceduren for varer, der  

 transporteres ad luftvejen, er det tilladt at anvende de almindelige procedur  

 er for EU-forsendelser.
B.1.8.1 Anvendelse af forsendelsesordningen Som angivelse til EU-forsendelse anvendes ikke et almindeligt  

 enhedsdokument, men derimod et eller flere flymanifester.
 Hvis der både forsendes varer under proceduren for ekstern - T-1 - og  

 intern - T-2, - forsendelse, opføres disse på hvert sit manifest.
 Manifesterne skal være forsynet med en af luftfartsselskabet dateret og  

 underskrevet påtegning, som viser, hvilken toldmæssig status de pågældende  

 varer har.
Manifesterne gælder i udfyldt og underskrevet stand som T-1 eller T-2 angivelse.
 Manifesterne skal endvidere indeholde følgende oplysninger:
1. navnet på luftfartsselskabet, 2. rutenummer, 3. dato for flyvningen, 4. navne på afgangs- og bestemmelseslufthavne,   

 og for hver enkelt forsendelse på manifestet:
1. luftfragtbrevets nummer, 2. antal kolli, 3. varebeskrivelse eller "consolidated", 4. bruttomasse.
I afgangslufthavnen fremlægges manifesterne i mindst 2 eksemplarer til  

 påtegning hos toldmyndighederne, som beholder det ene eksemplar, mens det  

 andet ledsager transporten til bestemmelseslufthavnen.
Dette gælder ikke for  

 godkendte afsendere efter gennemførselsbestemmelsernes artikel 398.
Toldmyndighederne i bestemmelseslufthavnen sender hver måned en liste  

 tilbage til toldmyndighederne i hver afgangslufthavn.
Listen er en  

 fortegnelse over de manifester, der er blevet forelagt i den forgangne måned  

 fra den pågældende afgangslufthavn.
 Det er luftfartsselskaberne, der skal udarbejde listen og få denne  

 bekræftet af toldmyndighederne.
 Listen skal indeholde følgende oplysninger:
1. manifestets reference nummer, 2. navnet, evt. forkortelse, på det luftfartsselskab, der har  

 transporteret varerne, 3. rutenummeret, 4. dato for flyvningen.
 Listen over modtagne manifester kan luftfartsselskaberne efter tilladelse  

 selv overføre til toldmyndighederne i hver afgangslufthavn.
 Toldmyndighederne kan til kontrolformål forlange udleveret manifesterne  

 vedrørende alle varer, der udlosses i lufthavnen, selvom manifesterne ikke  

 gælder som EU-forsendelsesangivelser.
B.1.8.2 Forenklet procedure Der kan gives luftfartsselskaber tilladelse til anvendelse af forenklede  

 procedurer ved brug af den dataoverførselsteknik, som det pågældende  

 luftfartsselskab anvender.
 Ansøgning indgives til toldcentret.
 Betingelserne for, at internationale etablerede luftfartsselskaber eller  

 selskaber, der har et regionalt kontor i EU, kan få tilladelse er følgende:
1. at der udføres et betydeligt antal flyvninger indenfor EU, 2. at der hyppigt afsendes og modtages varer, 3. at selskabernes bogføring sætter toldmyndighederne i stand til at  

 kontrollere deres transporter ved afgangs- og bestemmelsestoldstedet, 4. at de ikke har begået alvorlige og gentagne overtrædelser af told- og  

 afgiftsbestemmelserne, 5. at de stiller alt regnskabsmateriale til rådighed for  

 toldmyndighederne, 6. at de påtager sig at samarbejde med henblik på efterforskning af alle  

 overtrædelser og uregelmæssigheder.
B.1.8.3 Anvendelsen af forenklede procedurer Manifestet, der ved hjælp af dataoverførselssystemer er blevet fremsendt  

 fra afgangslufthavnen, skal anvendes som manifest i ankomstlufthavnen.
 Ud for hver post i manifestet anfører lufthavnsselskaberne den relevante  

 toldmæssige status; T-1, T-2, C - der svarer til T-2 L, eller TD - der  

 betyder, at der er anvendt et andet forsendelsesdokument.
 Det er kun nødvendigt at anvende ét manifest, uanset det er varer  

 med forskellig status.
 Forsendelsen anses for afsluttet, når det EDB-overførte manifest er  

 stillet til rådighed for toldmyndighederne i bestemmelseslufthavnen.
 Luftfartsselskaberne skal opbevare dokumentation for samtlige  

 forsendelsers T-status.
B.1.9 Særregler for varetransport med skibe GB art. 313 og 446-449 Anvendelse af forsendelsesordningen er kun obligatorisk for varer, der  

 transporteres ad søvejen, når de indlades eller omlades i en EU havn.
 Ordningen benyttes ikke, hvis varer nævnt under proceduren for ekstern  

 forsendelse, se B.1.3, indskibes i en EU havn:
- for at blive udført til et ikke-EU-land uden udlosning eller omladning i  

 en anden EU havn, - for at blive transporteret til en frihavn, også kaldet frizone.
I dette  

 tilfælde er et oplysningsblad TC 12 obligatorisk.
Når anvendelse af ordningen for EU-forsendelse er obligatorisk for varer,  

 der transporteres ad søvejen fra en EU-havn, kan toldmyndighederne efter anmodning fra de berørte rederier eller agenter, give tilladelse  

 til, at manifestet anvendes som EU-forsendelsesangivelse.
B.1.9.1 Varers status som EU-varer Alle varer, der forsendes inden for EU, anses for at være T-2 varer,  

 medmindre det modsatte er fastslået.
Varer ombord på et skib, der sejler fra EU-havn til EU-havn, er ikke T-2 varer men T-1 varer, hvis:
- skibet kommer fra og transporterer varer lastet i et ikke-EU-land, og  

 som har anløbet en eller flere EU-havne, - skibet sejler til et ikke-EU-land og transporterer varer lastet i en  

 EU-havn med bestemmelsessted i et ikke-EU-land, og som undervejs har anløbet  

 en eller flere EU-havne, - skibet mellem EU afgangshavnen og EU bestemmelseshavnen har anløbet en  

 eller flere havne i ikke-EU-lande, - skibet kommer fra et ikke EU-land, hvortil der er blevet omladet varer  

 fra et andet skib, som kommer fra en EU-havn, - skibet ankommer direkte til en frihavn, også benævnt frizone, - skibet har anløbet en havn, hvor der er en frihavn, også benævnt  

 frizone, medmindre det fremgår klart af toldmyndighedernes påtegning af skibets dokumenter, at det er ankommet fra den del af havnen, der  

 ligger uden for frihavnen.
 Varers status som EU-varer - T-2 - kan f.eks. dokumenteres ved fremvisning  

 af skibets logbog, der skal fortælle fra hvilken havn skibet afsejlede med  

 den oprindelige last, og hvilke havne skibet har anløbet på sejladsen til  

 bestemmelseshavnen.
 Ligeledes kan et T-2 L-dokument eller en genpart af et oplysningsblad  

 attesteret af toldmyndighederne i EU afgangshavnen med angivelse af endelig  

 bestemmelseshavn samt de havne, skibet forventes at anløbe på vej til  

 bestemmelseshavnen, anvendes til dokumentation.
 Fremlæggelse af et oplysningsblad er obligatorisk, hvis skibet  

 transporterer varer som anført under proceduren for ekstern forsendelse, se  

 B.1.3.
Hvis de nødvendige oplysninger ikke fremlægges for toldmyndighederne i bestemmelseshavnen på tilfredsstillende måde, anses alle varer ombord på  

 skibet for ikke-EU-varer - T-1.
Toldmyndighederne i bestemmelseshavnen kan undlade at anvende  

 bestemmelserne om, at alle varer ombord på skibet har T-1 status, hvis - der ikke hersker tvivl om, at skibet udelukkende sejler mellem EU havne  

 uden anløb på ikke-EU-landes havne, - hvis det er skibe, der benyttes af rederier eller rederiagenter med  

 tilladelse til at benytte den forenklede procedure.
B.1.9.2 Forenkling af forsendelsesordningen Anvendelse af den forenklede forsendelsesordning er betinget af en  

 tilladelse til rederierne fra de enkelte landes toldmyndigheder.
 Ansøgning herom indgives til toldcentret.
Efter at have modtaget ansøgning fra rederiet om tilladelse til at anvende  

 manifestet som forsendelsesdokument, giver toldmyndighederne de andre berørte EU-lande eller EFTA/Visegrad-lande, meddelelse om de  

 forventede afgangs- og bestemmelseshavne, der er beliggende på deres områder.
 Hvis toldmyndighederne ikke inden for 60 dage efter datoen for meddelelsen  

 modtager nogen indsigelser, gives tilladelsen til det pågældende rederi.
 Tilladelsen gælder i alle involverede EU- og/eller EFTA/Visegradlande.
 Hvis tilladelse ikke gives, anvendes bestemmelserne i afsnit B.1.9.1 eller  

 den almindelige forsendelsesprocedure, se B.1.3 og B.1.4.
 Et rederi eller en rederiagent, der har fået en tilladelse, kan frit  

 anvende de almindelige EU-forsendelsesprocedurer.
 Tilladelse til at anvende manifestet som EU-forsendelsesdokument gives kun  

 til rederier:
1. hvis bogføring sætter toldmyndighederne i stand til at kontrollere  

 deres transporter, 2. som ikke har begået alvorlige og gentagne overtrædelser af told- og  

 afgiftsbestemmelserne, 3. som anvender manifester, udformet efter en model der mindst indeholder  

 oplysninger om   

 rederiets navn og adresse, skibets identitet, lastested, lossested,  

 henvisning til konnossement, og for hver forsendelse: kolliantal, art, mærke,  

 numre, varebeskrivelse, bruttomasse i kg, og eventuelle container numre, og  

 som kan fremlægges behørigt udfyldt og underskrevet for toldmyndighederne  

 inden skibets afgang.
 Hvis forsendelsen indeholder varer med både T-1 og T-2 status, skal disse  

 varer opføres på hvert sit manifest.
 Rederiet skal forsyne manifesterne med en dateret og underskrevet  

 påtegning om, at manifesterne gælder som EU-forsendelsesdokumenter og vise  

 hvilken status varerne har.
 Rederiet, der transporterer varer ledsaget af et manifest, anses som  

 hovedforpligtet for den pågældende forsendelse.
 Manifesterne fremlægges i mindst 2 eksemplarer til påtegning for  

 afgangshavnens toldmyndigheder, som herefter beholder et eksemplar.
 Dette gælder ikke for godkendte afsendere.
 Bestemmelseshavnens toldmyndigheder skal have fremlagt 2 eksemplarer af  

 manifestet, hvoraf de beholder et eksemplar.
 I øvrigt kan toldmyndighederne i bestemmelseshavnen altid forlange at få  

 udleveret samtlige manifester og konnossementer til kontrol af alle varer,  

 der udlosses i havnen.
Toldmyndighederne i bestemmelseshavnen sender hver måned en liste over de  

 manifester, som har været forelagt i løbet af foregående måned, til  

 afgangshavnens toldmyndigheder.
Listen udarbejdes af rederierne.
 På listen anføres for hvert manifest følgende oplysninger:
1. manifestets referencenummer - rederiets, 2. navnet på rederiet, evt. forkortet, der har transporteret varerne, 3. datoen for søtransporten.
Yderligere forenkling Internationale rederier der er etablerede i eller har et regionalt kontor  

 inden for EU-området og - som har tilladelse til at anvende manifester som  

 EU-forsendelsesangivelse, - som har et betydeligt antal regelmæssige sejladser ad godkendte ruter  

 inden for EU, - som ofte afsender og modtager varer, - som accepterer det fulde ansvar for deres forpligtelser overfor  

 toldmyndighederne og påtager sig samarbejde med henblik på efterforskning af  

 alle overtrædelser, - kan anmode om yderligere forenkling af proceduren.
 Ansøgning om den yderligere forenklede procedure indgives til toldcentret.
 Når toldmyndighederne i medlemslandet, hvor rederiet er etableret,  

 modtager en sådan anmodning, gives der meddelelse til de andre EU-lande,  

 eller EFTA/Visegrad-lande, om de forventede afgangs- og bestemmelseshavne på  

 deres områder.
 Hvis toldmyndighederne ikke inden for 60 dage efter meddelelsernes dato  

 har modtaget nogen indsigelse, gives tilladelsen til den forenklede  

 procedure.
 Forenklingen anvendes således:
- rederiet opbevarer dokumentation for samtlige forsendelsers status og  

 genparter af manifester, - rederiet kan anvende et enkelt manifest for alle transporterede varer.
I  

 så fald anføres den relevante status ud for hver vare i manifestet - T-1,  

 T-2, C der svarer til T-2 L, eller TD - der betyder at der er anvendt et  

 andet forsendelsesdokument.
 Proceduren for EU-forsendelse anses for afsluttet, når manifesterne er  

 forelagt og varerne frembudt for toldmyndighederne i bestemmelseshavnen.
Derefter kan toldmyndighederne - i afgangshavnen foretage efterfølgende kontrol ved systemrevision  

 baseret på analyse af anslået risiko, - i bestemmelseshavnen foretage kontrol ved systemrevision, og sende  

 nærmere oplysninger til afgangshavnens toldmyndigheder med henblik på  

 verificering.
 Rederiet er ansvarlig for konstatering af og meddelelse til  

 toldmyndighederne om overtrædelser og uregelmæssigheder, der opdages i  

 bestemmelseshavnen.
B.1.9.3 Afsendelse fra frihavn - frizone Varer, der indlades eller omlades i en frizone, beliggende i en havn i  

 EU's toldområde, anses for at være indladet eller omladet i et ikke-EU-land.
 Dette gælder dog ikke, hvis det af toldmyndighedernes påtegning af skibets  

 dokumenter fremgår, at det pågældende skib kommer fra den del af havnen, der  

 ligger uden for frizonen.
B.1.10 Særregler for transport gennem rørledninger GB art. 450 Når ordningen for EU-forsendelse finder anvendelse, tilpasses  

 formaliteterne for varetransport gennem rørledninger.
 Varer, der transporteres gennem rørledninger, betragtes som angivet til  

 proceduren for EU-forsendelse:
- på ankomsttidspunktet til EU's toldområde, gennem rørledninger, - på tidspunktet for deres indførelse i rørledningerne, hvis der er tale  

 om varer, der allerede befinder sig i EU's toldområde.
 I givet fald fastslås de pågældende varers status som EU-varer efter  

 bestemmelserne i afsnittet om T-2 L-dokument eller andet dokument, se B.1.12.
 Den bruger af rørledninger, der er etableret i det EU-land, over hvis  

 område varerne kommer ind i EU, eller den bruger, der er etableret i det  

 EU-land, hvor transporten påbegyndes, betragtes som den hovedforpligtede.
 Den bruger af rørledninger, der er etableret i det EU-land, over hvis  

 område varerne forsendes gennem rørledninger, betragtes som transportøren.
 EU-forsendelsen betragtes som afsluttet på det tidspunkt, hvor de varer,  

 der transporteres gennem rørledninger, kommer ind i modtagerens  

 installationer eller distributionsnet og optages i dennes bogføring.
 De virksomheder, der er berørt af varernes forsendelse, skal føre  

 regnskaber og stille deres bogføring til rådighed for toldmyndighederne.
B.1.11 Posttrafik TK art. 91, stk 2, punkt f GB art. 313, stk 2, punkt d Ordningen for EU-forsendelse anvendes ikke ved postforsendelser.
 Postforsendelser, herunder postpakker, vil således aldrig være ledsaget af  

 EU-forsendelsesangivelser.
Varer, der forsendes med post fra et postkontor beliggende i EU, anses i  

 bestemmelseslandet for en EU-vare, dvs.
T-2 status, medmindre varens  

 indpakning eller ledsagepapir er forsynet med en gul klæbeseddel, se bilag  

 62.
 Ved forsendelse af T-2 varer til EFTA/Visegrad-lande må der udstedes et  

 T-2 L dokument her i landet, som dokumentation for varernes status, såfremt  

 varerne skal genindføres i EF.
 Forsendes varer med forskellig toldmæssig status i samme pakke, forsynes  

 forsendelsen med gul klæbeseddel.
 Også her kan der udstedes T-2 L dokument på de T-2 varer, der er i pakken.
 T-2 L dokumentet må ikke lægges inden i pakken, men skal vedhæftes  

 adressekort mv.
B.1.11.1 Forsendelser, der skal frembydes for toldcentret Følgende varer, der sendes med post, skal forinden frembydes for  

 toldcentret:
- varer, der udføres mod fremlæggelse af TIR- eller ATA-carnet, - spiritus, ethanol og vin med mere end 18 rumfangsprocent alkohol samt  

 tobaksvarer og cigaretpapir, der udføres i uberigtiget stand eller mod  

 godtgørelse af eller fritagelse for told og afgifter, - varer, der udføres til reparation eller anden behandling i udlandet med  

 henblik på efterfølgende genindførsel i uforandret stand mod toldlempelse, - varer, der udføres mod godtgørelse af eller fritagelse for told og  

 afgifter, medmindre toldcentret har fritaget virksomheden for at frembyde  

 varerne, - varer, for hvilke der kræves udbetalt eksportrestitution, - varer for hvilke der er fastsat bestemmelser om opkrævning af  

 eksportafgift, - varer, der er licenspligtige eller underkastet andre restriktioner, - varer, for hvilke der opkræves eller udbetales udligningsbeløb, - godsregistrerede varer.
 Når Post Danmark modtager postforsendelser indeholdende varer med T-1  

 status, skal de forsyne adressekort og varernes indpakning med gule  

 klæbesedler.
B.1.12 Dokumentation af varers status af EU-varer - T-2 L-dokument eller  

 andet dokument GB art. 314-319 T-2 L-dokumenter, i det efterfølgende benævnt T-2 L, udstedes på  

 enhedsdokumentets eksemplar 4 og tjener som dokumentation af varers karakter  

 af EU-varer og kan kun udstedes, når varerne ikke forsendes efter EU's  

 forsendelsesordning.
 T-2 L må ikke udstedes for varer:
- som skal udføres til andre ikke-EU-lande end EFTA/Visegrad-landene, - anført i afsnit B.1.3 under GB art. 310, f.eks.. hvor  

 udførselsformaliteterne for at opnå restitutioner ved udførsel til  

 ikke-EU-lande er opfyldt, - hvis emballage er af en sådan art, at de vil blive omfattet af en T-1 angivelse, hvis de bliver forsendt under ordningen for EU-forsendelse.
 Et T-2 L dokumen t kan kun tjene til at føre bevis for varers status som  

 EU- varer, når disse varer forsendes direkte fra et land - EU- eller  

 EFTA/Visegradland - til et andet - EU- eller EFTA/Visegradland.
 Som varer, der forsendes direkte, anses varer hvis forsendelse:
- ikke berører et ikke-EU-lands eller EFTA/Visegrad-lands område, - foregår gennem et eller flere ikke-EU-landes områder, bortset fra  

 EFTA/Visegrad-landene, men hvis transit gennem ikke-EU-lande sker på grundlag  

 af et og samme transportdokument udstedt i et EU- eller EFTA/Visegrad-land.
- efter omladning i et tredjeland sker med et andet transportmiddel end det, varerne oprindeligt blev indladet i.
I så fald ledsages det nye  

 transportdokument af en kopi af det transportdokument, der oprindeligt blev  

 udstedt for transporten af varerne fra afsendelsesmedlemsstaten til  

 bestemmelsesmedlemsstaten.
Toldmyndighederne ved bestemmelsestoldstedet skal  

 inden for rammerne af det administrative samarbejde mellem medlemsstaterne  

 udføre efterfølgende kontrol med henblik på at verificere oplysningerne på  

 kopien af det originale transportdokument.
 Forsendelser til f.eks.. Grækenland, der transiterer lande, med hvilke der  

 ikke er aftale om anvendelse af EU's forsendelsesordning, kan forsendes i  

 henhold til TIR-transportordningen.
 Disse TIR-forsendelser kan ledsages af et T-2 L dokument til dokumentation  

 af varers karakter af EU-varer.
 I T-2 L-dokumentet må der kun opføres varer, som indlades på et enkelt  

 transportmiddel for at blive forsendt fra samme afgangssted til samme  

 bestemmelsessted.
 Varer, der er indladet i en havn i et EU-land og som skal udlosses i en  

 havn i et andet EU-land, anses ikke for at have forladt EU's toldområde, hvis  

 søtransporten er dækket af en enkelt transportdokument.
B.1.12.1 Udfyldning Vareafsenderen m.fl. må fremlægge blanketten i et eksemplar i udfyldt  

 stand.
Anmodning om udstedelsen skal rettes til det toldcenter, hvor  

 udførselsekspeditionen foretages.
 Blanketten skal udfyldes med læselig holdbar skrift, såvidt muligt på  

 skrivemaskine eller edb-udskrift.
Der må hverken forekomme raderinger eller overskrivninger.
Foretages der  

 ændringer, skal det gøres ved hjælp af overstregning og tilføjelse af de  

 ønskede oplysninger.
 Enhver ændring skal bekræftes af den, der har foretaget den, og påtegnes  

 af toldcentret.
B.1.12.2 Anvendelse af ladelister Udstedes der et T-2 L-dokument for en forsendelse, der omfatter mere end  

 en slags varer, kan oplysninger vedrørende disse varer meddeles på en eller  

 flere ladelister i stedet for at blive anført i angivelsens rubrik 31 - Kolli  

 og varebeskrivelse, 32 - Varepost nr, 35 - Bruttomasse (kg), og i givet fald  

 33 - Varekode, 38 - Nettomasse (kg) og 44 - Supplerende oplysninger, vedlagte dokumenter,  

 certifikater og bevillinger.
Ved anvendelse af ladelister overstreges de  

 pågældende rubrikker i T-2 L-dokumentet.
I den øverste rubrik i højre hjørne på ladelisten anføres T-2 L.
I den  

 nederste del anføres toldcentrets påtegning.
Kolonnen, Afsendelses/-  

 udførselsland, på ladelisten udfyldes ikke.
Når flere ladelister vedlægges ét og samme T-2 L-dokument, skal  

 brugeren påføre listerne løbenumre.
Antallet af lister, der vedlægges,  

 anføres i rubrik 4 - ladelister - i T-2 L-dokumentet.
B.1.12.3 Udstedelse af dokumentet T-2 L-dokumentet udfærdiges i et eksemplar.
Hvis virksomheden er Godkendt afsender, skal denne gemme en kopi i mindst 2 år.
 T-2 L-dokumentet, og i givet fald T-2 L bis, påtegnes efter brugers  

 anmodning af toldmyndighederne i afgangsmedlemslandet.
 Påtegningen, der skal stå i rubrik C, skal indeholde følgende oplysninger:
1. afgangstoldstedets navn og stempel, 2. den ansvarlige tjenestemands underskrift, 3. dato for påtegning,   

 samt et registreringsnummer eller nummeret på et eventuel transportdokument,  

 f.eks.
TIR-carnet eller CIM-fragtbrev og lignende.
 Nummeret kan påføres enten som et stempel med afgangstoldstedets navn og  

 nummer eller manuelt, tilligemed toldmyndighedens officielle stempel.
 Hvis dokumentet T-2 L bis anvendes skal nummeret overføres hertil.
 Dokumentet og diverse ladelister eller bis-dokumentet leveres herefter  

 tilbage til vedkommende.
B.1.12.4 Efterfølgende udstedelse Et T-2 L dokument kan udstedes efter at varerne har forladt  

 afgangstoldstedet eller er udført her fra landet.
 Dokumentet forsynes med følgende påtegning i rød skrift:
 UDSTEDT EFTERFØLGENDE.
 Efterfølgende udstedelse kan kun ske ved det toldsted, hvor  

 udførselsformaliteterne er iagttaget.
B.1.12.5 Afvikling af dokumentet T-2 L dokumentet skal afleveres i forbindelse med varernes ankomst til  

 bestemmelsestoldstedet, evt. ved godsregistrering eller senest ved  

 fortoldningen.
B.1.12.6 Anvendelse af andet dokument end T-2 L Der kan føres bevis for en vares status som EU-vare ved fremlæggelse af en  

 faktura eller et transportdokument.
 Virksomheden skal tydeligt påtegne faktura eller transportdokument med T-2  

 L samt sin underskrift.
 Såfremt den samlede værdi af de EU-varer, der er omfattet af faktura eller  

 transportdokument ikke overstiger 80.000 kr., fritages den pågældende for at  

 fremlægge faktura eller transportdokument til påtegning hos toldmyndighederne  

 i afgangsmedlemslandet, men denne myndigheds hjemsted skal påføres faktura  

 eller transportdokument af virksomheden.
 Såfremt den samlede værdi overstiger 80.000 kr., skal påtegningen  

 foretages af toldmyndighederne.
En fejlagtigt udstedt T-1-angivelse kan aldrig erstattes af en faktura  

 eller et transportdokument.
Her skal altid udstedes et T-2 L-dokument.
B.1.12.7 Transport på grundlag af et TIR-carnet eller ATA-carnet Forsendes varer på grundlag af et TIR- eller ATA-carnet, kan afsenderen  

 som bevis for varernes status som EU-varer på tydelig måde i rubrikken -  

 varebeskrivelse - anføre T-2 L mærket ledsaget af hans underskrift på alle de  

 relevante blade i carnetet inden fremlæggelsen til påtegning på  

 afgangstoldstedet.
 T-2 L mærket skal på alle blade, hvor det er anført, bekræftes ved  

 afgangstoldstedets stempel ledsaget af pågældende tjenestemands underskrift.
 Omfatter TIR- og ATA-carneter både EU-varer og ikke-EU-varer, skal de to  

 varekategorier angives særskilt, og T-2 L - mærket skal anføres således, at  

 det klart kun vedrører EU-varerne.
B.1.12.8 Forenkling af formaliteterne GB art. 393 Toldmyndighederne kan give tilladelse til, at godkendte afsendere kan  

 udstede T-2 L dokument eller andet dokument uden at fremlægge det for  

 myndighederne.
 Ansøgning herom indgives til toldcentret.
B.1.13 Proceduren for EU-behandling af landinger af fisk - T-2 M dokument GB art. 325-340 Fangster, som fiskes af et EU fiskerfartøj og indføres til EU's område  

 enten i uforandret stand eller efter at være behandlet om bord på nævnte  

 fartøj eller et EU fabriksskib, kan opnå EU-behandling ved fremlæggelse af et  

 T-2 M-dokument, se bilag 61.
 Vejledning i brugen af T2M formularen er optrykt i blanketsættet.
 Det fremhæves, at der er indført definitioner på 1)  

 fællesskabsfiskerfartøj og 2) fællesskabsfabriksskib.
 T2M formularen anvendes som dokumentation for at følgende produkter og  

 varer har status som fællesskabsvarer:
1. produkter fra havfiskeri, som et EU fiskerfartøj har optaget fra havet  

 uden for et søterritorium tilhørende et land eller territorium, der ikke  

 henhører under EU's toldområde, og 2. varer, som er fremstillet af disse produkter om bord på det nævnte  

 fartøj eller et EU fabriksskib, til hvis fremstilling der, i givet fald, er  

 medgået andre produkter med status som fællesskabsvarer   

 og som, i givet fald, pakket i emballager med fællesskabsstatus, er bestemt  

 til at blive ført ind i EU's toldområde på nedennævnte vilkår.
 T2M formularen forelægges for de ovennævnte produkter og varer, som  

 transporteres direkte til EU's toldområde:
a) af det EU fiskerfartøj, som har fisket dem og, i givet fald, behandlet  

 dem, eller b) af et andet EU fiskerfartøj eller det EU fabriksskib, om bord på  

 hvilket de produkter, der er omladet fra det under a) nævnte fartøj, er  

 blevet underkastet behandling, eller c) af ethvert andet fartøj, hvortil produkterne og varerne er blevet  

 omladet fra de under a) og b) nævnte fartøjer, uden at der er foretaget nogen  

 behandling, eller d) af et transportmiddel i henhold til et gennemgående transportdokument,  

 der er udfærdiget i det land eller territorium, som ikke henhører under EU's  

 toldområde, og hvor produkterne og varerne er landet fra de under a), b) og  

 c) nævnte fartøjer.
Toldcentret kan give afkald på de ovennævnte regler, såfremt der ikke kan  

 herske tvivl om de pågældende produkters og/eller varers oprindelse, eller  

 såfremt der anvendes den i artikel 8, stk. 1, i Rådets forordning (EØF) nr. 2847/93 omhandlede landingserklæring.
 Danske fiskere, der lander fangster i Danmark, forventes at ville anvende  

 denne landingserklæring af fiskerikontrolmæssige årsager, og skal således  

 ikke anvende T2M formularen i denne situation.
B.1.13.1 T-2 M dokumentet Et hæfte med T-2 M-formularer, se bilag 61, udstedes på anmodning fra  

 fartøjets reder eller dennes repræsentant af det toldcenter, hvor fartøjet er  

 hjemmehørende eller registreret.
 Udstedelsen kan først ske, når fartøjets reder eller dennes repræsentant  

 har udfyldt rubrik 1, 2 og 3 på alle originaleksemplarerne og kopierne af de  

 formularer, hæftet indeholder.
 Ved udstedelsen udfylder toldcentret rubrik B.
B.1.13.2 Afvikling af T-2 M dokumentet T-2 M dokumentets originaleksemplar forelægges det toldsted, hvor de  

 omhandlede varer angives til en toldprocedure.
 Hvis varerne har været oplagt i et land eller territorium uden for EU, er  

 T-2 M dokumentet kun gyldigt i den udstrækning, det er ledsaget af en attest  

 udstedt af det pågældende lands eller territoriums toldmyndigheder.
 Det skal af denne attest fremgå:
1. at de omhandlede fangster eller fremstillede varer har været under  

 toldtilsyn i hele det tidsrum, de har været oplagt, samt at de ikke har  

 undergået nogen behandling ud over, hvad deres holdbarhed måtte kræve, 2. hvilken dato fangsterne eller de fremstillede varer er indgået og  

 afsendt og en nøjagtig betegnelse af det transportmiddel, der er benyttet ved  

 videreforsendelsen til EU.
 Hvis denne attest ikke foreligger, kan toldmyndighederne i det EU-land,  

 som fangst eller de fremstillede varer indføres i, tillade, at der anvendes  

 et andet dokument, der anerkendes som svarende hertil.
B.1.14 Regler om dokumentation, der skal benyttes med henblik på  

 anvendelse af EU-foranstaltninger, som medfører kontrol med varers anvendelse  

 og/eller bestemmelse Kontroleksemplar T-5 GB art. 471-495 I dette afsnit forstås ved:
Formål - Kontroleksemplar T-5 I EF's retsforskrifter om frie varebevægelser er anvendelsen af bestemte  

 forskrifter hyppigt gjort afhængig af dokumentation for særlig anvendelse  

 eller bestemmelse.
Dette gælder især inden for den fælles landbrugspolitik.
 For at kunne gennemføre en sådan kontrol er det foreskrevet, at der skal  

 benyttes et særligt eksemplar af det fælles forsendelsesdokument benævnt  

 Kontroleksemplar T-5, se bilag 58.
 Formålet med at anvende Kontroleksemplar T-5 er, at man på den måde kan  

 følge bestemte varer fra de afsendes til de enten udføres af EU eller overgår  

 til anden anvendelse indenfor EU, idet der på bagsiden af kontroleksemplar  

 T-5-originalen attesteres for varernes anvendelse eller bestemmelse,  

 hvorefter dette returneres til afgangsstedet.
B.1.14.1 Anvendelse af kontroleksemplar T-5 Kontroleksemplar T-5 skal benyttes, når anvendelsen af en fælles  

 foranstaltning vedrørende varers indførsel eller udførsel eller varers  

 bevægelser inden for EU afhænger af, at der foreligger dokumentation for, at  

 varerne er underkastet en nærmere foreskrevet anvendelse eller bestemmelse.
 Kontroleksemplar T-5 anvendes, selv om varerne ikke transporteres efter  

 ordningen for EU-forsendelse.
 Kontroleksemplar T-5 skal bl.a. udstedes for restitutionsberettigede  

 landbrugsvarer, for hvilke udførselsformaliteterne i forbindelse med ydelse  

 af restitution ved udførsel til ikke-EU-lande er iagttaget, når udførsel sker  

 via et andet EU-land.
 I kontroleksemplaret må kun opføres varer, der indlades eller er indladet  

 på et enkelt transportmiddel for at blive transporteret fra samme afgangssted  

 til samme bestemmelsessted.
 Kontroleksemplar T-5 udfærdiges med en original og mindst en kopi.
 Bruger skal underskrive hvert dokument.
 Erfaringen har vist, at det er en fordel at medbringe en ekstra kopi til  

 Tyskland.
Original og kopi indgives samlet til afgangsstedet.
Her opbevares kopi af  

 T-5, mens original, og eventuelle øvrige kopier, ledsager varerne og  

 forevises sammen med disse på bestemmelsesstedet i medlemslandet.
En T-5 formular kan ikke suppleres både med T-5 BIS, se bilag 59, og T-5 ladelister, se bilag 60.
 De kompetente myndigheder kan give tilladelse til, at virksomheder, som er  

 etableret indenfor deres område, supplerer kontroleksemplar T-5 med én  

 eller flere T-5 bis-formularer eller T-5 ladelister, forudsat at samtlige  

 formularer kun vedrører én og samme vareforsendelse, indladet i  

 ét og samme transportmiddel til én og samme varemodtager og  

 angivet til én og samme anvendelse eller bestemmelse.
 Kontroleksemplar T-5 med bis eller ladelister skal, for så vidt angår  

 varebeskrivelse og de særlige oplysninger, indeholde alle de nødvendige  

 oplysninger i henhold til bestemmelserne vedrørende den EU-foranstaltning,  

 der medfører kontrollen.
 Forsendes varer under toldkontrol under en procedure for EU-forsendelse  

 eller under enhver anden procedure for forsendelse, f.eks.
 TIR, udsteder afgangsstedet et kontroleksemplar T-5.
 Afgangsstedet beholder en kopi.
 Originalen ledsager varerne til det sted, hvor kontrollen af anvendelsen  

 og/eller bestemmelsen for varerne attesteres på samme vilkår, som det  

 dokument, der vedrører den anvendte forsendelsesprocedure.
Når varerne, der er undergivet kontrol med anvendelsen og/eller særlig  

 bestemmelse, ikke er henført under en forsendelsesprocedure, udstedes  

 kontroleksemplar T-5 af de kompetente myndigheder i afsendelseslandet.
Disse  

 myndigheder beholder en kopi af kontroleksemplaret.
 Er varerne ikke henført under en procedure for EU-forsendelse, skal  

 kontroleksemplar T-5 indeholde følgende angivelse:
 - ingen forsendelsesprocedure.
B.1.14.2 Udfyldning af kontroleksemplar T-5 Blanketten skal udfyldes ved gennemskrift med læselig og holdbar skrift,  

 såvidt muligt på skrivemaskine.
Der må hverken forekomme raderinger eller  

 rettelser.
Foretages der ændringer, skal det gøres ved hjælp af overstregning  

 og i givet fald ved tilføjelse af de ønskede oplysninger.
Enhver ændring skal  

 bekræftes af den, der har foretaget den og attesteres af de kompetente  

 myndigheder.
B.1.14.2.1 Særligt for T-5 ladelister Der må kun anvendes forsiden på ladelister.
Ud for hver varepost angives  

 et løbenummer.
 Umiddelbart under den sidste varepost trækkes en vandret streg, og den  

 uudnyttede plads overstreges for at umuliggøre tilføjelser.
 Det samlede antal kolli og deres samlede brutto- og nettomasse anføres i  

 nederste kolonner.
 Rubrikkerne 31, 33, 35, 38, 100, 103 og 105 overstreges i det  

 kontroleksemplar T-5, som anvendes.
 Dette dokument kan ikke suppleres med T-5 bis-formularer.
 Antallet af ladelister anføres i rubrik 4 på kontroleksemplar T-5.
 Registreringsnummeret anføres på hver ladeliste.
B.1.14.3 Afvikling af kontroleksemplar T-5 Kontroleksemplarets originaleksemplar ledsager varerne på samme  

 betingelser, som gælder for forsendelsesangivelsen.
 Transporteres varerne efter TIR-ordningen, behandles kontroleksemplaret  

 efter samme retningslinjer som ved EU-forsendelse.
Det kompetente kontor i bestemmelseslandet kontrollerer den foreskrevne anvendelse eller bestemmelse, hvorefter kontroleksemplaret tilbagesendes  

 til afgangsstedet med fornøden attest.
Ved forsendelser bestemt til forbliven  

 i eller udførsel via EFTA/Visegrad-landene forsynes kontroleksemplaret af  

 udpassagestedet fra EU med attest om den foreskrevne bestemmelse.
 Ved eventuel godsregistrering af varer, som er ledsaget af et  

 kontroleksemplar, skal ekspeditøren i godsdeklarationen angive - T-5 nr.
 Ved udførsel til et ikke-EU-land via et andet EU-land af godsregistrerede  

 varer, som ved indførslen har været ledsaget af et kontroleksemplar udstedt i  

 et andet EU-land, skal kontroleksemplaret i den blanke rubrik under -  

 Forbeholdt afgangsmedlemslandet -, forsynes med attest i overensstemmelse med  

 reglerne for omladning, der gælder for forsendelsesangivelsen.
 De kompetente myndigheder i bestemmelseslandet kan beslutte, at varerne  

 leveres direkte til modtager på de betingelser, det kompetente  

 bestemmelsessted fastsætter, og således at bestemmelsesstedet kan foretage  

 kontrol ved eller efter varernes ankomst.
B.1.14.3.1 Særlige regler for landbrugsvarer - restitution Udføres varer til et ikke-EU-land via andre EU-lande, skal T-5  

 kontroleksemplaret ledsage varerne bortset fra nedennævnte tilfælde.
 Ved søværts udførsel af landbrugsvarer mod restitution til et ikke-EU-land  

 via omladningshavne i andre EU-lande, og hvor der er udstedt et gennemgående  

 transportdokument til et ikke-EU-land for de omhandlede varer, skal der ikke  

 anvendes kontroleksemplar T-5, idet varerne betragtes som udført af EU's  

 geografiske område, når skibet har forladt indladningshavnen.
Ved udførsel af landbrugsvarer med bane til en station i et ikke-EU-land  

 efter den forenklede jernbaneprocedure skal kontroleksemplar T-5 heller ikke anvendes.
B.1.14.4 Udstedelse af ankomstbevis De kompetente myndigheder skal på anmodning give kvittering for modtagelse  

 af kontroleksemplaret.
Som kvittering skal anvendes en særlig blanket -  

 Ankomstbevis -, der skal være udfyldt af den, der anmoder om at få  

 kvitteringen udleveret.
B.1.14.5 Rød etikette - signal om medfølgende T-5 For at eksportøren kan sikre sig, at transportøren er opmærksom på, at  

 varer ledsages af kontroleksemplar T-5, kan eksportøren anvende en særlig rød  

 etikette.
 Denne er i to dele:
- den ene del anbringes på kontroleksemplar T-5, - den anden del anbringes på tolddokumentet, der ledsager varerne.
På dokumenterne anbringes etiketten - på blad 4 af EU-forsendelsesdokumentet, - på TIR-carnetets omslag, - på eksemplar 3 - ankomstbevis - af CIM fragtbrev, - på eksemplar 3A af TR-overleveringsbeviset.
 Etiketterne anbringes således, at oplysningerne i dokumenterne stadig er  

 læselige.
B.1.14.6 Efterfølgende udstedelse Et kontroleksemplar T-5 kan udstedes efterfølgende, forudsat at:
1. der ved varernes afsendelse ikke er anmodet om eller udstedt et sådant  

 dokument, og dette ikke kan tilskrives brugeren, eller forudsat at bruger  

 over for de kompetente myndigheder på tilfredsstillende måde kan godtgøre, at  

 dette ikke er sket på grund af uagtsomhed eller almindelig forsømmelighed fra  

 brugers side, 2. brugeren godtgør, at det pågældende kontroleksemplar T-5 virkelig  

 vedrører de varer, for hvilke alle administrative formaliteter er blevet  

 opfyldt, 3. brugeren fremlægger de fornødne dokumenter, for at der kan udstedes  

 kontroleksemplar T-5, 4. det over for de kompetente myndigheder på tilfredsstillende måde  

 godtgøres, at efterfølgende udstedelse af kontroleksemplar T-5 ikke kan  

 medføre, at der opnås finansielle fordele, der måtte være uberettigede efter  

 den eventuelt benyttede forsendelsesprocedure, varernes toldmæssige status og  

 deres anvendelse og/eller bestemmelse.
 Udstedes Kontroleksemplar T-5 efterfølgende, forsynes det med følgende  

 påtegning i rød skrift:
 - UDSTEDT EFTERFØLGENDE.
 På dette kontroleksemplar T-5 skal brugeren desuden angive identiteten for  

 det transportmiddel, som varerne er blevet afsendt med, samt afgangsdato og i  

 givet fald datoen for varernes frembydelse på bestemmelsesstedet.
 Et kontroleksemplar T-5, der udstedes efterfølgende, kan først påtegnes af  

 bestemmelsesstedet, når dette konstaterer, at de omhandlede varer har fået  

 den anvendelse og/eller bestemmelse, som er forudsat eller foreskrevet ved  

 den EU-foranstaltning, der er vedtaget med hensyn til indførsel eller  

 udførsel af disse varer eller til deres bevægelse inden for EU.
B.1.14.7 Duplikat Duplikater af kontroleksemplar T-5, udskrifter af kontroleksemplar T-5, T-5 bis-formular og T-5 ladelister kan udstedes, hvis originaler går  

 tabt.
 Duplikatet skal være forsynet med ordet DUPLIKAT angivet med store røde  

 bogstaver samt stemplet for duplikatets udstedelsessted og den kompetente  

 persons underskrift.
 Medmindre andet er fastsat i bestemmelserne vedrørende  

 EU-foranstaltningen, kan det enkelte EU-land bestemme, at dokumentation for  

 at varerne har fået den foreskrevne anvendelse og/eller bestemmelse  

 fremlægges efter dets egne regler, når varerne ikke forlader dets  

 territorium, inden de får den foreskrevne anvendelse og/eller bestemmelse.
B.1.14.8 Godkendt afsender De kompetente myndigheder i det enkelte EU-land kan inden for rammerne af  

 deres beføjelser give enhver person, der opfylder betingelserne i henhold til  

 ordningen for godkendt afsender og som ønsker at forsende varer, for hvilke  

 der skal udstedes et kontroleksemplar T-5, tilladelse til hverken at frembyde de pågældende varer eller  

 forelægge det tilsvarende kontroleksemplar T-5 for afgangsstedet.
 Tilladelsen gives kun til fysiske eller juridiske personer:
1. der jævnligt forsender varer, 2. hvis regnskaber gør det muligt for de kompetente myndigheder at  

 kontrollere varebevægelserne, 3. som stiller sikkerhed, når udstedelse af kontroleksemplar T-5 er  

 betinget af, at der stilles sikkerhed, 4. som ikke har begået alvorlige eller gentagne overtrædelser af den eller  

 de relevante lovgivninger.
 De kompetente myndigheder træffer passende foranstaltninger med henblik på  

 omhandlede sikkerhedsstillelse.
 I den tilladelse, der udstedes af de kompetente myndigheder, fastsættes  

 bl.a.:
- hvilket afgangssted der er kompetent med hensyn til afsendelse af  

 varerne, - hvilken frist og hvilke bestemmelser der gælder for den godkendte  

 afsenders meddelelse til afgangsstedet om forsendelser, der vil blive  

 afsendt, således at afgangsstedet eventuelt kan foretage kontrol før varerne  

 afgår, - inden for hvilken frist varerne skal frembydes for bestemmelsesstedet.  

 Denne frist fastsættes afhængigt af transportvilkår, - hvilke identifikationsforanstaltninger der skal træffes.
 De kompetente myndigheder kan bestemme, at transportmidlet eller de  

 enkelte kolli af den godkendte afsender skal forsynes med en særlig  

 forsegling, der er godkendt af de kompetente myndigheder.
 Det fastsættes i tilladelsen, at rubrikken - Afgangssted - på forsiden af  

 kontroleksemplar T-5:
- på forhånd skal være forsynet med et aftryk af afgangsstedets stempel og  

 underskrift af en ansat ved dette, - af den godkendte afsender skal forsynes med et aftryk af et af de  

 kompetente myndigheder godkendt særligt stempel af metal, se bilag 72.
 Dette stempelaftryk kan fortrykkes på formularerne, når trykningen  

 foretages af et hertil godkendt trykkeri.
 Den godkendte afsender skal udfylde denne rubrik og desuden angive  

 varernes afsendelsesdato og give angivelsen et nummer efter reglerne i  

 tilladelsen.
 De kompetente myndigheder kan foreskrive anvendelse af formularer, der med  

 henblik på identifikation er forsynet med et særligt kendetegn.
Senest på det tidspunkt hvor varerne afsendes, anfører den godkendte  

 afsender i givet fald den frist, inden for hvilken varerne skal være frembudt  

 på bestemmelsesstedet, på forsiden af kontroleksemplaret i rubrikken -  

 Afgangsstedets kontrol.
Endvidere anføres henvisningerne til det udførsels-  

 eller andet dokument, der kræves af afsendelseslandet, de  

 identifikationsforanstaltninger der er truffet, samt følgende påtegning:
 - Forenklet fremgangsmåde.
 Efter afsendelsen tilsender den godkendte afsender omgående en kopi af  

 kontroleksemplar T-5 til afgangsstedet sammen med ethvert dokument, på  

 grundlag af hvilket kontroleksemplar T-5 er udstedt.
 Når afgangsstedet foretager kontrol ved en forsendelses afgang, attesteres  

 dette i rubrikken - Afgangsstedets kontrol, på forsiden af kontroleksemplar  

 T-5.
 Det udfyldte kontroleksemplar T-5 med de omtalte oplysninger og  

 underskrevet af den godkendte afsender anses for at være udstedt af det  

 afgangssted, der foretager forhåndsattestering af formularen, eller hvis navn  

 er anført i aftrykket af det særlige stempel.
 Den godkendte afsender skal:
1. overholde bestemmelserne i dette kapitel og i tilladelsen, 2. træffe alle nødvendige foranstaltninger til at sikre opbevaringen af  

 det særlige stempel eller de formularer, der er forsynet med afgangsstedets  

 stempel eller aftrykket af det særlige stempel.
 Den godkendte afsender hæfter for alle konsekvenser, herunder finansielle  

 konsekvenser, af eventuelle fejl, udeladelser eller andre mangler i  

 forbindelse med det udfærdigede kontroleksemplar T-5 og i forbindelse med  

 afviklingen af procedurerne.
De kompetente myndigheder kan give den godkendte afsender tilladelse til at undlade at underskrive kontroleksemplar T-5, når det er forsynet  

 med aftryk af det særlige stempel og udfærdiget ved hjælp af integrerede  

 elektroniske eller automatiske databehandlingssystemer.
 Denne tilladelse gives på betingelse af, at den godkendte afsender forud  

 har afgivet en skriftlig erklæring til disse myndigheder om hæftelse for  

 betaling af alle afgifter, som ikke er blevet betalt, samt tilbagebetaling,  

 hvis der uretmæssigt er opnået finansielle fordele som følge af enhver  

 anvendelse af et kontroleksemplar T-5, som er forsynet med at aftryk af det  

 særlige stempel.
 Denne erklæring fritager ikke den pågældende for eventuelle strafferetlige  

 foranstaltninger.
 De kontroleksemplarer T-5, der er udfærdiget i henhold til tilladelsen om  

 at undlade at underskrive kontroleksemplar T-5, skal i den rubrik, der er  

 beregnet til klarererens underskrift, indeholde følgende påtegning:
 - Fritaget for underskrift.
