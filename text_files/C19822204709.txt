(Til alle amtsråd, Frederiksberg  

 kommunalbestyrelse, samt rektorerne for statens gymnasieskoler,  

 studenterkursus og Statens Kursus til HF og rektorerne for de private  

 gymnasieskoler og studenterkursus) Det meddeles herved, at der i henhold til § 45, stk. 1 i lov om  

 tjenestemænd i staten, folkeskolen og folkekirken er indgået aftale mellem  

 finansministeriet og Akademikernes Centralorganisation om ulempeydelser til  

 lærere og rektorer ved statens gymnasieskoler og studenterkursus og Statens  

 Kursus til Højere Forberedelseseksamen.
 Aftalen er optaget som bilag til dette cirkulære.
 Der henvises til aftalens bestemmelser, idet følgende bemærkninger knyttes  

 hertil:
 Aftalens anvendelsesområde :
Aftalen, der vedrører tjenestetiden for lærere og rektorer, finder  

 anvendelse på tjenestemandsansatte rektorer, lektorer, adjunkter,  

 gymnasielærere og gymnasieoverlærere.
Endvidere finder den anvendelse på  

 overenskomstansatte adjunkter og lektorer.
Desuden anvendes den på  

 timelærere, også selv om disse er ansat for et enkelt semester.
Aftalen har  

 virkning for dette personale på statens gymnasieskoler og kursus samt på  

 amtskommunale og kommunale gymnasieskoler og kursus samt på private  

 gymnasieskoler og studenterkursus.
Aftalen har virkning for midlertidige vikarer ansat i henhold til  

 undervisningsministeriets cirkulære af 20. april 1966 om ansættelse af  

 cand.mag.'er, scient.'er m.fl. som vikarer i gymnasieskolen.
Aftalen har  

 derimod ikke virkning for vikarer ansat i henhold til  

 undervisningsministeriets cirkulære af 6. september 1973 om ansættelses- og  

 aflønningsforhold for timelærere og visse vikarer i gymnasieskolen og kursus  

 til højere forberedelseseksamen.
 Vedrørende aftalens enkelte bestemmelser:
 ad § 1. Blandt de nævnte arrangementer henregnes lejrskoler og  

 studierejser, herunder studierejser til udlandet.
Godkendelse af et arrangement skal ske i overensstemmelse med de  

 sædvanlige regler for godkendelse heraf.
Dette gælder også for arrangementer,  

 som normalt ikke kræver godkendelse fra skolen/kursus.
I modsat fald ydes  

 ulempeydelse ikke.
I forhold til den tidligere aftale ydes der ulempeydelse også for  

 deltagelse i de nævnte arrangementer, når disse strækker sig over lørdage  

 og/eller søndage efter kl. 18.00. Efter § 1, stk. 1 nr. 2 fastsætter  

 ansættelsesmyndigheden det timetal, for hvilket der ved deltagelse på  

 lørdage, søn- og helligdage m.v. ydes godtgørelse.
For statens gymnasieskoler  

 og studenterkurser fastsættes timetallet af rektor for det enkelte  

 arrangement med indtil 13 timer pr. dag pr. lærer og for maksimalt 2 lærere  

 pr. klasse indenfor de af direktoratet for Gymnasieskolerne og HF  

 kommunicerede bevillingsmæssige rammer.
For amtskommunale og kommunale skoler  

 fastsættes dette timetal af vedkommende amtsråd eller kommunalbestyrelse,  

 eller den myndighed, dette måtte være overladt, og for private skoler og  

 kursus i overensstemmelse med de for hver enkelt skole fastsatte  

 foreskrifter.
 Grundbeløbene på 21.00 kr. og 17.15 kr. dyrtidsreguleres og udgør pr. 1.  

 april 1981 henholdsvis 25,30 kr. og 20,70 kr. og pr. 1. oktober 1981  

 henholdsvis 26,20 kr. og 21,40 kr.
 Det bemærkes, at for arrangementer på lørdage og søndage m.v., der  

 strækker sig ud over kl. 18.00, ydes godtgørelse efter såvel § 1, stk. 1, nr.  

 1 som § 1, stk. 1, nr. 2.
 ad § 2. Grundbeløbet på 19,40 kr. udgør incl. dyrtidsregulering pr. 1.  

 april 1981 23,00 kr. og pr. 1. oktober 1981 23,80 kr.
ad § 3. Det er en forudsætning, at arrangement af forældremøder og  

 forældrekonsultationer finder sted i overensstemmelse med de regler, der er  

 fastsat herfor.
Der kan ikke ydes godtgørelse, hvis møde eller konsultation  

 foregår udenfor skolen, f.eks. i en elevs hjem.
 Ydelse efter § 3 kan ikke udbetales til de repræsentanter i amtscentralens  

 repræsentantskab og kontaktudvalget for 1. g, der repræsenterer  

 personaleorganisationerne.
 Det i aftalen nævnte skolenævn er på de amtskommunale og kommunale  

 gymnasieskoler erstattet af skoleråd, jf. bekendtgørelse nr. 450 af 7.  

 september 1981 om bekendtgørelse om valg af skolekommissioner og skolenævn  

 samt om valg af skoleråd ved gymnasieskoler uden for København.
 Man gør opmærksom på, at der kun ydes godtgørelse for arrangementer m.v.,  

 der er omtalt i aftalen, idet der dog som hidtil ydes aftentillæg for  

 undervisning på studenterkursus efter kl. 18.30.
 Der kan samtidig med betaling af ulempeydelser ydes omkostningsdækkende  

 ydelser, herunder time- og dagpenge.
 De i aftalen fastsatte grundbeløb taktreguleres ikke.
 Dette cirkulære har virkning fra den 1. april 1981 og fra samme dato  

 ophæves undervisningsministeriets cirkulære af 28. november 1980 om  

 ulempeydelser til lærere og rektorer ved gymnasieskoler, studenterkursus og  

 Statens Kursus til HF m.fl.
Undervisningsministeriet, den 7. juli  

 1982 P.m.v.
 e.b.
Niels-Erik Dolnæs fm.
 Bilag.
