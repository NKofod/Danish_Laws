Kendelse fra Pressenævnet i sag nr.  

 93/1999 Scientologi Kirken Danmark har ved [K] klaget til  

 Pressenævnet over DR2's temalørdag, bragt den 12. juni 1999 og  

 genudsendt på DR1 den 26. juni 1999, idet Scientologi Kirken mener, at  

 god presseskik er tilsidesat.
 Temaudsendelsen, der havde titlen "SCIENTOLOGY   religion  

 eller pengemaskine", havde en varighed af ca. 2½ time og bestod af 4  

 dokumentarudsendelser, der blev kædet sammen af kommentarer i  

 studiet.
 Indledningen til udsendelsen lød:
"Speak: The Church of Scientology har siden den tidligere  

 science fiction forfatter  L.  Ron  Hubbard grundlagde den været  

 stærkt kontroversiel.
Kritikkerne kalder den en pengemaskine og  

 bekæmper den med alle midler, mens tilhængerne forsvarer deres  

 religion lige så fanatisk.
Den verdensberømte skuespiller  John  Travolta er  

 scientolog.
Hvorfor fortæller han om i programmet Church of  

 Scientology, som vi viser her om et lille øjeblik." Temaudsendelsen startede med en amerikansk  

 dokumentarudsendelse, "Church of Scientology". I denne udsendelse bragtes  

 interview med skuespillerne  John  Travolta og  Kirstie  Alley, der begge er  

 scientologer.
Også andre kendte amerikanere udtalte sig som  

 scientologer.
Herudover blev bragt interview med en række tidligere  

 medlemmer, der udtalte sig kritisk om Scientologi i USA.
Over for dette blev  

 bragt et interview med  Mike  Rinder, der er medlem af Sea Organization,  

 indenfor Scientology.
 Herefter bragtes udsendelsen "Med Scientology i  

 Bakspejlet", der indeholdt interview med det tidligere medlem  Jesse  Prince.  

 Udtalelserne fra denne blev sendt skiftevis med udtalelser fra  Aron  C.  

  Mason, der er direktør for Public Affairs, Scientology.
 Dernæst bragtes udsendelsen "Scientology   Kirke i  

 Danmark", der beskrev den danske del af bevægelsen, bl.a. via et  

 interview med klagerens informationschef  Anette  Refstrup.
 Efter dette bragtes en debat i studiet under titlen "Kan  

 vi godkende Scientology som trossamfund i Danmark". I debatten deltog  

  Michael  Rothstein, religionshistoriker ved Københavns Universitet,  

 og  Peter  Lodberg, Lektor ved Århus Universitet, Teologisk Fakultet.  

 Sidstnævnte mente, at Scientologi ikke hverken kunne eller burde  

 godkendes som trossamfund i Danmark, mens den førstnævnte  

 tilkendegav, at det var en politisk beslutning, om der skulle gives en  

 sådan godkendelse, og at det lå inden for lovens muligheder at  

 meddele en godkendelse.
Det sidste indslag hed "På Broen til Frihed" og  

 omhandlede scientologers syn på familien og børneopdragelse.  

 Dette indslag indeholdt udtalelser fra fem tidligere scientologer og et  

 interview med informationschef  Anette  Refstrup.
I indslaget blev vist en  

 rekonstruktion af en auditering.
Auditering beskrives af klageren som  

 klagerens mest centrale religiøse praksis, der bliver givet af en  

 Scientologi pastor til en anden person for at lette denne person for livets  

 byrder og genopbygge vedkommendes egen personlighed og evner.
 I dette indslag hed det bl.a.:
 "(En kvinde og et barn sidder på hver side af et  

 bord med et E-meter, barnet holder dåserne, kvinden E-meteret).
(På skræmen står: Rekonstruktion) Kvinde: Hvad har nogen sagt til dig, du ikke  

 må fortælle til nogen? Barn: Ikke noget.
Kvinde: Tak.
Jeg vil gentage auditing  

 spørgsmålet: Hvad har nogen sagt til dig, du ikke må  

 fortælle til nogen? Barn: Ingenting.
Anette  Refstrup (vises på  

 skærmen): Synes du, det er forhør.
Jeg tror, det er  

 noget alle forældre gør.
Det er noget   kig på, vær  

 villig til at opleve, hvad er det, der sker med dine børn, hvad er det  

 der sker med folk omkring dig (de to personer vises igen) og går  

 ind og hjælp dem med og få kigget på det og få gjort  

 noget ved det ( Anette  Refstrup vises på skærmen). Det er  

 at lære af sine fejltagelser.
Kvinde: jeg vil gentage auditing  

 spørgsmålet: Har du nogensinde slået et andet barn? Barn: Nej.
Kvinde: Tak.
Jeg vil gentage auditing  

 spørgsmålet: Har du nogensinde slået et andet barn? Barn (med tryk på hvert ord):  

 Nej jeg har ej." I dette indslag blev endvidere bragt en udtalelse fra en  

 forstander for en københavnsk legeplads.
 Efter denne del af udsendelsen hed det:
"Speak: Vi ville gerne have haft en Scientology familie  

 med i programmet her.
I marts måned rettede vi derfor henvendelse til  

 Scientology Kirken i Danmark for at få hjælp til at finde  

 sådan en familie, der ville medvirke.
Da optagelserne til det her  

 program sluttede næsten to måneder senere, var det trods gentagne  

 henvendelser til Scientology ikke lykkedes for dem at finde en familie, der  

 ville være med.
Derfor møder vi altså ikke en familie i  

 programmet her." Temalørdagen blev afsluttet med en diskussion i  

 studiet mellem formanden for Børnerådet, psykolog  Per  

  Schultz-Jørgensen og medlem af Folketingets socialudvalg  Anne  

  Baastrup (SF).
 Klagen vedrører navnlig det indslag, der blev bragt  

 under titlen "På Broen til Frihed".
 Klageren har indledningsvis anført, at klageren gik  

 ind på at deltage i det pågældende program, fordi klageren  

 fik stillet i udsigt, at man ville blive konfronteret med alle de anklager og  

 beskyldninger, der måtte fremkomme i programmet, og at klageren var  

 klar over, at der ville være tale om en kritisk udsendelse.
Klageren har vedrørende udsendelsen "På Broen  

 til Frihed" anført, at den konstruerede auditerings-session, der blev  

 vist gentagne gange i udsendelsen, var en forfalskning.
Sekvensen  

 nedgør klagerens vigtigste religiøse praksis, auditering, og  

 viser et vrangbillede heraf.
Klageren har i den forbindelse anført, at  

 scientologer ved, at auditering har hjulpet dem med at forbedre deres evne  

 til at ændre forhold i deres liv.
Klageren har videre anført, at den kvinde, der i  

 udsendelsen skal forestille at auditere et barn, er et tidligere medlem, der  

 har søgt og fået penge tilbage fra klageren, og hvis  

 certifikater til at auditere nogen er blevet annulleret.
Denne kvinde er  

 derfor ikke upartisk.
 Klageren har i relation til denne sekvens yderligere  

 anført, at det forhold, at klagerens informationschef klippes ind i  

 sekvensen, virker som en "bekræftelse" på indslaget autentisitet.  

 Imidlertid er informationschefen ikke på noget tidspunkt blevet  

 orienteret om indslagets eksistens.
 Klageren har yderligere anført, at der i den  

 amerikansk producerede udsendelse "The Church of Scientology", der indledte  

 temalørdagen, var indeholdt en autentisk fremstilling af, hvordan  

 auditering foregår, og man kunne blot have henvist til denne  

 sekvens.
 Klageren har desuden anført, at de kilder, der  

 benyttes i programmet for langt størstedelens vedkommende er tidligere  

 medlemmer af Scientologi, og at klageren ikke har fået lejlighed til at  

 imødegå disse kilders åbenbart forkerte og vildledende  

 udtalelser.
Klageren har videre anført, at de frafaldne dels  

 ikke er troværdige kilder dels er personer, der stort set alle har  

 forladt klageren for mange år siden.
Disse personers beskrivelser er  

 endvidere ikke efterprøvet i tilstrækkeligt grad.
 Klageren har i den forbindelse anført, at man forud  

 for programmets udsendelse har protesteret kraftigt imod anvendelsen af  

  Jesse  Prince som en af udsendelsens vigtigste kilder, og at  Jesse  

  Prince's udtalelser blev brugt uimodsagt gentagne gange igennem programmet.  

 Klageren var endvidere ikke bekendt med, at  Jesse  Prince også blev  

 interviewet i udsendelsen "På Broen til Frihed".
Klageren har anført, at der ikke var balance i  

 udsendelsen, idet der kun blev interviewet to nuværende medlemmer i  

 forhold til fem ex-medlemmer og en legepladsforstander, der var meget  

 negativt forudindtaget.
Klageren har i den forbindelse anført, at  

 klageren midt i maj tilbød Danmarks Radio kontakt til en familie af  

 scientologer.
Endvidere kunne der have været anvendt et interview, som  

 var produceret af klageren, og som blev givet til Danmarks Radio på  

 video forud for udsendelsen.
Danmarks Radio ønskede dog ikke at  

 anvende dette.
 Klageren har vedrørende en udtalelsen fra  

 legepladsbestyreren anført, at denne udtalte sig om en  

 enkeltstående episode, der var ca. 10 år gammel, og at denne  

 episode blev anvendt til at nedgøre scientologer.
 Klageren har herudover anført, at speakerens  

 opsummering i udsendelsen af det, de forskellige ex-scientologer siger,  

 forstærker udtalelserne, og virkningen bliver, at det lyder som om det  

 er faktiske oplysninger.
 Klageren har yderligere anført, at journalisten,  

 der var researcher på programmet "På Broen til Frihed", gentagne  

 gange har vist sin helt usædvanligt fjendtlige indstilling over for  

 klageren, og det må derfor være i strid med god presseskik, at  

 hun ikke desto mindre   ifølge rulleteksterne - var den eneste  

 researcher.
 Klageren har endelig anført, at klageren burde have  

 været repræsenteret ved den afsluttende debat i studiet.
 Danmarks Radio har i en udtalelse om sagen anført,  

 at udsendelsen tog udgangspunkt i klagerens ansøgning til  

 Kirkeministeriet om at blive godkendt som et trossamfund med deraf  

 følgende privilegier.
 Danmarks Radio har oplyst, at klageren uden held havde  

 søgt at få Fogedretten i Gladsaxe til at nedlægge  

 fogedforbud mod en genudsendelse af programmet.
 Danmarks Radio har vedrørende anvendelsen af en  

 rekonstruktion af en auditering anført, at anvendelse af  

 rekonstruktioner er almindelig praksis, når det ikke er muligt at lave  

 autentiske optagelser, og når det ved skiltning gøres helt klart  

 for seerne, at der er tale om en rekonstruktion.
 Danmarks Radio har videre anført, at producenten  

 havde fået afslag på at filme en autentisk auditering, samt at  

 det ikke var muligt at anvende den rekonstruktion af en auditering, som  

 forekommer i det amerikanske program, der blev anvendt som indledning til  

 temalørdagen, idet Danmarks Radio specielt ønskede at vise den  

 særlige form for auditering, der i klagerens terminologi hedder  

 "Security Check Children".
 Danmarks Radio har i tilknytning hertil anført, at  

 der forud for optagelsen af rekonstruktionen var foretaget en omfattende  

 research for at sikre, at rekonstruktionen afspejlede en autentisk  

 situation.
 Danmarks Radio har bestridt, at udsendelsens klipning  

 direkte fra rekonstruktionen til en udtalelse fra klagerens informationschef  

 kan virke som en bekræftelse på indslaget autenticitet.  

 Informationschefens udtalelse besvarede følgende  

 spørgsmål fra intervieweren: "En anden ting er, at nogle af de  

 teknikker, som I opfordrer forældre til at bruge over for deres  

 børn er meget forhørsteknikagtige." Af formmæssige og  

 redaktionelle årsager valgte redaktøren imidlertid at undlade at  

 medtage spørgsmålet i udsendelsen.
Vedrørende valget af medvirkende har Danmarks Radio  

 anført, at det fra starten blev gjort klageren klart, at der til den  

 del af studiedebatten, der skulle omfatte emnet "Scientology   religion eller  

 pengemaskine?" skulle findes en tidligere scientolog som ville forfægte  

 det synspunkt, at bevægelsen er en pengemaskine.
Det blev samtidig  

 understreget, at klageren suverænt måtte vælge en modpart.  

 Klageren reagerede imidlertid meget voldsomt på redaktørens valg  

 af  Jesse  Prince som detbattør.
 Danmarks Radio har vedrørende den afsluttende  

 studiedebat anført, at det var et vilkår for de to  

 debattørers medvirken, at de ikke skulle ud i en studiedebat med en  

 eller flere medvirkende scientologer, men at de alene skulle kommentere  

 børns vilkår i Scientologi på baggrund af det foreviste  

 dokumentarprogram.
Danmarks Radio har vedrørende klagerens medvirken i  

 programmet anført, at klageren selv valgte, at klagerens  

 informationschef skulle stille op til et interview.
Der blev ikke givet  

 klageren lejlighed til at besvare angreb fra de medvirkende ex-scientologer  

 alene af den grund, at der ikke blev fremsat angreb på navngivne  

 personer inden for klagerens organisation.
Danmarks Radio har vedrørende den mulige medvirken  

 af en familie af scientologer anført, at klageren præsenterede  

 producenten for en mor og voksen datter, som klageren tilbød kunne  

 medvirke i programmet.
Klageren fremkom endvidere med et interview med de  

 pågældende.
Danmarks Radio ønskede imidlertid ikke at  

 anvende dette interview.
Danmarks Radio har herudover anført, at producenten  

 nøje har gennemgået og efterprøvet kilders udsagn og  

 efterprøvet de informationer, man havde fået.
Producenten havde  

 forelagt alle angreb på Scientologi Kirken for klageren, der havde  

 lejlighed til at kommentere dem.
Danmarks Radio har endelig anført, at klageren selv  

 har vanskeliggjort produktionsforløbet ved at indtage skiftende  

 holdninger til karakteren af sin medvirken i programmet.
Et hovedelement for  

 klageren har været at mistænkeliggøre enhver af de  

 medvirkende ex-scientologer bl.a. ved at fremsætte personlige angreb  

 på dem   i flere tilfælde i form af udokumenterede beskyldninger  

 af så grov karakter, at de kunne fortjene en prøvelse ved  

 domstolene.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Kaare R.  

 Skou og Erling Fugl.
 Pressenævnet udtaler:
 Pressenævnet bemærker indledningsvis, at  

 nævnet alene kan tage stilling til det, der blev offentliggjort i  

 udsendelsen.
 Danmarks Radio er som led i den redaktionelle frihed  

 berettiget til at afvise at bringe materiale, der er stillet til  

 rådighed for Danmarks Radio af andre i forbindelse med en udsendelse.  

 Det kan derfor ikke kritiseres, at Danmarks Radio ikke anvendte det interview  

 med to scientologer, som klageren stillede til rådighed for Danmarks  

 Radio.
Pressenævnet finder, at der ikke kan opstilles krav  

 om, at der skal medvirke lige mange personer til at repræsentere hver  

 sin holdning til et spørgsmål.
Nævnet finder  

 således, at klageren er kommet til orde i tilstrækkeligt omfang  

 ved de anvendte interview med klagerens informationschef.
 Pressenævnet kan ikke foretage bevisførelse  

 om forhold, som parterne er uenige om, og nævnet kan derfor ikke tage  

 stilling til, om den anvendte rekonstruktion af en auditering var  

 korrekt.
 Nævnet finder, at redigeringen af udsendelsen burde  

 have været foretaget på en sådan måde, at der ikke  

 kunne opstå tvivl om, hvorvidt klagerens informationschef kommenterede  

 rekonstruktionen.
 Nævnet finder herefter ikke grundlag for at udtale  

 kritik.
 Afsagt den 13. oktober 1999.
