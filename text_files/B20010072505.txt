Bekendtgørelse om vedtægter m.v.  

 for produktionsskoler I medfør af § 4, stk. 3, § 6, stk. 4, 6, og 13,  

 samt § 15, stk. 3, i lov om produktionsskoler, jf.  

 lovbekendtgørelse nr. 623 af 22. juni 2001, fastsættes:
Kapitel 1 Vedtægter for produktionsskoler § 1. Vedtægterne for en produktionsskole  

 skal indeholde bestemmelser om følgende forhold:
 1)	Skolens navn, hjemsted, status som en uafhængig selvejende  

 institution i henhold til lov om produktionsskoler, og hvilken  

 kommunalbestyrelse eller hvilket amtsråd, der har godkendt  

 vedtægterne, jf. § 2.
2)	Skolens formål, jf. § 3 3)	Skolens bestyrelse og leder, jf. §§ 4-7.
 4)	Skolens økonomi, jf. § 8.
 5)	Tegningsret, jf. § 9.
 6)	Ændring af skolens vedtægter, jf. §10.
 7)	Ophør, jf. § 11.
 § 2. Skolens vedtægter skal fastsætte  

 skolens navn, hvoraf det skal fremgå, at skolen er en produktionsskole.  

 Endvidere skal det fremgå, at skolen er en selvejende institution, der  

 i sit virke er uafhængig, jf. lovens § 5. Ved hjemsted  

 forstås den kommune, hvor skolen evt. dens hovedsæde er  

 beliggende.
 § 3.Vedtægterne skal indeholde en  

 bestemmelse om skolens formål, hvori det skal fremgå, at skolens  

 formål er at drive produktionsskolevirksomhed efter  

 produktionsskoleloven.
 § 4. Det skal fremgå af vedtægterne,  

 at bestyrelsen varetager skolens overordnede ledelse, jf. lovens § 6, og  

 at den daglige administration varetages af skolens leder, der har det  

 pædagogiske ansvar, jf. lovens § 7.
 Stk. 2. Vedtægterne skal indeholde bestemmelser om  

 bestyrelsens opgaver, idet der dog herom generelt kan henvises til de til  

 enhver tid gældende bestemmelser herom i produktionsskoleloven.
§ 5. Vedtægterne skal indeholde bestemmelse  

 om antallet af bestyrelsesmedlemmer, der skal være ulige og mindst skal  

 være på 5, hvem disse udpeges eller vælges af, jf. lovens  

 § 6, stk. 2, samt bestyrelsens eller de enkelte  

 bestyrelsesmedlemmers funktionsperiode, som højst kan være 4  

 år.
Funktionsperioden for medlemmer udpeget af en kommunalbestyrelse  

 eller et amtsråd, skal være sammenfaldende med  

 kommunalbestyrelsens og amtsrådets valgperiode.
Det skal fremgå  

 af vedtægterne, at bestyrelsen så vidt muligt skal have en  

 afbalanceret sammensætning af kvinder og mænd, jf. § 11,  

 stk. 2, i lov om ligestilling af kvinder og mænd.
 Stk. 2. Det skal fremgå af vedtægterne, at  

 deltagernes råd, jf. lovens § 6 a, har ret til at udpege en  

 tilforordnet til bestyrelsen uden stemmeret, jf. lovens § 6,  

 stk. 2.
 Stk. 3. Vedtægterne skal tillige indeholde de i  

 stk. 4-10 fastsatte bestemmelser om bestyrelsen.
 Stk. 4. Et bestyrelsesmedlem udtræder af bestyrelsen  

 øjeblikkeligt, hvis medlemmet ikke længere opfylder  

 betingelserne for at være medlem af bestyrelsen, jf. lovens § 6,  

 stk. 3 og 4. Det skal fremgå af vedtægterne, at der i  

 tilfælde af et medlems udtræden i funktionsperioden udpeges eller  

 vælges et nyt medlem hurtigst muligt for resten af perioden.
 Stk. 5. Bestyrelsen vælger selv sin formand og  

 næstformand, jf. lovens § 6, stk. 6.
Stk. 6. Bestyrelsen er beslutningsdygtig, når mindst  

 halvdelen af medlemmerne er til stede, og bestyrelsen træffer  

 beslutning ved almindelig stemmeflerhed.
Det kan dog i vedtægterne  

 fastsættes, at bestyrelsen ved afgørelse af særlige  

 spørgsmål, herunder om ændring af vedtægter og  

 skolens ophør og om køb, salg og pantsætning af fast  

 ejendom og indgåelse af andre væsentlige købs- eller  

 lejekontrakter, kun er beslutningsdygtig, når mere end halvdelen af  

 medlemmerne er til stede, og at beslutninger om sådanne forhold kun kan  

 træffes ved et i vedtægterne fastsat kvalificeret flertal, evt.  

 på to efter hinanden følgende bestyrelsesmøder.
Stk. 7. Alene bestyrelsen kan træffe beslutning om,  

 hvorvidt andre end bestyrelsesmedlemmer og deltagernes repræsentant kan  

 deltage med eller uden taleret i et eller flere bestyrelsesmøder eller  

 en del heraf.
Bestyrelsen kan endvidere fastsætte generelle regler  

 herom i dens forretningsorden.
Stk. 8. Bestyrelsen fører en protokol over sine  

 beslutninger og indholdet af disse.
Protokollen skal tillige indeholde  

 oplysning om hvert enkelt bestyrelsesmedlems stemmeafgivelse, og den skal  

 efter hvert møde underskrives af de medlemmer, som har deltaget i  

 mødet.
Konstateret inhabilitet skal endvidere indføres i  

 protokollen.
 Stk. 9. Bestyrelsen fastsætter en forretningsorden for  

 sin virksomhed, der skal indeholde regler om, hvordan indkaldelse til  

 bestyrelsens møder skal ske.
 Stk. 10. Bestyrelsen vælger skolens revisor.
 Stk. 11. Vedtægterne kan indeholde bestemmelse om,  

 hvorvidt formandens   og evt. ved dennes fravær næstformandens  

 stemme i tilfælde af stemmelighed i bestyrelsen er udslagsgivende.
 § 6. Hvis der i medfør af lovens § 6,  

 stk. 6, 2. pkt., af skolens midler ydes et vederlag til bestyrelsens  

 formand eller til både formanden og næstformanden, skal dette  

 tillige med vederlagets eller vederlagenes størrelse og eventuelle  

 regulering heraf fremgå af skolens vedtægter.
 Stk. 2. Vederlag efter lovens § 6, stk. 6, 2. pkt.,  

 kan i vedtægterne bestemmes ydet med beløb op til 20.000 kr. pr.  

 kalenderår til formanden og op til 10.000 kr. til næstformanden.  

 De anførte maksimale beløb er grundbeløb pr. 1. oktober  

 1997 og procentreguleres efter lønjusteringsaftalens regler.
 Stk. 3. Der ydes 1 pct. i særlig feriegodtgørelse  

 af et vederlag til bestyrelsens formand og næstformand.
 Stk. 4. Ved påbegyndelse eller ophør af hvervet  

 som formand eller næstformand nedsættes vederlaget  

 forholdsmæssigt.
 § 7. Det skal fremgå af skolens  

 vedtægter, at bestemmelserne i forvaltningslovens kapitel 2 om  

 inhabilitet og kapitel 8 om tavshedspligt m.v. gælder for bestyrelsen,  

 skolens leder og andre ansatte ved skolen, jf. lovens § 6,  

 stk. 5.
 § 8. Det skal fremgå af skolens  

 vedtægter, at skolens virksomhed finansieres ved offentlige tilskud  

 efter lov om produktionsskoler, og at skolen herudover kan have  

 indtægter fra undervisning og anden virksomhed udbudt som  

 indtægtsdækket virksomhed.
 Stk. 2. Det skal fremgå af vedtægterne, hvilke(n)  

 kommunalbestyrelse(r) eller amtsråd, der yder grundtilskud til skolen,  

 og med hvilken andel der ydes grundtilskud.
 Stk. 3. Det skal fremgå af vedtægterne, at skolens  

 midler alene må komme dens undervisningsvirksomhed til gode.
 § 9. Det skal fremgå af vedtægterne,  

 at skolen udadtil forpligtes af formanden og et andet bestyrelsesmedlem i  

 forening, med mindre andet er bestemt i daghøjskoleloven eller regler  

 fastsat i medfør heraf, samt at der ikke påhviler  

 bestyrelsesmedlemmerne nogen personlig hæftelse for de skolen  

 påhvilende forpligtelser.
§ 10. Det skal fremgå af vedtægterne,  

 at bestyrelsen træffer beslutning om ændring af  

 vedtægterne.
Det kan fastsættes i vedtægterne, at  

 beslutning om vedtægtsændring træffes med et nærmere  

 angivet kvalificeret flertal af bestyrelsens medlemmer eller af de  

 tilstedeværende medlemmer og eventuelt på to efter hinanden  

 følgende bestyrelsesmøder.
 Stk. 2. Ændring af vedtægterne skal godkendes af  

 en grundtilskudsydende kommunalbestyrelse eller amtsråd.
§ 11. Det skal fremgå af  

 vedtægterne, at beslutning om skolens ophør træffes af  

 bestyrelsen.
Det kan fastsættes i vedtægterne, at beslutning om  

 ophør træffes med nærmere angivet kvalificeret flertal af  

 bestyrelsens medlemmer eller af de tilstedeværende medlemmer og evt.  

 på flere efter hinanden følgende bestyrelsesmøder.
 Stk. 2. Det fastsættes i vedtægterne, hvad der  

 skal foretages i tilfælde af skolens ophør, herunder at  

 eventuelle overskydende midler skal anvendes til beslægtede  

 formål efter kommunalbestyrelsens eller amtsrådets godkendelse,  

 jf. lovens § 4, stk. 2. Desuden fastsættes det, at  

 bestyrelsen skal fungere videre, indtil den økonomiske afvikling af  

 skolens aktiver og passiver er tilendebragt.
Kapitel 2 Bestyrelsesmedlemmers og revisors habilitet ved  

 lejeforhold af uvæsentligt omfang § 12. Et lejeforhold, herunder leasingforhold, er  

 af uvæsentligt omfang, jf. lovens § 6, stk. 3, nr. 1-4, og  

 § 15, stk. 3, 1. pkt., hvis lejen udgør 2,0 pct. eller  

 derunder af skolens samlede ejendomsudgifter inkl. prioritetsrenter og  

 afskrivning på bygninger inkl. installationer.
Kapitel 3 Ikrafttræden og overgangsregler § 13. Bekendtgørelsen træder i kraft  

 den 22. august 2001, jf. dog stk. 2 og 3.
 Stk. 2. Indtil den 31. december 2001 kan det i  

 vedtægterne bestemmes, at vederlag til formand og næstformand,  

 jf. § 6, ydes med virkning fra den 1. januar 2001.
 Stk. 3. Der kan uanset reglerne i kapitel 1 indtil den 31.  

 december 2001 ydes tilskud til produktionsskoler, hvis vedtægter er  

 godkendt før den 1. januar 2000, jf. lovens § 22,  

 stk. 5.
