Bekendtgørelse om udnævnelse og afskedigelse mv. af  

  

 tjenestemænd i institutioner under Indenrigs- og  

  

 Sundhedsministeriet I medfør af §§ 3, 26, stk. 2, og 58, stk. 1  

 og 3, i lov om tjenestemænd i staten, folkeskolen og folkekirken, jf.  

 lovbekendtgørelse nr. 678 af 17. september 1998 med senere ændringer,  

 fastsættes:
 § 1.  

  

 Udnævnelse og afskedigelse af tjenestemænd i lønramme 1-35 i  

 Sundhedsstyrelsen,  

 herunder embedslægeinstitutionerne, i Lægemiddelstyrelsen, i  

 Beredskabsstyrelsen og Beredskabskorpset, ved Statens Serum Institut samt i  

 statsamterne, herunder i Overpræsidiet, foretages af henholdsvis  

 styrelsescheferne, direktøren for Statens Serum Institut, statsamtmændene og  

 overpræsidenten inden for deres område.
 Stk. 2.  

  

 Uansøgt  

 afskedigelse kan dog kun foretages af indenrigs- og sundhedsministeren, jf.  

 dog  

 tjenestemandslovens § 33, stk. 3, om afskedigelse af tjenestemænd  

 på  

 prøve.
 § 2.  

  

 De  

 i § 1, stk. 1, nævnte styrelseschefer, direktør, statsamtmænd samt  

 overpræsidenten kan inden for deres område give en tjenestemand i lønramme  

 1-35  

 tjenestefrihed uden løn i en på forhånd fastsat periode af mindst 1 måneds  

 varighed.
 § 3.  

  

 De  

 i § 1, stk. 1, nævnte styrelseschefer, direktør, statsamtmænd samt  

 overpræsidenten kan inden for deres område imødekomme en anmodning fra en  

 tjenestemand i lønramme 1-35 om nedsat tjenestetid for begrænset tid eller  

 indtil videre med tilsvarende lønnedsættelse, såfremt det er foreneligt med  

 tjenestens tarv.
 § 4.  

  

 Bekendtgørelsen træder i kraft den 1. september 2003.
 Stk. 2.  

  

 Samtidig  

 ophæves bekendtgørelse nr. 134 af 13. februar 1997 om udnævnelse og  

 afskedigelse m.v. af tjenestemænd i institutioner under Sundhedsministeriet,  

 bekendtgørelse nr. 357 af 25. juni 1976 om udnævnelse og afskedigelse af  

 statstjenestemænd i civilforsvaret samt befalingsmænd af reserven i  

 civilforsvarskorpset,  

 bekendtgørelse nr. 259 af 26. april 1989 om udnævnelse og afskedigelse af  

 tjenestemænd i lønramme 1-34 i Værnepligtsstyrelsen og bekendtgørelse nr. 127  

 af 16. februar 1994 om delegation af udnævnelses- og afskedigelseskompetence  

 til direktøren for Beredskabsstyrelsen.
