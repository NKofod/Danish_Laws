 § 1. I kriminalforsorgens pensioner kan optages:
1. personer, der er under tilsyn af kriminalforsorgen, 2. indsatte under udgang, 3. domfældte, der er omfattet af straffelovens § 49,  

 stk. 2, 4. sigtede, der anbringes i medfør af retsplejelovens  

 § 765, og 5. undtagelsesvis andre personer, der ikke er under  

 tilsyn af kriminalforsorgen.
 Stk. 2. Pensionen træffer afgørelse om optagelse for så vidt angår  

 personer, der er under tilsyn af kriminalforsorgen og indsatte under udgang,  

 jf. dog stk. 3. Finder pensionen, at optagelse ikke bør ske, kan henvisende  

 tjenestested forelægge sagen for direktoratet til afgørelse.
 Stk. 3. Direktoratet træffer afgørelse om optagelse for så vidt angår:
1. domfældte, der er omfattet af straffelovens § 49,  

 stk. 2, 2. indsatte, hvor tilladelse til udgang  

 (udstationering) gives af direktoratet, 3. personer, der er omfattet af stk. 1, nr. 5.  

 Spørgsmålet om optagelse forelægges af pensionen.
Stk. 4. Pensioner, der er godkendt hertil, kan uden forelæggelse for  

 direktoratet akut optage personer, der er omfattet af § 1, stk. 1. En person  

 kan opholde sig i 8 dage på en akutplads.
Akut optagne, der er under tilsyn,  

 skal, hvis opholdet varer mere end 8 dage, flyttes til almindelig  

 pensionsplads.
 § 2. Bortfalder grundlaget for placering, jf. § 1, stk. 1, nr. 1 - 4, kan  

 fortsat ophold udover 1 måned kun ske med direktoratets godkendelse.
§ 3. Medmindre andet aftales, varetager pensionen forsorgsarbejdet med  

 beboeren i overensstemmelse med de fastsatte vilkår for opholdet og i øvrigt  

 i samarbejde med anstalten (arresthuset) eller afdelingen, som beboeren har  

 tilknytning til.
Pensionen forudsættes at samarbejde med vedkommende  

 socialforvaltning særligt for så vidt angår beboere, der er omfattet af § 1,  

 stk. 1, nr. 5.
 Stk. 2. For personer optaget efter reglerne om akutanbringelse påhviler  

 den forsorgsmæssige bistand dog henvisende anstalt (arresthus) eller  

 afdeling.
 § 4. Pensionen skal gøre notat om væsentlige oplysninger vedrørende  

 beboerens forhold.
 § 5. For så vidt angår beboere optaget på pensionen i medfør af § 1, stk.  

 1, nr. 2 og 3, underretter pensionen løbende anstalten (arresthuset) om  

 forløbet af opholdet.
 Stk. 2. For så vidt angår beboere, der er omfattet af § 1, stk. 1, nr. 5,  

 tages spørgsmålet om fortsat ophold på pensionen op til overvejelse mindst  

 hver 3. måned.
§ 6. Der skal af hver pension fastsættes en husorden, der skal indeholde  

 regler om betingelserne for opholdet og oplysning om, hvilke overtrædelser  

 der kan medføre bortvisning.
Husordenen skal godkendes af direktoratet.
 Stk. 2. Forinden optagelse skal den pågældende gøres bekendt med  

 pensionens husorden og eventuelle supplerende regler.
 § 7. Bortvisning fra en pension kan ske, hvis beboeren overtræder  

 eventuelle vilkår for opholdet, eller hvis beboeren gør sig skyldig i grov  

 eller gentagen overtrædelse af pensionens husorden eller eventuelle  

 supplerende regler.
 Stk. 2. Bestemmelse om bortvisning træffes af pensionens leder eller den,  

 han bemyndiger hertil.
 Stk. 3. Pensionens leder eller den bemyndigede afgør, om det af hensyn  

 til klarlæggelse af sagens omstændigheder er påkrævet at indhente yderligere  

 oplysninger eller foretage afhøring af personale eller beboere.
Stk. 4. Den, der har afgivet forklaring, skal have lejlighed til at  

 godkende referat af sin forklaring, og det skal fremgå af notat fra  

 afhøringen, om godkendelse er sket.
Beboeren skal, medmindre omstændighederne  

 ikke tillader det, have lejlighed til at udtale sig forinden bortvisning.  

 Afhøring af beboere eller personale i forbindelse med bortvisning skal så  

 vidt muligt overværes af en af institutionens ansatte.
Stk. 5. Om bortvisningen foretages notat med angivelse af begrundelse for  

 afgørelsen.
Beboeren skal efter anmodning have udskrift af notatet.  

 Oplysninger kan dog udelades i det omfang, hensynet til pensionens sikkerhed  

 eller enkeltpersoner klart tilsiger det.
 Stk. 6. Beboeren skal gøres bekendt med, at afgørelsen kan påklages til  

 Direktoratet for Kriminalforsorgen.
 Stk. 7. Påklages en afgørelse om bortvisning, kan pensionen bestemme, at  

 bortvisningen stilles i bero, indtil klagesagen er afgjort.
Stk. 8. Tilbageførsel af beboere, der er omfattet af § 1, stk. 1, nr. 2,  

 (udstationerede), sker efter reglerne i § 13 i cirkulære af 18. marts 1986 om  

 udgang til indsatte.
Domfældte, der er omfattet af straffelovens § 49, stk.  

 2, tilbageføres efter reglerne i cirkulære af 6. januar 1985.
 § 8. Får beboeren arbejdsløn under opholdet, bestemmer pensionen,  

 respektive anstalten (arresthuset) for indsatte under udgang, om lønnen skal  

 udbetales til fri rådighed, eller om det skal fastsættes som en betingelse  

 for opholdet, at lønnen skal administreres i samarbejde med pensionen, evt.  

 således at lønnen helt eller delvis anvendes til hjælp til familiens  

 underhold.
 § 9. For opholdet betales et beløb, der fastsættes af Direktoratet for  

 Kriminalforsorgen.
 § 10. Cirkulæret træder i kraft den 1. januar 1988.
