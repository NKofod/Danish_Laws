Bekendtgørelse om ændring af bekendtgørelse om støtteberettigelse, regnskab, revision og kontrol m.v. i forbindelse med udbetaling af tilskud fra Den Europæiske Regionalfond og Den Europæiske Socialfond § 1 I bekendtgørelse nr. 586 af 3. juni 2014 om støtteberettigelse, regnskab, revision og kontrol m.v. i forbindelse med udbetaling af tilskud fra Den Europæiske Regionalfond og Den Europæiske Socialfond, som ændret ved bekendtgørelse nr. 1811 af 28. december 2018, foretages følgende ændringer:
 1. I § 2 indsættes som stk. 3:
»Stk. 3. For projekter bevilget uden forudgående ansøgning under målet om investeringer i vækst og beskæftigelse, jf. § 1, stk. 2, fastsætter Erhvervsstyrelsen i tilsagnet den dato, hvorfra der kan medtages udgifter.
Der kan tidligst medtages udgifter fra den 1. februar 2020.« 2. I § 3, 3. pkt., ændres »ansøger« til: »ansøger eller projektoperatør«.
 3. I § 4, stk. 2, indsættes som 2. pkt.:
»Dette er blandt andet tilfældet ved udmøntning af midler under Europa-Parlamentets og Rådets forordning (EU) 2020/2221, hvor EU-tilskuddet kan udgøre op til 100 % af de afholdte og betalte støtteberettigede udgifter.« 4. I § 7 indsættes som stk. 3:
»Stk. 3. For bevilgede projekter uden forudgående ansøgning skal projektoperatøren efter dialog med Erhvervsstyrelsen opstille halvårsbudgetter.
Stk. 2 finder tilsvarende anvendelse.« 5. I § 8 indsættes som stk. 4:
»Stk. 4. For bevilgede projekter uden forudgående ansøgning skal projektoperatøren efter dialog med Erhvervsstyrelsen opstille en klar og logisk sammenhængende effektkæde, jf. stk. 1, samt de i stk. 2 nævnte målbare succeskriterier.
Stk. 3 finder tilsvarende anvendelse.« 6. Efter § 8 indsættes i kapitel 2:
»§ 8 a.
For projekter uden forudgående ansøgning, hvor Erhvervsstyrelsen delegerer dele af administrationen af EU-tilskud til projektoperatøren, fastsætter Danmarks Erhvervsfremmebestyrelse de overordnede kriterier for projektoperatørens udvælgelsesproces efter godkendelse i overvågningsudvalget for de to danske programmer under målet om investeringer i vækst og beskæftigelse i henhold til bestemmelserne i Europa-Parlamentets og Rådets forordning (EU) nr. 1303/2013.
 Stk. 2. Projektoperatøren skal kunne dokumentere og opfylde følgende betingelser:
 1) Sikre gennemsigtig information og annoncering af midler.
 2) Udarbejde og anvende relevante udvælgelsesprocedurer og kriterier på baggrund af kriterier fremsat af Danmarks Erhvervsfremmebestyrelse.
 3) Sikre åben ansøgningsrunde og transparant udvælgelsesproces af virksomheder og/eller personer, som er foretaget på et sagligt, gennemsigtig og ikke-diskriminerende grundlag uden nogen former for interessekonflikt.
4) Skriftligt underrette virksomheder og/eller personer om tilsagn eller afslag.
Offentlighedsloven og forvaltningslovens regler om partshøring, begrundelsespligt, vejledningspligt m.v. finder anvendelse.
 5) Anvise klageadgang til Erhvervsstyrelsen ved afslag og delvise tilsagn.
 6) Sikre opbevaring af alt relevant materiale i forbindelse med udvælgelsesprocessen, herunder ansøgninger, tilsagn, afslag, elektronisk dataudveksling med ansøger m.v., i henhold til relevante retsregler i henhold til relevante retsregler, herunder Europa-Parlamentets og Rådets forordning (EU) 2016/679, lov nr. 502 af 23. maj 2018 samt EUs statsstøtteregler.
Stk. 3. Erhvervsstyrelsen kan udover de i stk. 2 nævnte betingelser opstille yderligere vilkår for modtagelse af tilskud.« § 2 Bekendtgørelsen træder i kraft den 1. maj 2021.
