 I Henhold til § 3 i Lov Nr. 119 af 20. April 1926 om Tilsyn med de af  

 Eksekutorer behandlede Dødsboer fastsætter Justitsministeriet herved følgende  

 Regler vedrørende Paategning paa Eksekutorbevillinger om Afslutning og  

 Reassumption af Bobehandlingen.
Naar Revisionen af et af Eksekutorer behandlet Bo er endelig afsluttet,  

 meddeler Revisionsmyndigheden Eksekutorbevillingen Paategning om, at  

 Bobehandlingen er afsluttet, hvorefter Bevillingen henlægges til Boets Akter.  

 Bevillingen maa derefter ikke udleveres eller udlaanes udenfor Tilfælde af  

 Bobehandlingens Genoptagelse; dette gælder ogsaa, selvom Boets Akter iøvrigt  

 udlaanes.
Der vil derimod paa Begæring kunne meddeles Eksekutor Attest om, at  

 han har behandlet et paagældende Bo som executor testamenti; Attesten maa  

 indeholde Bemærkning om, at Bobehandlingen ikke for Tiden er genoptaget.
Ved enhver fremtidig Genoptagelse af Bobehandlingen paa Grundlag af den  

 oprindelig meddelte Eksekutorbevilling meddeler Skifteretten ved Udleveringen  

 af Boets Dokumenter Bevillingen Paategning om Reassumptionen.
Naar  

 Bobehandlingen og Revisionen af denne paany er afsluttet, meddeler  

 Revisionsmyndigheden atter Bevillingen Paategning om, at Behandlingen er  

 afsluttet, hvorefter Bevillingen igen henlægges ved Boets Akter.
 Justitsministeriet, den 23. April 1936.
 Steincke.
 /Bilfeldt.
