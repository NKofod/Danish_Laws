Nr LSF 195 Forslag til Lov om ændring af lov om Statens Uddannelsesstøtte Fremsat af undervisnings- og forskningsministeren (Bertel Haarder) den 8. maj 1991 Vedtaget ved tredjebehandling den 31. maj 1991 Lov nr. 412 af 06/06/1991 § 1 I lov om Statens Uddannelsesstøtte, jf. lovbekendtgørelse nr. 486 af 25.  

 juni 1990, foretages følgende ændringer:
1. I § 2, nr. 1, litra a, ændres »1.800 kr.« til:  

 »1.790 kr.« 2. I § 2, nr. 1, litra b, ændres »hvis den  

 uddannelsessøgende har godtgjort at være udeboende« til: »hvis de i  

 stk. 2-4 anførte betingelser er opfyldt«.
 3. I § 2 indsættes som stk. 2, 3 og 4:
»Stk. 2. Stipendium efter stk. 1, nr. 1, litra b, ydes, hvis den  

 uddannelsessøgende har godtgjort at være udeboende og modtager støtte 1) efter § 3 eller 2) efter § 2 a og støtten vedrører en periode efter den måned, hvori den  

 uddannelsessøgende fylder 20 år.
 Stk. 3. Undervisnings- og forskningsministeren fastsætter regler  

 om, at aldersbetingelsen i stk. 2, nr. 2, kan fraviges.
Stk. 4. Uddannelsessøgende, som er omfattet af stk. 3, skal ved  

 ansøgning om stipendium efter stk. 1, nr. 1, litra b, oplyse forældrenes  

 navn, adresse og personnummer.
Afgivelse af oplysninger i øvrigt finder sted  

 efter bestemmelserne i § 22.« 4. Efter § 2 indsættes:
» § 2 a.
Uddannelsessøgende kan få uddannelsesstøtte til  

 undervisning på folkeskoleniveau, til almen voksenuddannelse på samme niveau  

 som folkeskolens afsluttende prøver og til ungdomsuddannelse, indtil den  

 første ungdomsuddannelse er afsluttet.
Stk. 2. Undervisnings- og forskningsministeren fastsætter regler  

 om, hvilke uddannelser der er omfattet af bestemmelsen, og om, hvad der  

 betragtes som en samlet ungdomsuddannelse.« 5. § 3 affattes således:
 » § 3. Uddannelsessøgende kan få uddannelsesstøtte efter et  

 begrænset støttesystem (klippekortet) for en periode, der svarer til den  

 normerede uddannelsestid (støttetiden) med de reguleringer, der følger af  

 stk. 2-6, til:
1) en erhvervsrettet uddannelse efter afslutning af den første  

 ungdomsuddannelse, 2) en gymnasial uddannelse, som efter afslutning af en erhvervsuddannelse  

 eller en hertil svarende elev-/lærlingeuddannelse er nødvendig for at  

 gennemføre en videregående uddannelse, og 3) uddannelsessupplering, som er nødvendig for at gennemføre en  

 videregående uddannelse.
 Stk. 2. Fra støttetiden ved en igangværende uddannelse trækkes  

 perioder, hvori den uddannelsessøgende har modtaget:
1) uddannelsesstøtte til tidligere afsluttet eller afbrudt uddannelse og  

 uddannelsessupplering efter stk. 1 og 2) uddannelsesydelse i medfør af lov om arbejdstilbud til ledige eller  

 fast revalideringsydelse i medfør af lov om social bistand til den  

 igangværende uddannelse eller til tidligere afsluttet eller afbrudt  

 støtteberettigende uddannelse og uddannelsessupplering efter stk. 1.
 Stk. 3. Fra støttetiden trækkes dog ikke perioder, hvori den  

 uddannelsessøgende har modtaget uddannelsesstøtte, uddannelsesydelse eller  

 fast revalideringsydelse til:
1) uddannelse, som er omfattet af stk. 1, nr. 2, og som er nødvendig for  

 at gennemføre en igangværende videregående uddannelse, 2) uddannelsessupplering, som er omfattet af stk. 1, nr. 3, og som efter  

 afslutning af en gymnasial uddannelse uden muligheder for de nødvendige  

 tilvalg er nødvendig for at gennemføre den igangværende videregående  

 uddannelse, og 3) en tidligere afbrudt uddannelse, hvis uddannelsen er afbrudt inden for  

 de første 12 måneder efter uddannelsens start.
 Stk. 4. Støttetiden kan forlænges med perioder til:
1) uddannelsessupplering, der er omfattet af stk. 1, nr. 3, men ikke af  

 stk. 3, nr. 2, og som er nødvendig for at gennemføre en igangværende  

 videregående uddannelse, og 2) forsinkelse i forbindelse med prøver, der ikke er bestået, eller  

 lignende forsinkelse af uddannelsen.
 Stk. 5. Perioder efter stk. 3, nr. 3, og stk. 4 kan tilsammen  

 højst udgøre 12 måneder.
 Stk. 6. Støttetiden kan forlænges med 6 måneder i forbindelse med  

 en fødsel, hvis der ikke samtidig er bevilget orlov fra uddannelsen.
 Stk. 7. Undervisnings- og forskningsministeren fastsætter regler  

 om:
1) hvilke uddannelser der er omfattet af stk. 1, nr. 1-3, herunder om,  

 hvad der er nødvendigt for at gennemføre en videregående uddannelse, 2) fradrag i støttetid efter stk. 2, 3) forlængelse af støttetiden efter stk. 4, 4) støttetiden for uddannelser, hvori der indgår deluddannelser, og 5) forlængelse af støttetiden efter stk. 6 og kan herunder bestemme, at  

 forlængelsen kan deles mellem støtteberettigede forældre.« 6. § 3 a, stk. 1, 1. pkt., affattes således:
»Uddannelsessøgende kan fravælge støtte for en eller flere måneder i  

 hvert støtteår.« 7. § 3 a, stk. 2, 1. pkt., affattes således:
»Støtte, som fravælges efter stk. 1 i en uddannelse omfattet af § 3,  

 samt uforbrugt støtte i øvrigt i en sådan uddannelse kan udbetales månedsvis  

 sammen med sædvanlig støtte efter § 2 i forbindelse med en erhvervsrettet  

 uddannelses afslutning.« 8. I § 3 a, stk. 2, 2. pkt., indsættes efter »§  

 2«: », stk. 1«.
 9. I § 3 a, stk. 2, indsættes efter 3. pkt.:
»Der kan dog kun ydes støtte med dobbelt sats, hvis det samlede antal  

 forbrugte månedlige støtterater inklusive raterne til dobbelt sats til den  

 igangværende uddannelse ikke derved overstiger det antal månedlige  

 støtterater, som svarer til det for uddannelsen fastsatte antal månedsrater  

 med tillæg af eventuelle ekstra månedlige rater tildelt efter § 3, stk. 1,  

 nr. 2 og 3, og stk. 6. Undervisnings- og forskningsministeren kan fastsætte  

 regler om eventuelt yderligere tillæg.« 10. § 3 b, stk. 1, ophæves.
 Stk. 2 bliver herefter stk. 1.
 11. § 5 affattes således:
» § 5. Uddannelsessøgende kan ud over stipendium og lån få et  

 stipendium som tilskud til dækning af undervisningsafgift.
Stipendiet udgør  

 pr. måned 85 pct. af 1/12 af den faktiske undervisningsafgift beregnet på  

 årsbasis, dog højst 1.250 kr. pr. støttemåned.
Stk. 2. Undervisnings- og forskningsministeren kan bestemme, at  

 godkendelse af en uddannelse som støtteberettigende ikke omfatter stipendium  

 som tilskud til dækning af undervisningsafgift.« 12. I § 5 a, nr. 3, ændres »,» til:  

 »og«.
 13. I § 5 a, nr. 4, ændres », og« til:  

 ».«.
 14. § 5 a, nr. 5, ophæves.
 15. I § 6, stk. 1, 1. pkt., udgår »8,».
 16. I § 7, stk. 3, 1. pkt., udgår »og kan herunder  

 fravige betingelsen om, at uddannelsen skal gennemgås i Danmark«.
 17. Efter § 7 indsættes:
» § 7 a.
Undervisnings- og forskningsministeren kan bestemme,  

 at Styrelsen for Statens Uddannelsesstøtte efter ansøgning giver  

 uddannelsesstøtte til uddannelsessøgende til uddannelse i udlandet.  

 Uddannelsen godkendes af Styrelsen for Statens Uddannelsesstøtte som  

 støtteberettigende.
De uddannelsessøgende skal opfylde betingelserne i § 7,  

 stk. 1, nr. 2-5, jf. stk. 2 og 3.
 Stk. 2. Undervisnings- og forskningsministeren kan fastsætte  

 betingelser for godkendelsen.
Stk. 3. Undervisnings- og forskningsministeren kan fastsætte  

 særlige regler om støtten, herunder om støttetiden.« 18. § 8, stk. 2, 2. pkt., ophæves.
 19. I § 8 a, stk. 1, ændres »stk. 5« til:  

 »stk. 3 og 4 og § 9, stk. 4«.
 20. I § 8 a, stk. 2, nr. 1, 2 og 3, ændres  

 »6.000 kr.« til: »7.000 kr.«.
21. I § 8 a, stk. 2, nr. 4, ændres »12.000 kr.«  

 til: »15.000 kr.« 22. I § 8 a, stk. 2, nr. 4, ændres »ikke har opfyldt  

 støttebetingelserne i § 7, stk. 1, nr. 1, 3 eller 5, eller hvori støtte ikke  

 udbetales, fordi den uddannelsessøgendes støttemulighed er forbrugt, jf. §§ 3  

 og 3 b, stk. 1« til:
»a) ikke gennemgår en støtteberettigende uddannelse i Danmark eller i  

 udlandet, b) ikke opfylder aldersbetingelsen efter § 7, stk. 1, nr. 2, jf. stk. 2, c) gennemgår en støtteberettigende uddannelse, men ikke opfylder  

 støttebetingelsen i § 7, stk. 1, nr. 3, d) får anden offentlig støtte, som tilsigter at dække leveomkostningerne,  

 jf. § 7, stk. 1, nr. 5, eller e) i støtteberettigende perioder ikke kan få støtte, fordi støttetiden,  

 jf. § 3, er forbrugt.« 23. § 8 a, stk. 3, ophæves.
 Stk. 4-7 bliver herefter stk. 3-6.
 24. I § 8 a, stk. 4, som bliver stk. 3, ændres »stk.  

 1-3« til: »stk. 1 og 2«.
 25. I § 8 a, stk. 5, som bliver stk. 4, ændres »stk.  

 1-4 og stk. 6« til: »stk. 1-3 og stk. 5«.
 26. I § 8 a, stk. 5, som bliver stk. 4, udgår »og stk.  

 5« og », eller i den skattepligtige formue«.
 27. I § 8 a, stk. 6, 2. pkt., som bliver stk. 5, 2. pkt.,  

 ændres »stk. 4« til: »stk. 3«.
 28. § 8 a, stk. 6, som bliver stk. 5, ophæves.
 Stk. 7 bliver herefter stk. 5.
 29. I § 8 a, stk. 7, som bliver stk. 6, ændres »stk.  

 1-6« til: »stk. 1-5«.
 30. I § 8 a, stk. 7, som bliver stk. 5, ændres »stk.  

 1-5« til: »stk. 1-4«.
 31. I § 9, stk. 1, ændres »Indtil udgangen af det  

 kvartal, hvori den uddannelsessøgende fylder 19 år,» til: »Indtil  

 udgangen af den måned, hvori en uddannelsessøgende, som er støtteberettiget  

 efter § 2 a, fylder 19 år,».
32. I § 9, stk. 3, ændres »274.700 kr.« til:  

 »400.000 kr.« 33. I § 9, stk. 4, 2. pkt., indsættes efter »stk.  

 1«: »og 2«, og »stk. 4 og 5« ændres til: »stk.  

 3 og 4«.
 34. § 9, stk. 5, ophæves.
 Stk. 6 og 7 bliver herefter stk. 5 og 6.
 35. Efter § 12 indsættes:
» § 12 a.
Støttetid efter § 3 betragtes som forbrugt, selv om  

 udbetalt støtte, som er modtaget med rette, tilbagebetales helt eller delvis,  

 eller selv om støtten søges tilbagebetalt ved den endelige  

 støttetildeling.« 36. § 13, stk. 2, 2. pkt., ophæves.
 37. § 13 a, stk. 1, 3. og 4. pkt., affattes  

 således:
»Derefter forrentes den til enhver tid værende gæld med en årlig  

 rente svarende til den til enhver tid fastsatte officielle diskonto med et  

 procenttillæg eller procentfradrag, som fastsættes på finansloven for det  

 pågældende år.
Procenttillægget kan dog ikke overstige 1.« 38. I § 15, stk. 2, og § 19, stk. 1, ændres  

 »Kongeriget Danmarks Hypotekbank og Finansforvaltning« til:  

 »Hypotekbanken«.
 39. § 22, stk. 2, affattes således:
» Stk. 2. Styrelsen for Statens Uddannelsesstøtte kan hos  

 skattemyndigheder og andre offentlige myndigheder indhente de oplysninger om  

 den uddannelsessøgende og dennes forældre, som er nødvendige for beregningen  

 af støtte og tilbagebetaling, herunder oplysninger om indkomst- og  

 formueforhold.
Styrelsen for Statens Uddannelsesstøtte kan hos offentlige  

 myndigheder og private institutioner indhente oplysninger til brug ved  

 afgørelse af, om en uddannelsessøgende er støtteberettiget efter § 2 a.  

 Undervisnings- og forskningsministeren kan fastsætte regler om adgangen til  

 at indhente oplysningerne og kan herunder fastsætte, hvilke oplysninger der  

 skal gives i elektronisk form.« 40. I § 23 indsættes efter stk. 2 som nyt stykke:
» Stk. 3. Undervisnings- og forskningsministeren kan bestemme,  

 at uddannelsesinstitutionen kan fastsætte nærmere regler om forlængelse af  

 støttetiden efter § 3, stk. 4, nr. 2, og om studieaktivitet som betingelse  

 for uddannelsesstøtte, jf. § 7, stk. 1, nr. 4.« Stk. 3 bliver herefter stk. 4.
 41. Efter § 24 indsættes:
» § 24 a.
Undervisnings- og forskningsministeren kan fastsætte  

 regler om, at Styrelsen for Statens Uddannelsesstøtte træffer den endelige  

 administrative afgørelse om godkendelse af uddannelser i udlandet som  

 støtteberettigende.
Stk. 2. Undervisnings- og forskningsministeren kan nedsætte et  

 nævn, der efter anmodning fra Styrelsen for Statens Uddannelsesstøtte  

 fastlægger retningslinier for godkendelse af uddannelser i udlandet som  

 støtteberettigende og i særlige tilfælde udtaler sig om godkendelse af  

 enkelte uddannelser i udlandet som støtteberettigende.
Undervisnings- og  

 forskningsministeren kan fastsætte regler om nævnets sammensætning og  

 virke.« § 2 Stk. 1. Loven træder i kraft således:
 1) Den 1. juli 1991 med virkning fra den 1. januar 1991: § 1, nr. 19, 22,  

 23, 24, 25, 27, 29, 33, 35, 36 og 38.
 2) Den 1. januar 1992: § 1, nr. 1, 6, 10, 15, 18, 20, 21, 26, 28, 30, 37  

 og 39.
 3) Den 1. juli 1992: § 1, nr. 11, 16, 17 og 41.
 4) Den 1. januar 1993: § 1, nr. 2, 3, 4, 5, 7, 8, 9, 12, 13, 14, 31, 32,  

 34 og 40. Bestemmelsen i § 1, nr. 5, om, at støttetiden forlænges med 6  

 måneder i tilfælde af fødsel, har virkning for fødsler, der finder sted den  

 1. januar 1993 og senere.
 Stk. 2. De i § 1, nr. 1, 11, 20, 21 og 32, fastlagte beløb  

 reguleres efter § 6, stk. 2 og 3, i lov om Statens Uddannelsesstøtte, første  

 gang den 1. januar 1992.
 Stk. 3. I perioden fra den 1. juli 1991 til den 31. december 1992  

 kan uddannelsessøgende i en erhvervsrettet ungdomsuddannelse, hvis støttetid  

 er forbrugt, få uddannelsesstøtte for perioden frem til uddannelsens  

 forventede afslutning efter det for videregående uddannelser gældende  

 støttesystem, jf. § 3 i lov om Statens Uddannelsesstøtte, jf.  

 lovbekendtgørelse nr. 486 af 25. juni 1990, og stk. 13.
 Stk. 4. Det i § 9, stk. 3, 2. pkt., i lov om Statens  

 Uddannelsesstøtte anførte beløb på 274.700 kr. forhøjes for støtteåret 1992  

 til 350.000 kr. og reguleres pr. 1. januar 1992 efter § 6, stk. 2 og 3, i lov  

 om Statens Uddannelsesstøtte, jf. lovbekendtgørelse nr. 486 af 25. juni 1990.
 Stk. 5. Indtil udgangen af den måned, hvori de uddannelsessøgende  

 fylder 20 år, finder § 2, nr. 1, litra b, i lov om Statens Uddannelsesstøtte,  

 jf. lovbekendtgørelse nr. 486 af 25. juni 1990, ikke anvendelse på udeboende  

 uddannelsessøgende, som ikke har afsluttet den første ungdomsuddannelse, og  

 som den 1. juli 1992 eller senere første gang søger om uddannelsesstøtte.  

 Undervisnings- og forskningsministeren fastsætter regler om, at  

 aldersbetingelsen kan fraviges i særlige tilfælde, samt om, hvilke  

 oplysninger ansøgeren skal give i forbindelse med ansøgning om stipendium med  

 udeboendesats.
Stk. 6. Uddannelsessøgende, der har påbegyndt den igangværende  

 støtteberettigende uddannelse inden den 1. juli 1992, kan ud over stipendium  

 og studielån fortsat få stipendium som tilskud til dækning af  

 undervisningsafgift indtil denne uddannelses afslutning.
Hvis uddannelsen  

 gennemgås i udlandet, kan dette stipendium fortsat fås til uddannelsen indtil  

 udløbet af den periode, hvori uddannelsen er godkendt som støtteberettigende  

 efter de før den 1. juli 1992 gældende bestemmelser.
 Stk. 7. Udeboende uddannelsessøgende, som den 1. januar 1993 ikke  

 har afsluttet den første ungdomsuddannelse, og som den 31. december 1992 ikke  

 er fyldt 20 år, men ved seneste støtteudbetaling i 1992 har fået tildelt  

 stipendium efter lov om Statens Uddannelsesstøtte med udeboendesats, får fra  

 den 1. januar 1993 fortsat stipendium med denne sats til en den 1. januar  

 1993 igangværende uddannelse, hvis betingelserne i øvrigt er opfyldt.
Stk. 8. Uddannelsessøgende, som har begyndt en støtteberettigende  

 videregående uddannelse før den 1. august 1989, og som ikke i perioden fra  

 den 1. august 1989 til den 31. december 1992 er eller bliver indplaceret i  

 støttesystemet, anses for at have forbrugt enhver støttemulighed til en den  

 1. januar 1993 igangværende uddannelse.
Ansøgning om indplacering skal  

 indgives inden for de frister, som i henhold til § 22, stk. 3, i lov om  

 Statens Uddannelsesstøtte fastsættes for indgivelse af ansøgning om støtte i  

 støtteåret 1992. Undervisnings- og forskningsministeren fastsætter regler om,  

 at den i 1. pkt. anførte frist for indplacering i klippekortsystemet, jf. 2.  

 pkt., kan fraviges for uddannelsessøgende, som på grund af modtagelse af  

 anden offentlig støtte, der tilsigter at dække leveomkostningerne, jf. § 7,  

 stk. 1, nr. 5, i lov om Statens Uddannelsesstøtte, eller af andre særlige  

 grunde har været afskåret fra at blive indplaceret i støttesystemet inden  

 udløbet af den fastsatte frist.
Undervisnings- og forskningsministeren  

 fastsætter regler om støtteperiodens længde for de i 3. pkt. nævnte  

 uddannelsessøgende ved disses indplacering i det i § 1, nr. 5, fastlagte  

 støttesystem.
 Stk. 9. Bestemmelsen i det i § 1, nr. 5, fastlagte støttesystem  

 om, at perioder med uddannelsesydelse i medfør af lov om arbejdstilbud til  

 ledige fratrækkes ved opgørelsen af støttetiden, har kun virkning for  

 uddannelsessøgende, som har begyndt eller begynder på en af bestemmelsen  

 omfattet uddannelse med uddannelsesydelse efter den 13. december 1988.
 Stk. 10. Når en uddannelsessøgende, som ikke i perioden fra den 1.  

 august 1989 til den 31. december 1992 er eller bliver indplaceret i det  

 hidtidige støttesystem, søger om støtte til en uddannelse efter den 31.  

 december 1992, fratrækkes ved opgørelsen af støttetiden efter det i § 1, nr.  

 5, fastlagte støttesystem ikke perioder forud for den 1. august 1989, hvori  

 der er modtaget uddannelsesstøtte, jf. dog stk. 12.
Stk. 11. Ved opgørelsen af støttetiden efter det i § 1, nr. 5,  

 fastlagte støttesystem fratrækkes ikke støttetid, som i perioden fra den 1.  

 august 1989 til den 31. december 1992 er brugt efter det hidtil gældende  

 støttesystem for ungdomsuddannelser.
Tilsvarende gælder for perioder med  

 uddannelsesydelse og fast revalideringsydelse, som er oppebåret til en  

 ungdomsuddannelse før den 1. januar 1993.
 Stk. 12. Undervisnings- og forskningsministeren fastsætter regler  

 om indplacering i perioden fra den 1. januar 1993 til den 31. december 1994 i  

 det i § 1, nr. 5, fastlagte støttesystem af uddannelsessøgende, som i  

 perioden fra den 1. august 1989 til den 31. december 1992 ikke er eller  

 bliver indplaceret i det hidtil gældende støttesystem, som i perioden fra den  

 1. juli 1991 til den 31. december 1992 har været optaget på en  

 støtteberettigende videregående uddannelse, der afbrydes inden den 1. januar  

 1993, og som i perioden fra den 1. januar 1993 til den 31. december 1994  

 genoptager den afbrudte uddannelse.
 Stk. 13. Undervisnings- og forskningsministeren fastsætter regler  

 om indplacering i (overførsel til) det i § 1, nr. 5, fastlagte støttesystem  

 af uddannelsessøgende, som i perioden fra den 1. august 1989 til den 31.  

 december 1992 er eller bliver indplaceret i det hidtil gældende støttesystem,  

 samt om, hvorvidt uddannelsessøgende, som før den 1. januar 1993 har afbrudt  

 eller er i gang med en støtteberettigende ungdomsuddannelse, kan få  

 uddannelsesstøtte efter den i § 1, nr. 4, fastlagte bestemmelse.
 Stk. 14. Uddannelsessøgende, som har begyndt den første  

 støtteberettigende videregående uddannelse før den 15. marts 1988, og som er  

 eller bliver indplaceret i støttesystemet i perioden fra den 1. august 1989  

 til den 31. december 1992, omfattes ikke ved indplacering i det i § 1, nr. 5,  

 fastlagte nye støttesystem, jf. stk. 13, af bestemmelsen om forlænget  

 støttetid på grund af forsinkelse.
 Stk. 15. Uddannelsessøgende, som har påbegyndt den første  

 støtteberettigende videregående uddannelse før den 15. marts 1988, og som i  

 perioden fra den 1. august 1989 til den 31. december 1992 er eller bliver  

 indplaceret i det hidtil gældende støttesystem, jf. stk. 8 og 13, kan få  

 udbetalt støtte med dobbelt sats, jf. § 3 a, stk. 2, i lov om Statens  

 Uddannelsesstøtte, i det omfang der er opsparet månedlige støtterater efter  

 den 1. august 1989.
 Stk. 16. § 2, stk. 5, i lov nr. 823 af 21. december 1988 om  

 ændring af lov om Statens Uddannelsesstøtte affattes således:
» Stk. 5. Til uddannelsessøgende, som før den 15. marts 1988  

 har påbegyndt en videregående uddannelse og i perioden fra den 1. august 1989  

 til den 31. december 1992 er eller bliver indplaceret i støttesystemet for  

 videregående uddannelser, kan der i indtil 2 år ydes statsgaranti for lån i  

 pengeinstitutter på indtil 49.535 kr. årligt, hvis de opfylder  

 støttebetingelserne efter § 7 i lov om Statens Uddannelsesstøtte og den tid,  

 hvori de kan få stipendium, er overskredet.
Beløbet reguleres efter reglerne  

 i § 6, stk. 2 og 3, i lov om Statens Uddannelsesstøtte, første gang den 1.  

 januar 1992. Undervisnings- og forskningsministeren fastsætter nærmere regler  

 om ordningen, som bortfalder med udgangen af juli måned 1993.« Stk. 17. § 2, stk. 6, i lov nr. 823 af 21. december 1988 om  

 ændring af lov om Statens Uddannelsesstøtte affattes således:
» Stk. 6. Til udeboende uddannelsessøgende, som er fyldt 22 år  

 før den 15. marts 1988, som før dette tidspunkt har påbegyndt en videregående  

 uddannelse, og som i perioden fra den 1. august 1989 til den 31. december  

 1992 er eller bliver indplaceret i støttesystemet for videregående  

 uddannelser, forhøjes den i § 2, stk. 1, nr. 2, i lov om Statens  

 Uddannelsesstøtte fastsatte låneramme med 1/12 af 3.867 kr. pr. støttemåned.  

 Beløbet reguleres efter reglerne i § 6, stk. 2 og 3, i lov om Statens  

 Uddannelsesstøtte, første gang den 1. januar 1992. Bestemmelsen bortfalder  

 med udgangen af juli måned 1993.« Stk. 18. § 2, stk. 7, i lov nr. 823 af 21. december 1988 om  

 ændring af lov om Statens Uddannelsesstøtte ophæves.
Oprindeligt fremsat forslag § 1 I lov om statens uddannelsesstøtte, jf. lovbekendtgørelse nr. 486 af 25.  

 juni 1990, foretages følgende ændringer:
 1. I § 2, nr. 1, litra a, ændres »1.800 kr.« til:  

 »1.790 kr.«.
 2. I § 2, nr. 1, litra b, ændres »hvis den  

 uddannelsessøgende har godtgjort at være udeboende« til: »hvis de i  

 stk. 2-4 anførte betingelser er opfyldt«.
 3. I § 2 indsættes som stk. 2, 3 og 4:
» Stk. 2. Stipendium efter stk. 1, nr. 1, litra b, ydes, hvis  

 den uddannelsessøgende har godtgjort at være udeboende og modtager støtte 1) efter § 3 eller 2) efter § 2 a, og støtten vedrører en periode efter den måned, hvori den  

 uddannelsessøgende fylder 20 år.
 Stk. 3. Undervisnings- og forskningsministeren fastsætter regler  

 om, at aldersbetingelsen i stk. 2, nr. 2, kan fraviges.
Stk. 4. Uddannelsessøgende, som er omfattet af stk. 3, skal ved  

 ansøgning om stipendium efter stk. 1, nr. 1, litra b, oplyse forældrenes  

 navn, adresse og personnummer.
Afgivelse af oplysninger i øvrigt finder sted  

 efter bestemmelserne i § 22.«.
 4. Efter § 2 indsættes:
» § 2 a.
Uddannelsessøgende kan få uddannelsesstøtte til  

 undervisning på folkeskoleniveau, almen voksenuddannelse på samme niveau som  

 folkeskolens afsluttende prøver og til ungdomsuddannelse, indtil den første  

 ungdomsuddannelse er afsluttet.
 Stk. 2. Undervisnings- og forskningsministeren fastsætter regler  

 om, hvilke uddannelser der er omfattet af bestemmelsen, og om, hvad der  

 betragtes som en samlet ungdomsuddannelse.«.
 5. § 3 affattes således:
 » § 3. Uddannelsessøgende kan få uddannelsesstøtte efter et  

 begrænset støttesystem (klippekortet) for en periode, der svarer til den  

 normerede uddannelsestid (støttetiden) med de reguleringer, der følger af  

 stk. 2-6, til:
1) en erhvervsrettet uddannelse efter afslutning af den første  

 ungdomsuddannelse, 2) en gymnasial uddannelse, som efter afslutning af en erhvervsuddannelse  

 eller en hertil svarende elev-/lærlingeuddannelse er nødvendig for at  

 gennemføre en videregående uddannelse, og 3) uddannelsessupplering, som er nødvendig for at gennemføre en  

 videregående uddannelse.
 Stk. 2. Fra støttetiden ved en igangværende uddannelse trækkes  

 perioder, hvori den uddannelsessøgende har modtaget:
1) uddannelsesstøtte til tidligere afsluttet eller afbrudt uddannelse og  

 uddannelsessupplering efter stk. 1 og 2) uddannelsesydelse i medfør af lov om arbejdstilbud til ledige eller  

 fast revalideringsydelse i medfør af lov om social bistand til den  

 igangværende uddannelse eller til tidligere afsluttet eller afbrudt  

 støtteberettigende uddannelse og uddannelsessupplering efter stk. 1.
 Stk. 3. Fra støttetiden trækkes dog ikke perioder, hvori den  

 uddannelsessøgende har modtaget uddannelsesstøtte, uddannelsesydelse eller  

 fast revalideringsydelse til:
1) uddannelse, som er omfattet af stk. 1, nr. 2, og som er nødvendig for  

 at gennemføre en igangværende videregående uddannelse, 2) uddannelsessupplering, som er omfattet af stk. 1, nr. 3, og som efter  

 afslutning af en gymnasial uddannelse uden muligheder for de nødvendige  

 tilvalg er nødvendig for at gennemføre den igangværende videregående  

 uddannelse, og 3) en tidligere afbrudt uddannelse, hvis uddannelsen er afbrudt inden for  

 de første 12 måneder efter uddannelsens start.
 Stk. 4. Støttetiden kan forlænges med perioder til:
1) uddannelsessupplering, der er omfattet af stk. 1, nr. 3, men ikke af  

 stk. 3, nr. 2, og som er nødvendig for at gennemføre en igangværende  

 videregående uddannelse, og 2) forsinkelse i forbindelse med prøver, der ikke er bestået, eller  

 lignende forsinkelse af uddannelsen.
 Stk. 5. Perioder efter stk. 3, nr. 3, og stk. 4, kan tilsammen  

 højst udgøre 12 måneder.
 Stk. 6. Støttetiden kan forlænges med 6 måneder i forbindelse med  

 en fødsel, hvis der ikke samtidig er bevilget orlov fra uddannelsen.
 Stk. 7. Undervisnings- og forskningsministeren fastsætter regler  

 om:
1) hvilke uddannelser der er omfattet af stk. 1, nr. 1-3, herunder om,  

 hvad der er nødvendigt for at gennemføre en videregående uddannelse, 2) fradrag i støttetid efter stk. 2, 3) forlængelse af støttetiden efter stk. 4, 4) støttetiden for uddannelser, hvori der indgår deluddannelser, og 5) forlængelse af støttetiden efter stk. 6 og kan herunder bestemme, at  

 forlængelsen kan deles mellem støtteberettigede forældre.«.
 6. § 3 a, stk. 1, 1. pkt., affattes således:
 »Uddannelsessøgende kan fravælge støtte for en eller flere måneder i  

 hvert støtteår.«.
 7. § 3 a, stk. 2, 1. pkt., affattes således:
 »Støtte, som fravælges efter stk. 1 i en uddannelse omfattet af § 3,  

 samt uforbrugt støtte i øvrigt i en sådan uddannelse kan udbetales månedsvis  

 sammen med sædvanlig støtte efter § 2 i forbindelse med en erhvervsrettet  

 uddannelses afslutning.«.
 8. I § 3 a, stk. 2, 2. pkt., indsættes efter »§  

 2«: », stk. 1«.
 9. I § 3 a, stk. 2, indsættes efter 3. pkt.:
 »Der kan dog kun ydes støtte med dobbelt sats, hvis det samlede  

 antal forbrugte månedlige støtterater inklusive raterne til dobbelt sats til  

 den igangværende uddannelse ikke derved overstiger det antal månedlige  

 støtterater, som svarer til det for uddannelsen fastsatte antal månedsrater  

 med tillæg af eventuelle ekstra månedlige rater tildelt efter § 3, stk. 1,  

 nr. 2 og 3, og stk. 6. Undervisnings- og forskningsministeren kan fastsætte  

 regler om eventuelt yderligere tillæg.«.
 10. § 3 b, stk. 1, ophæves.
 Stk. 2 bliver herefter stk. 1.
 11. § 5 affattes således:
» § 5. Uddannelsessøgende kan ud over stipendium og lån få et  

 stipendium som tilskud til dækning af undervisningsafgift.
Stipendiet udgør  

 pr. måned 85 pct. af 1/12 af den faktiske undervisningsafgift beregnet på  

 årsbasis, dog højst 1.250 kr. pr. støttemåned.
 Stk. 2. Undervisnings- og forskningsministeren kan bestemme, at  

 godkendelse af en uddannelse som støtteberettigende ikke omfatter stipendium  

 som tilskud til dækning af undervisningsafgift.«.
 12. I § 5 a, nr. 3, ændres »,» til:  

 »og«.
 13. I § 5 a, nr. 4, ændres », og« til:  

 ».«.
 14. § 5 a, nr. 5, ophæves.
 15. I § 6, stk. 1, 1. pkt., udgår: »8,».
 16. I § 7, stk. 3, 1. pkt., udgår: »og kan herunder  

 fravige betingelsen om, at uddannelsen skal gennemgås i Danmark«.
 17. Efter § 7 indsættes:
» § 7 a.
Undervisnings- og forskningsministeren kan bestemme,  

 at Styrelsen for Statens Uddannelsesstøtte efter ansøgning giver  

 uddannelsesstøtte til uddannelsessøgende til uddannelse i udlandet.  

 Uddannelsen godkendes af Styrelsen for Statens Uddannelsesstøtte som  

 støtteberettigende.
De uddannelsessøgende skal opfylde betingelserne i § 7,  

 stk. 1, nr. 2-5, jf. stk. 2 og 3.
 Stk. 2. Undervisnings- og forskningsministeren kan fastsætte  

 betingelser for godkendelsen.
 Stk. 3. Undervisnings- og forskningsministeren kan fastsætte  

 særlige regler om støtten, herunder om støttetiden.«.
 18. § 8, stk. 2, 2. pkt., ophæves.
 19. I § 8 a, stk. 1, ændres »stk. 5« til:  

 »stk. 3 og 4 og § 9, stk. 4«.
 20. I § 8 a, stk. 2, nr. 1, 2 og 3, ændres »6.000  

 kr.« til: »7.000 kr.«.
 21. I § 8 a, stk. 2, nr. 4, ændres »12.000 kr.«  

 til: »15.000 kr.«.
 22. I § 8 a, stk. 2, nr. 4, ændres: »ikke har opfyldt  

 støttebetingelserne i § 7, stk. 1, nr. 1, 3 eller 5, eller hvori støtte ikke  

 udbetales, fordi den uddannelsessøgendes støttemulighed er forbrugt, jf. §§ 3  

 og 3 b, stk. 1« til:
»a) ikke gennemgår en støtteberettigende uddannelse i Danmark eller i  

 udlandet, b) ikke opfylder aldersbetingelsen efter § 7, stk. 1, nr. 2, jf.
stk. 2, c) gennemgår en støtteberettigende uddannelse, men ikke opfylder  

 støttebetingelsen i § 7, stk. 1, nr. 3, d) får anden offentlig støtte, som tilsigter at dække leveomkostningerne,  

 jf. § 7, stk. 1, nr. 5, eller e) i støtteberettigende perioder ikke kan få støtte, fordi støttetiden,  

 jf. § 3, er forbrugt.«.
 23. § 8 a, stk. 3, ophæves.
 Stk. 4-7 bliver herefter stk. 3-6.
 24. I § 8 a, stk. 4, som bliver stk. 3, ændres »stk.  

 1-3« til: »stk. 1 og 2«.
 25. I § 8 a, stk. 5, som bliver stk. 4, ændres »stk.  

 1-4 og stk. 6« til: »stk. 1-3 og stk. 5«.
 26. I § 8 a, stk. 5, som bliver stk. 4, udgår: »og  

 stk. 5« og », eller i den skattepligtige formue«.
 27. I § 8 a, stk. 6, 2. pkt., som bliver stk. 5, 2. pkt.,  

 ændres »stk. 4« til: »stk. 3«.
 28. § 8 a, stk. 6, som bliver stk. 5, ophæves.
 Stk. 7, bliver herefter stk. 5.
 29. I § 8 a, stk. 7, som bliver stk. 6, ændres »stk.  

 1-6« til: »stk. 1-5«.
 30. I § 8 a, stk. 7, som bliver stk. 5, ændres »stk.  

 1-5« til: »stk. 1-4«.
 31. I § 9, stk. 1, ændres »Indtil udgangen af det  

 kvartal, hvori den uddannelsessøgende fylder 19 år,» til: »Indtil  

 udgangen af den måned, hvori en uddannelsessøgende, som er støtteberettiget  

 efter § 2 a, fylder 19 år,».
 32. I § 9, stk. 3, ændres »274.700 kr.« til:  

 »400.000 kr.«.
 33. I § 9, stk. 4, 2. pkt., indsættes efter »stk.  

 1«: »og 2«, og »stk. 4 og 5« ændres til: »stk.  

 3 og 4«.
 34. § 9, stk. 5, ophæves.
 Stk. 6 og 7 bliver herefter stk. 5 og 6.
 35. Efter § 12 indsættes:
» § 12 a.
Støttetid efter § 3 betragtes som forbrugt, selv om  

 udbetalt støtte, som er modtaget med rette, tilbagebetales helt eller delvis,  

 eller selv om støtten søges tilbagebetalt ved den endelige  

 støttetildeling.«.
 36. § 13, stk. 2, 2. pkt., ophæves.
 37. § 13 a, stk. 1, 3. og 4. pkt., affattes således:
»Derefter forrentes den til enhver tid værende gæld med en årlig  

 rente svarende til den til enhver tid fastsatte officielle diskonto med et  

 procenttillæg eller procentfradrag, som fastsættes på finansloven for det  

 pågældende år.
Procenttillægget kan dog ikke overstige 1.«.
 38. I § 15, stk. 2, og § 19, stk. 1, ændres  

 »Kongeriget Danmarks Hypotekbank og Finansforvaltning« til:  

 »Hypotekbanken«.
 39. § 22, stk. 2, affattes således:
» Stk. 2. Styrelsen for Statens Uddannelsesstøtte kan hos  

 skattemyndigheder og andre offentlige myndigheder indhente de oplysninger om  

 den uddannelsessøgende og dennes forældre, som er nødvendige for beregningen  

 af støtte og tilbagebetaling, herunder oplysninger om indkomst- og  

 formueforhold.
Styrelsen for Statens Uddannelsesstøtte kan hos offentlige  

 myndigheder og private institutioner indhente oplysninger til brug ved  

 afgørelse af, om en uddannelsessøgende er støtteberettiget efter § 2 a.  

 Undervisnings- og forskningsministeren kan fastsætte regler om adgangen til  

 at indhente oplysningerne og kan herunder fastsætte, hvilke oplysninger der  

 skal gives i elektronisk form.«.
 40. I § 23 indsættes efter stk. 2 som nyt stykke:
 » Stk. 3. Undervisnings- og forskningsministeren kan bestemme,  

 at uddannelsesinstitutionen kan fastsætte nærmere regler om forlængelse af  

 støttetiden efter § 3, stk. 4, nr. 2, og om studieaktivitet som betingelse  

 for uddannelsesstøtte, jf. § 7, stk. 1, nr. 4.«.
 Stk. 3 bliver herefter stk. 4.
 41. Efter § 24 indsættes:
» § 24 a.
Undervisnings- og forskningsministeren kan fastsætte  

 regler om, at Styrelsen for Statens Uddannelsesstøtte træffer den endelige  

 administrative afgørelse om godkendelse af uddannelser i udlandet som  

 støtteberettigende.
Stk. 2. Undervisnings- og forskningsministeren kan nedsætte et  

 nævn, der efter anmodning fra Styrelsen for Statens Uddannelsesstøtte  

 fastlægger retningslinier for godkendelse af uddannelser i udlandet som  

 støtteberettigende og i særlige tilfælde udtaler sig om godkendelse af  

 enkelte uddannelser i udlandet som støtteberettigende.
Undervisnings- og  

 forskningsministeren kan fastsætte regler om nævnets sammensætning og  

 virke.«.
§ 2 Stk. 1. Loven træder i kraft således:
 1) Den 1. juli 1991 med virkning fra den 1. januar 1991: § 1, nr. 19, 22,  

 23, 24, 25, 27, 29, 33, 35, 36 og 38.
 2) Den 1. januar 1992: § 1, nr. 1, 6, 10, 15, 18, 20, 21, 26, 28, 30, 37  

 og 39.
 3) Den 1. juli 1992: § 1, nr. 11, 16, 17 og 41.
 4) Den 1. januar 1993: § 1, nr. 2, 3, 4, 5, 7, 8, 9, 12, 13, 14, 31, 32,  

 34 og 40. Bestemmelsen i § 1, nr. 5, om, at støttetiden forlænges med 6  

 måneder i tilfælde fødsel, har virkning for fødsler, der finder sted den 1.  

 januar 1993 og senere.
 Stk. 2. De i § 1, nr. 1, 11, 20, 21 og 32 fastlagte beløb  

 reguleres efter § 6, stk. 2 og 3, i lov om statens uddannelsesstøtte, første  

 gang den 1. januar 1992.
 Stk. 3. I perioden fra den 1. juli 1991 til den 31. december 1992  

 kan uddannelsessøgende i en erhvervsrettet ungdomsuddannelse, hvis støttetid  

 er forbrugt, få uddannelsesstøtte for perioden frem til uddannelsens  

 forventede afslutning efter det for videregående uddannelser gældende  

 støttesystem, jf. § 3 i lov om statens uddannelsesstøtte, jf.  

 lovbekendtgørelse nr. 486 af 25. juni 1990, og stk. 13.
 Stk. 4. Det i § 9, stk. 3, 2. pkt., i lov om statens  

 uddannelsesstøtte anførte beløb på 274.700 kr. forhøjes for støtteåret 1992  

 til 350.000 kr. og reguleres pr. 1. januar 1992 efter § 6, stk. 2 og 3, i lov  

 om statens uddannelsesstøtte, jf. lovbekendtgørelse nr. 486 af 25. juni 1990.
 Stk. 5. Indtil udgangen af den måned, hvori de uddannelsessøgende  

 fylder 20 år, finder § 2, nr. 1, litra b, i lov om statens uddannelsesstøtte,  

 jf. lovbekendtgørelse nr. 486 af 25. juni 1990, ikke anvendelse på udeboende  

 uddannelsessøgende, som ikke har afsluttet den første ungdomsuddannelse, og  

 som den 1. juli 1992 eller senere første gang søger om uddannelsesstøtte.  

 Undervisnings- og forskningsministeren fastsætter regler om, at  

 aldersbetingelsen kan fraviges i særlige tilfælde, samt om, hvilke  

 oplysninger ansøgeren skal give i forbindelse med ansøgning om stipendium med  

 udeboendesats.
Stk. 6. Uddannelsessøgende, der har påbegyndt den igangværende  

 støtteberettigende uddannelse inden den 1. juli 1992, kan ud over stipendium  

 og studielån fortsat få stipendium som tilskud til dækning af  

 undervisningsafgift indtil denne uddannelses afslutning.
Hvis uddannelsen  

 gennemgås i udlandet, kan dette stipendium fortsat fås til uddannelsen indtil  

 udløbet af den periode, hvori uddannelsen er godkendt som støtteberettigende  

 efter de før den 1. juli 1992 gældende bestemmelser.
 Stk. 7. Udeboende uddannelsessøgende, som den 1. januar 1993 ikke  

 har afsluttet den første ungdomsuddannelse, og som den 31. december 1992 ikke  

 er fyldt 20 år, men ved seneste støtteudbetaling i 1992 har fået tildelt  

 stipendium efter lov om statens uddannelsesstøtte med udeboendesats, får fra  

 den 1. januar 1993 fortsat stipendium med denne sats til en den 1. januar  

 1993 igangværende uddannelse, hvis betingelserne i øvrigt er opfyldt.
Stk. 8. Uddannelsessøgende, som har begyndt en støtteberettigende  

 videregående uddannelse før den 1. august 1989, og som ikke i perioden fra  

 den 1. august 1989 til den 31. december 1992 er eller bliver indplaceret i  

 støttesystemet, anses for at have forbrugt enhver støttemulighed til en den  

 1. januar 1993 igangværende uddannelse.
Ansøgning om indplacering skal  

 indgives inden for de frister, som i henhold til § 22, stk. 3, i lov om  

 statens uddannelsesstøtte fastsættes for indgivelse af ansøgning om støtte i  

 støtteåret 1992. Undervisnings- og forskningsministeren fastsætter regler om,  

 at den i 1. pkt. anførte frist for indplacering i klippekortsystemet, jf. 2.  

 pkt., kan fraviges for uddannelsessøgende, som på grund af modtagelse af  

 anden offentlig støtte, der tilsigter at dække leveomkostningerne, jf. § 7,  

 stk. 1, nr. 5, i lov om statens uddannelsesstøtte, eller af andre særlige  

 grunde har været afskåret fra at blive indplaceret i støttesystemet inden  

 udløbet af den fastsatte frist.
Undervisnings- og forskningsministeren  

 fastsætter regler om støtteperiodens længde for de i 3. pkt. nævnte  

 uddannelsessøgende ved disses indplacering i det i § 1, nr. 5, fastlagte  

 støttesystem.
 Stk. 9. Bestemmelsen i det i § 1, nr. 5, fastlagte støttesystem  

 om, at perioder med uddannelsesydelse i medfør af lov om arbejdstilbud til  

 ledige fratrækkes ved opgørelsen af støttetiden, har kun virkning for  

 uddannelsessøgende, som har begyndt eller begynder på en af bestemmelsen  

 omfattet uddannelse med uddannelsesydelse efter den 13. december 1988.
 Stk. 10. Når en uddannelsessøgende, som ikke i perioden fra den 1.  

 august 1989 til den 31. december 1992 er eller bliver indplaceret i det  

 hidtidige støttesystem, søger om støtte til en uddannelse efter den 31.  

 december 1992, fratrækkes ved opgørelsen af støttetiden efter det i § 1, nr.  

 5, fastlagte støttesystem ikke perioder forud for den 1. august 1989, hvori  

 der er modtaget uddannelsesstøtte, jf. dog stk. 12.
Stk. 11. Ved opgørelsen af støttetiden efter det i § 1, nr. 5,  

 fastlagte støttesystem fratrækkes ikke støttetid, som i perioden fra den 1.  

 august 1989 til den 31. december 1992 er brugt efter det hidtil gældende  

 støttesystem for ungdomsuddannelser.
Tilsvarende gælder for perioder med  

 uddannelsesydelse og fast revalideringsydelse, som er oppebåret til en  

 ungdomsuddannelse før den 1. januar 1993.
 Stk. 12. Undervisnings- og forskningsministeren fastsætter regler  

 om indplacering i perioden fra den 1. januar 1993 til den 31. december 1994 i  

 det i § 1, nr. 5, fastlagte støttesystem af uddannelsessøgende, som i  

 perioden fra den 1. august 1989 til den 31. december 1992 ikke er eller  

 bliver indplaceret i det hidtil gældende støttesystem, som i perioden fra den  

 1. juli 1991 til den 31. december 1992 har været optaget på en  

 støtteberettigende videregående uddannelse, der afbrydes inden den 1. januar  

 1993, og som i perioden fra den 1. januar 1993 til den 31. december 1994  

 genoptager den afbrudte uddannelse.
 Stk. 13. Undervisnings- og forskningsministeren fastsætter regler  

 om indplacering i (overførsel til) det i § 1, nr. 5, fastlagte støttesystem  

 af uddannelsessøgende, som i perioden fra den 1. august 1989 til den 31.  

 december 1992 er eller bliver indplaceret i det hidtil gældende støttesystem,  

 samt om, hvorvidt uddannelsessøgende, som før den 1. januar 1993 har afbrudt  

 eller er i gang med en støtteberettigende ungdomsuddannelse, kan få  

 uddannelsesstøtte efter den i § 1, nr. 4, fastlagte bestemmelse.
 Stk. 14. Uddannelsessøgende, som har begyndt den første  

 støtteberettigende videregående uddannelse før den 15. marts 1988, og som er  

 eller bliver indplaceret i støttesystemet i perioden fra den 1. august 1989  

 til den 31. december 1992, omfattes ikke ved indplacering i det i § 1, nr. 5,  

 fastlagte nye støttesystem, jf. stk. 13, af bestemmelsen om forlænget  

 støttetid på grund af forsinkelse.
 Stk. 15. Uddannelsessøgende, som har påbegyndt den første  

 støtteberettigende videregående uddannelse før den 15. marts 1988, og som i  

 perioden fra den 1. august 1989 til den 31. december 1992 er eller bliver  

 indplaceret i det hidtil gældende støttesystem, jf. stk. 8 og 13, kan få  

 udbetalt støtte med dobbelt sats, jf. § 3 a, stk. 2, i lov om statens  

 uddannelsesstøtte, i det omfang der er opsparet månedlige støtterater efter  

 den 1. august 1989.
 Stk. 16. § 2, stk. 5, i lov nr. 823 af 21. december 1988 om  

 ændring af lov om statens uddannelsesstøtte affattes således:
» Stk. 5. Til uddannelsessøgende, som før den 15. marts 1988  

 har påbegyndt en videregående uddannelse og i perioden fra den 1. august 1989  

 til den 31. december 1992 er eller bliver indplaceret i støttesystemet for  

 videregående uddannelser, kan der i indtil 2 år, ydes statsgaranti for lån i  

 pengeinstitutter på indtil 49.535 kr. årligt, hvis de opfylder  

 støttebetingelserne efter § 7 i lov om statens uddannelsesstøtte, og den tid,  

 hvori de kan få stipendium, er overskredet.
Beløbet reguleres efter reglerne  

 i § 6, stk. 2 og 3, i lov om statens uddannelsesstøtte, første gang den 1.  

 januar 1992. Undervisnings- og forskningsministeren fastsætter nærmere regler  

 om ordningen, som bortfalder med udgangen af juli måned 1993.«.
 Stk. 17. § 2, stk. 6, i lov nr. 823 af 21. december 1988 om  

 ændring af lov om statens uddannelsesstøtte affattes således:
» Stk. 6. Til udeboende uddannelsessøgende, som er fyldt 22 år  

 før den 15. marts 1988, som før dette tidspunkt har påbegyndt en videregående  

 uddannelse, og som i perioden fra den 1. august 1989 til den 31. december  

 1992 er eller bliver indplaceret i støttesystemet for videregående  

 uddannelser, forhøjes den i § 2, nr. 2, i lov om statens uddannelsesstøtte  

 fastsatte låneramme med 1/12 af 3.867 kr. pr. støttemåned.
Beløbet reguleres  

 efter reglerne i § 6, stk. 2 og 3, i lov om statens uddannelsesstøtte, første  

 gang den 1. januar 1992. Bestemmelsen bortfalder med udgangen af juli måned  

 1993.«.
 Stk. 18. § 2, stk. 7, i lov nr. 823 af 21. december 1988 om  

 ændring af lov om statens uddannelsesstøtte ophæves.
Bemærkninger til lovforslaget Almindelige bemærkninger Lov nr. 357 af 4. juni 1986 om statens uddannelsesstøtte  

 (Folketingstidende 1985-86: 7368, 8714, 11949, 12524, A 4827, B 1841, C 1049)  

 er blevet ændret ved lov nr. 723 af 18. november 1987 (Folketingstidende  

 1987-88: 78, 394, 564, 711, A 325, C 35), lov nr. 192 af 29. marts 1988  

 (Folketingstidende 1987-88. 1. saml.: 4495, 5493, 8651, 8853, A 2803, B 549,  

 587, C 425), lov nr. 353 af 1. juli 1988 (Folketingstidende 1987-88. 2.  

 saml.: 50, 313, 674, 860, A 241, B 115, C 67), lov nr. 377 af 6. juli 1988  

 (Folketingstidende 1987-88: 54, 298, 661, 917, A 335, B 175, 233, C 127), lov  

 nr. 823 af 21. december 1988 (Folketingstidende 1988-89: 448, 997, 3603,  

 4357, A 1745, B 345, 557, C 483), lov nr. 394 af 7. juni 1989  

 (Folketingstidende 1988-89: 9484, 9754, 11015, 11389, A 5737, B 2211, C  

 1239), lov nr. 859 af 20. december 1989 (Folketingstidende 1989-90: 2853,  

 3263, 3517, 4077, A 2511, B 317, 477, C 265), lov nr. 386 af 13. juni 1990  

 (Folketingstidende 1989-90: 8858, 8915, 9401, 9759, A 5519, B 1267, C 719).  

 Loven er senest bekendtgjort ved lovbekendtgørelse nr. 486 af 25. juni 1990.
1. Formålet med omlægninger af statens uddannelsesstøtte (SU) Undervisnings- og Forskningsministeriet har i fortsættelse af de  

 administrative omlægninger, der blev besluttet ved lov 859 af 20. december  

 1989, og som er gennemført pr. 1. januar 1991, arbejdet videre med  

 forberedelse af en række ændringer, hvis primære formål er yderligere  

 forenkling og liberalisering af SU-systemet.
 De langsigtede mål for systemomlægningerne kan beskrives som et system,  

 der for den enkelte bruger fremstår som:
 - Et system, hvor man automatisk og hurtigt får uddannelsesstøtte, hvis  

 man opfylder betingelserne og ønsker denne støtte.
 - Et system, hvor brugeren selv - inden for det begrænsede støttesystems  

 (klippekortets) rammer - er ansvarlig for at bruge systemet hensigtsmæssigt i  

 forhold til egne uddannelsesønsker, studieadfærd og muligheder for at dække  

 leveomkostningerne ved egenindtægt.
 - Et system, hvor betjeningen af den enkelte bruger dels er baseret på  

 brugervenligt informationsmateriale, dels på at brugeren kun skal henvende  

 sig eet sted, hvis der er problemer med støtteforholdene, nemlig ved den  

 institution, hvor brugeren er indskrevet (hvis det er her i landet), og hvor  

 denne institution har ansvaret for alle afgørelser, der vedrører forhold, der  

 ændres under den aktuelle uddannelse.
 - Et system, der af den enkelte bruger betragtes som rimeligt/retfærdigt i  

 forhold til, hvordan andre støttemodtagere er stillet.
 - Et system, hvor reglerne er så enkle, at den enkelte bruger kan overskue  

 de regler, der er relevante.
Omlægninger, der tilsigter at opfylde disse mål, kombineres med  

 omlægninger, hvis primære formål er administrative forenklinger.
Der må  

 sigtes mod en meget høj grad af automatisering af den centrale del af  

 SU-administrationen, dvs. enkeltsagsbehandling i SU-Styrelsen må begrænses  

 mest muligt, og kontrolsystemer automatiseres.
Det betyder bl.a., at krav om  

 »millimeterretfærdighed« ikke kan opfyldes.
På det administrative område forudsætter målene om den fremtidige  

 brugerbetjening en væsentlig decentralisering af opgaver og  

 beslutningskompetence til de enkelte institutioner.
Det kræver både  

 nyudvikling eller videreudvikling af studieadministrative systemer,  

 kommunikationsforbindelser mellem det centrale SU-system og institutionerne  

 samt i mange tilfælde en styrkelse af den lokale administration på  

 SU-området.
De undersøgelser, som Undervisnings- og Forskningsministeriet ved  

 et konsulentfirma har foretaget i 1990 med henblik på forberedelse af en  

 decentralisering og af en automatiseret og effektiv studieaktivitetskontrol,  

 viser endvidere, at aktivitetskontrollen specielt ved  

 universitetsuddannelserne er det svageste led - både teknisk og  

 administrativt - i kontrolsystemet på SU-området.
Undervisnings- og  

 Forskningsministeriet (og konsulentfirmaet) finder, at der må sigtes på en  

 løsning, hvor institutionerne har mulighed for at tilpasse kontrolsystem og  

 udløsning af yderligere støtte (klip) til omprøver m.v. til deres  

 studieordninger, samtidig med at institutionerne i højere grad gøres  

 ansvarlige for uhensigtsmæssigt SU-forbrug.
2. De foreslåede lovændringer De aktuelle forslag til lovændringer for omlægninger, er udarbejdet på  

 baggrund af erfaringer med:
- hvilke regler der giver anledning til klager og kritik, - hvilke regler der er vanskelige at forklare og dermed komplicerer det  

 samlede vejledningssystem, - hvilke regler der er vanskelige at administrere, - hvilke regler der kan påvirke uddannelsesadfærden på en uhensigtsmæssig  

 måde.
 Den samlede omlægning skal være udgiftsneutral og omfatter derfor også  

 udgiftsbegrænsende forslag, der er nødvendige for at finansiere den samlede  

 omlægning.
 Lovændringerne kan grupperes således:
- Revideret klippekortsystem, herunder - afskaffelse af klippekortet for ungdomsuddannelser, således at støtte  

 til den uddannelsessøgendes første ungdomsuddannelse ikke er omfattet af  

 klippekortbegrænsningerne, - ændringer i ordningen om forsinkelsesklip, herunder omformulering af  

 lovbestemmelsen om yderligere klip ved studieforsinkelser (forsinkelsesklip)  

 med henblik på at tilvejebringe klare administrative rammer for ordningen og  

 give institutionerne udvidet beslutningskompetence, - forøgelse af støttetiden med 6 månedlige rater i anledning af fødsel.
 - Ændringer der reducerer de 18-åriges afhængighed af forældrenes  

 indkomst, nemlig:
- bortfald af afhængighed af forældreindkomst for støttemodtagere, der er  

 omfattet af det nye klippekort, - for 18-årige (forældreindkomstafhængige) uddannelsessøgende i den første  

 ungdomsuddannelse:
1. forhøjelse af den øvre grænse for forældrenes indkomstgrundlag, hvis  

 den uddannelsessøgende skal modtage uddannelsesstøtte, 2. ændring af kvartalsreglen i forbindelse med overgang til støtte  

 uafhængigt af forældrenes økonomiske forhold, således at overgangen finder  

 sted ved udgangen af den måned, hvori den uddannelsessøgende fylder 19 år.
 - Revideret opsparingsordning inden for klippekortet, bortfald af  

 egen-formuebestemmelserne, justering af fribeløb for måneder før og efter  

 uddannelsen samt ved fravalg af klip, praktik mv. og ophævelse af  

 bestemmelsen om, at der maksimalt kan udbetales SU i en periode, der svarer  

 til den normerede uddannelsestid med tillæg af 24 måneder.
 - Ændring af ordningen om uddannelsesstøtte til uddannelser i udlandet og  

 ændring af ordningen om stipendier som tilskud til dækning af  

 undervisningsafgift (i indland og udland).
 - Ændring af bestemmelsen om forrentning af studielån efter uddannelsens  

 ophør.
- Nedsættelse af stipendiesatser for hjemmeboende uddannelsessøgende og  

 regler om, at alle støttemodtagere i den første ungdomsuddannelse får  

 stipendium efter satsen for hjemmeboende indtil udgangen af den måned, hvori  

 de fylder 20 år.
Samtidig afskaffelse af kvartalsreglen i forbindelse med  

 opnåelse af udeboendesats efter flytning, således at satsen kan opnås ved  

 udgangen af den måned, hvor flytning har fundet sted.
 - Overgangsregler, herunder overgangsordning vedrørende SU til  

 erhvervsrettet ungdomsuddannelse.
a.
Revideret klippekort Efter de nuværende regler er der både et klippekort for  

 ungdomsuddannelserne og et klippekort for de videregående uddannelser.
Den  

 foreslåede omlægning betyder, - at klippekortet for den første ungdomsuddannelse afskaffes, således at  

 dette uddannelsesforløb ikke er omfattet af klippekortsbegrænsninger, - at klippekortet for videregående uddannelse udvides til at omfatte al  

 uddannelse efter den første ungdomsuddannelse.
 Når den første ungdomsuddannelse ønskes undtaget fra  

 klippekortbegrænsninger, hænger det sammen med, at klippekortbestemmelserne  

 bliver vanskelige at forstå og kan virke urimelige, når de kombineres med  

 reglerne om forældreindtægtsafhængig uddannelsesstøtte til de 18-årige.  

 Normalt fylder de uddannelsessøgende 18 år i løbet af den første  

 ungdomsuddannelse, og netop de helt unge, der kan modtage  

 forældreindtægtsafhængig støtte, kan have vanskeligt ved at sætte sig ind i  

 det samlede klippekortsystem.
Med de ændringer, der foreslås, får klippekortsystemet kun betydning for  

 unge, der har afsluttet en samlet ungdomsuddannelse.
Samtidig sker der  

 en liberalisering af mulighederne for brug af det nye klippekort.
I det nye  

 klippekort bliver hovedprincippet, at de unge kan få støtte til den  

 uddannelse, de vælger efter lyst og evner, når de har gennemført en  

 ungdomsuddannelse.
Studenter vil således få mulighed for at bruge deres  

 klippekort til en erhvervsuddannelse eller eventuelt en erhvervsgymnasial  

 uddannelse, uanset om de har brugt støtte i gymnasiet eller ej, men støtte  

 til en sådan uddannelse trækkes fra ved en eventuel senere videregående  

 uddannelse på samme måde som ved tildeling af klip til videregående  

 uddannelse inden for det nuværende klippekort.
Modsvarende får uddannede  

 efter lov om erhvervsuddannelser eller lignende mulighed for at gennemføre  

 gymnasial uddannelse, der er nødvendig for at gennemføre en videregående  

 uddannelse, uanset om de har fået støtte til deres første uddannelse, men  

 støtte til 2. uddannelse efter lov om erhvervsuddannelser eller lignende vil  

 trække fra i klippekortet.
 Det nye klippekort gør det altså muligt at »skifte spor« fra  

 praktisk uddannelse til teoretisk uddannelse og fra teoretisk uddannelse til  

 praktisk uddannelse uden konsekvenser.
Endvidere kan en uddannelsessøgende med gymnasial uddannelse få  

 tillægsklip til uddannelsessupplering, der er nødvendig for at opfylde de  

 krav, der stilles ved en videregående uddannelse, og som ikke kan opfyldes  

 enten på den pågældende linje i den gymnasiale uddannelse eller på den valgte  

 skole.
Et eksempel kunne være den sproglige student, der ønsker at blive  

 civilingeniør.
Tillægsklip til uddannelsessupplering kan også omfatte værkstedskurser,  

 som er en forudsætning for, at studenter kan gennemføre  

 teknikumingeniøruddannelsen og teknikeruddannelser.
Tilsvarende gælder det  

 for faglærte, der skal gennemføre adgangskursus til teknikum, at de får  

 ekstra klip til dette formål.
Hvis en uddannelsessøgende imidlertid får SU til gymnasial uddannelse  

 eller uddannelsessupplering, som ikke er nødvendig for at gennemføre en  

 videregående uddannelse, vil klippene til suppleringen blive trukket fra på  

 normal måde i forbindelse med tildeling af klip til en videregående  

 uddannelse.
Som et eksempel kan nævnes den sproglige student, der supplerer  

 med henblik på optagelse til civilingeniørstudiet og herefter beslutter at  

 læse jura.
Et andet eksempel på »overflødig« supplering vil være de  

 kurser, som en uddannelsessøgende tager for at forøge chancerne for at blive  

 optaget ved en uddannelse med adgangsbegrænsning, selv om den pågældende i  

 forvejen opfylder adgangsbetingelserne.
 Det er hensigten, at det er uddannelsesinstitutionerne, der skal afgøre,  

 om uddannelsessupplering har været nødvendig eller overflødig i forbindelse  

 med en bestemt videregående uddannelse.
 Det er klart, at også det nye klippekort kræver, at de unge efter deres  

 første ungdomsuddannelse på forhånd er klar over, at støtteforbrug til een  

 uddannelse kan begrænse mulighederne for at få støtte til en anden  

 uddannelse.
 Klippekortet bliver dermed et klippekort for al uddannelse for unge,  

 der har gennemført deres første ungdomsuddannelse.
b.
Ordningen om forsinkelsesklip Klippekortets hovedbestemmelse er, at antallet af klip bestemmes af den  

 uddannelse, støttemodtageren er indskrevet ved.
I visse situationer kan  

 støttemodtageren imidlertid få yderligere klip (de såkaldte  

 »fjumreklip«) efter de nuværende regler i op til 12 måneder i alt.  

 Disse 12 klip kan udnyttes til studieskift, der er sket inden for første år  

 af en uddannelse, eller i forbindelse med ikke-beståede prøver.
Det foreslås, at sådanne yderligere klip (forsinkelsesklip) også skal  

 omfatte uddannelsessupplering, som studenter og andre med gymnasial  

 uddannelse skal gennemføre i forbindelse med optagelsen på bestemte  

 videregående uddannelser, men som de kunne have gennemført med de rigtige  

 valgfag i gymnasiet.
Sådan supplering har hidtil været omfattet af  

 klippekortet for ungdomsuddannelse.
 Endvidere foreslås det, at den nuværende bestemmelse om yderligere klip i  

 forbindelse med ikke-beståede prøver ændres med henblik på at tilvejebringe  

 klare administrative rammer for tildeling af yderligere klip ved  

 studieforsinkelser af denne art og for at give institutionerne udvidet  

 beslutningskompetence.
 »Puljen« af forsinkelsesklip kan således efter forslaget  

 anvendes i forbindelse med:
- studieskift inden for det første uddannelsesår, - prøver, der ikke er bestået eller lignende forsinkelse af uddannelsen, - uddannelsessupplering.
En uddannelsessøgende har maksimalt 12 forsinkelsesklip til rådighed.
Har  

 den uddannelsessøgende derfor brugt sine forsinkelsesklip i forbindelse med  

 ikke-beståede prøver under een uddannelse, har den pågældende ingen  

 forsinkelsesklip til rådighed til supplering eller omprøver ved en senere  

 uddannelse under klippekortet.
c.
Ophævelse af afhængigheden af forældreindkomst inden for  

 klippekortet samt - uden for klippekortet - ændret tidspunkt for ophør af  

 afhængigheden af forældreindkomst og forhøjelse af den øvre grænse for  

 forældrenes indkomstgrundlag.
Der stilles forslag om, at afhængigheden af forældreindkomst helt  

 bortfalder for støttemodtagere inden for klippekortet, dvs. at 18-årige altid  

 kan få støtte ved videregående uddannelse mv.
Det hænger sammen med, at  

 afhængigheden af forældreindkomst og klippekortbestemmelser passer meget  

 dårligt sammen, jf. forslaget om at fjerne klippekortet i den første  

 ungdomsuddannelse.
Samtidig er det navnlig i forbindelse med overgang fra  

 ungdomsuddannelse til videregående uddannelse, at det bliver nødvendigt, at  

 unge flytter hjemmefra.
Endvidere stilles der forslag om, at den såkaldte kvartalsregel, hvorefter  

 støtte gives uafhængigt af forældrenes indkomst ved udgangen af det kvartal,  

 hvori den uddannelsessøgende fylder 19 år, ophæves.
Det foreslås, at denne  

 bestemmelse erstattes af en regel om, at støtte uden for klippekortet gives  

 uafhængigt af forældrenes økonomiske forhold fra udgangen af den måned, hvori  

 den uddannelsessøgende fylder 19 år.
Samtidig ændres den  

 bekendtgørelsesfastsatte kvartalsregel om opnåelse af udeboendesats  

 tilsvarende, således at støttemodtagere, der er berettiget til udeboendesats,  

 opnår denne ved udgangen af den måned, hvor de er flyttet hjemmefra.
Ændringen giver mere forståelige og rimelige regler, og  

 forskelsbehandlingen med hensyn til støttetildeling afhængig af fødselsdato  

 og flyttedato formindskes.
Samtidig indskrænkes den periode, hvori de  

 uddannelsessøgende er afhængige af forældrenes økonomiske forhold.
Endelig stilles der forslag om at forhøje den øvre grænse for forældrenes  

 indkomstgrundlag (hvor støtte falder bort for forældreindkomstafhængige  

 støttemodtagere) til 400.000 kr. (dog kun 350.000 kr. i 1992). Herved får  

 flere 18-årige uddannelsessøgende uden for klippekortet SU, end det er  

 tilfældet efter de gældende regler.
Det mindste støttebeløb sættes samtidig  

 op til 300 kr. pr. måned mod hidtil 100 kr. pr. måned.
Efter de gældende regler gives der fuld SU til 18-årige  

 uddannelsessøgende, når forældrenes indkomstgrundlag er under 175.250 kr.  

 årligt.
Når forældrenes indkomstgrundlag er over 287.070 kr. årligt, får de  

 uddannelsessøgende ingen SU.
I intervallet mellem 175.250 kr. og 287.070 kr.  

 nedtrappes deres SU gradvist.
d.
Revideret opsparingsordning inden for klippekortet, bortfald af  

 egenformuebestemmelserne, justeringer af fribeløbsordningerne og ophævelse af  

 bestemmelsen om, at der maksimalt kan udbetales SU i en periode, der svarer  

 til den normerede uddannelsestid + 24 måneder.
Med den nye kontinuerte tildeling af SU og indkomstkontrol, der er trådt  

 i kraft den 1. januar 1991, får støttemodtagerne selv ansvaret for løbende at  

 regulere deres støtteudbetalinger under hensyn til egenindkomsten.
En  

 støttemodtager, der fravælger klip inden for klippekortet, sparer disse klip  

 op, det vil sige, de kan bruges senere, enten ved forsinkelser i uddannelsen  

 eller eventuelt som dobbeltklip ved uddannelsens afslutning.
Det er vigtigt, at reglerne om opsparing bliver så enkle som muligt, så  

 støttemodtagerne ved en simpel beregning kan afgøre, hvor meget de bør spare  

 op, og at alle støttemodtagere under klippekortet er omfattet af samme  

 opsparingsregler og dermed får samme opsparingsincitamenter.
Der stilles  

 derfor en række forslag til ændring af opsparingsregler og  

 egenindkomstregler.
Samtidig foreslås det, at den specielle indregning af  

 formue i egenindkomsten bortfalder.
Også dette vil have en forenklende  

 effekt.
 Fribeløb justeres samtidig opad, således at risikoen for, at støtte  

 reduceres som følge af indtægter før og efter uddannelsen samt under praktik,  

 formindskes.
Den gældende regel, hvorefter SU maksimalt kan udbetales i den normerede  

 uddannelsestid med tillæg af 24 måneder foreslås ophævet, fordi den er for  

 restriktiv overfor især ældre studerende.
En afskaffelse af bestemmelsen vil  

 også have en forenklende effekt.
e.
Stipendium som tilskud til dækning af undervisningsafgiften Stipendium som tilskud til dækning af undervisningsafgiften opretholdes.
Det foreslås imidlertid, at godkendelse af uddannelser som  

 støtteberettigende, der i dag giver ret både til støtte til leveomkostninger  

 og til undervisningsafgifter, splittes op i 2 godkendelser, således at man  

 kan nøjes med at godkende uddannelser som støtteberettigende, for så vidt  

 angår støtte til leveomkostninger.
Godkendelsen af stipendium til  

 undervisningsafgift i udlandet vil blive begrænset mest muligt og kun ydet,  

 hvor det skønnes nødvendigt for at dække særlige uddannelsesbehov, herunder  

 til uddannelser, som ikke findes i Danmark.
Nuværende godkendelser vil ved den nye bestemmelse blive revurderet.  

 Ministeren kan herunder søge stipendier til undervisningsafgift i Danmark  

 omdannet til friplads- eller tilskudsordninger.
Ved private gymnasier og  

 hf-kurser og ved private studenterkurser søges således gennemført en  

 fripladsordning med et samlet fripladstilskud på 2,8 mio.kr. årligt.
Hvis der  

 er, eller hvis der indføres sådanne fripladsordninger, er det hensigten, at  

 ministeren skal kunne tilbagekalde godkendelsen af den pågældende uddannelse  

 som støtteberettigende, for så vidt angår stipendium til undervisningsafgift.
f.
Liberaliseret adgang til støtte til uddannelser i udlandet Mulighederne for at studere i udlandet ønskes forbedret ved en  

 liberalisering af reglerne om støtte til uddannelser og studier i udlandet.  

 En udvidelse af adgangen til at tage støtte med til udlandet kan også frigøre  

 uddannelsespladser her i landet.
 Mange unge ønsker at uddanne sig helt eller delvis i udlandet, og dette  

 vil også være en fordel set i lyset af den stigende internationalisering,  

 ikke mindst i forbindelse med EF's indre marked.
 Efter de gældende regler, der er fastsat på bekendtgørelsesniveau, er  

 adgangen til at tage uddannelsesstøtte med til udlandet uden for de nordiske  

 lande ret begrænset.
 Reglerne giver mulighed for støtte 1) til uddannelser af indtil 2 års  

 varighed, 2) til studier i indtil 2 år, hvis de kan give merit ved  

 tilsvarende uddannelser i Danmark, og 3) til eventuelle uddannelser, der ikke  

 findes i Danmark, men dækker et erhvervsmæssigt behov her i landet.
 Det er foreløbig tanken, at bekendtgørelsesreglerne liberaliseres således:
- at den hidtidige 2-års regel ændres til, at der maksimalt kan fås støtte  

 til de afsluttende 3 år af en uddannelse i udlandet, herunder fx 3  

 afsluttende år af en bacheloruddannelse, - at reglen om forhåndsgodkendelse af merit helt ophæves.
 Som hidtil vil uddannelsessøgende, der er indskrevet ved en uddannelse i  

 Danmark, kunne få støtte til studier i udlandet i det omfang  

 uddannelsesinstitutitutionen vil give den uddannelsessøgende merit for disse  

 studier i den danske uddannelse.
Der sigtes mod, at støttetildelingen skal styres af en ren klippekortmodel  

 for uddannelser i udlandet, dvs. uden ekstra klip (forsinkelsesklip) i  

 forbindelse med ikke-beståede prøver eller lignende forsinkelse af  

 uddannelsen eller studieskift.
I forbindelse med det forventede øgede antal  

 sager om støtte til uddannelser i udlandet tænkes iværksat en udvidet  

 information om disse uddannelser.
Det er tanken, at Styrelsen for Statens  

 Uddannelsesstøtte gennem internationalt samarbejde skal indhente oplysninger  

 om de aktuelle uddannelser.
Styrelsen skal på baggrund af disse oplysninger  

 vurdere, om uddannelserne giver erhvervskompetence i Danmark og i øvrigt  

 ville kunne give mulighed for støtte i Danmark.
 Denne sagkyndige, skønsmæssige vurdering, der således bygger på en række  

 faktiske oplysninger, er ikke egnet for klageadgang til ministeriet.
Det foreslås derfor, at ministeren kan fastsætte regler om, at styrelsen  

 træffer den endelige administrative afgørelse af spørgsmålet, om en  

 uddannelse i udlandet skal give mulighed for uddannelsesstøtte.
En sådan  

 afskæring af klageadgang ændrer ikke i den lovhjemlede klageadgang til  

 Ankenævnet for Uddannelsesstøtten over styrelsens afgørelse om grundlaget for  

 tildeling og beregning af støtten til en uddannelsessøgende.
Det foreslås endelig, at ministeren bemyndiges til at oprette et særligt  

 sagkyndigt nævn, der kan rådgive Styrelsen for Statens Uddannelsesstøtte ved  

 godkendelse af uddannelser i udlandet som støtteberettigende.
Nævnet skal  

 først og fremmest efter anmodning fra Styrelsen for Statens Uddannelsesstøtte  

 fastlægge vejledende retningslinier for godkendelse af uddannelser i udlandet  

 som støtteberettigende.
Nævnet skal desuden i særlige tilfælde efter  

 anmodning fra Styrelsen for Statens Uddannelsesstøtte udtale sig om  

 godkendelse af konkrete uddannelser i udlandet som støtteberettigende.
Nævnet  

 skal sammensættes af en snæver kreds af særligt sagkyndige inden for  

 erhvervsrettede uddannelser i Danmark.
 g. Ændring af bestemmelserne om forrentning af studielån efter  

 uddannelsens ophør.
 Den nuværende forrentningsbestemmelse for studielån, hvorefter studielån  

 efter uddannelsens ophør forrentes med en rente, der svarer til den til  

 enhver tid værende diskonto med et tillæg, der fastsættes på finansloven for  

 det pågældende år, foreslås ændret.
Efter forslaget skal gælden efter uddannelsens ophør forrentes med en  

 årlig rente, der svarer til diskontoen med et procenttillæg eller et  

 procentfradrag, som fastsættes på finansloven for det pågældende år.
Formålet  

 med ændringen er at skabe større frihed til på de årlige finanslove at  

 bestemme »tilskudselementet«.
 For at inddrage allerede optagne studielån i ordningen foreslås det, at  

 procenttillægget ikke kan overstige 1.
h.
Nedsættelse af stipendiesatsen for alle hjemmeboende  

 uddannelsessøgende, og bestemmelse om at uddannelsessøgende uden for  

 klippekortet får stipendium efter satsen for hjemmeboende, indtil udgangen af  

 den måned, hvori de fylder 20 år.
Forslagene har udgiftsbegrænsende effekt.
De er nødvendige, når der skal  

 opnås udgiftsneutralitet, fordi en række af de øvrige forslag er  

 udgiftsforøgende.
Der har været overvejet kombinationer af forslag med udgiftsbegrænsende  

 effekt.
De foreliggende forslag er valgt, fordi de fortrinsvis begrænser  

 støtten til unge uddannelsessøgende, hvis økonomiske behov må anses for at  

 være relativt mindre end ældre uddannelsessøgendes.
Den såkaldte unge-ydelse i bistandsloven udbetales efter samme satser som  

 uddannelsesstøtte, indtil de unge er 23 år.
For at opretholde unge-ydelsen på  

 det nuværende niveau, vil Socialministeriet samtidig med dette lovforslag  

 fremsætte et lovforslag, hvorefter ungereglerne i bistandsloven ændres,  

 således at bistandshjælpen til unge hjemmeboende ikke påvirkes af  

 nedsættelsen af hjemmeboendesatsen.
 Forslaget om, at uddannelsessøgende uden for klippekortet dvs. i første  

 ungdomsuddannelse får stipendium efter satserne for hjemmeboende, indtil de  

 fylder 20 år, modvirker, at de unge støttemodtagere, der typisk er under  

 gymnasial uddannelse eller i en skoleperiode under erhvervsuddannelse,  

 flytter hjemmefra reelt eller proforma, fordi de kan opnå højere støtte som  

 udeboende.
I de tilfælde, hvor de uddannelsessøgendes forældre bor langt fra  

 uddannelsesinstitutionen (over 20 km), eller hvor transportforholdene mellem  

 hjemmet og uddannelsesstedet er dårlige, vil uddannelsesinstitutionerne ved  

 dispensation kunne give den uddannelsessøgende stipendium efter  

 udeboendesats.
Dette gælder også i de tilfælde, hvor forhold i hjemmet, fx  

 pladsmangel eller sygdom, udelukker, at de uddannelsessøgende kan bo hjemme.
i.
Nye overgangsbestemmelser De foreslåede regler afskaffer gamle overgangsordninger og indebærer i  

 øvrigt, at stort set alle uddannelsessøgende skal behandles efter samme  

 regler efter den 1. januar 1993. Der er tale om en væsentlig forenkling både  

 administrativt og vejledningsmæssigt.
3. Økonomiske konsekvenser Udgangspunktet for den samlede omlægning er, at den skal være  

 udgiftsneutral.
De fleste liberaliserende forslag giver nye grupper af uddannelsessøgende  

 mulighed for at opnå SU og kan desuden medføre adfærdsændringer.
I sådanne  

 tilfælde kan der ikke ud fra statistisk materiale foretages beregninger over  

 udgiftskonsekvenserne.
Merudgifterne indgår derfor i de samlede udgiftsskøn  

 ud fra størrelsesvurderinger af de mulige merudgifter.
Det er endvidere  

 således, at der er en indbyrdes sammenhæng mellem merudgifter og besparelser  

 ved en række af forslagene, således at de økonomiske konsekvenser må opgøres  

 for forslagene under eet.
De enkelte forslag har følgende økonomiske  

 virkninger:
 - Forslaget om det reviderede klippekort er udgiftsforøgende, fordi nogle  

 uddannelsesforløb ikke længere vil være omfattet af klippekortbegrænsninger,  

 og fordi mulighederne for at bruge klippekortet til forskellige  

 uddannelsesforløb liberaliseres.
 - Forslagene om ændringer i ordningen om forsinkelsesklip og om forøgelse  

 af støttetiden i anledning af fødsel skønnes at være udgiftsneutrale.
- Forslaget om at ophæve afhængigheden af forældreindkomst inden for  

 klippekortet for 18-årige uddannelsessøgende er udgiftsforøgende.
Da 18-årige  

 uddannelsessøgende normalt befinder sig i deres første ungdomsuddannelse og  

 derfor uden for klippekortet, skønnes merudgifterne imidlertid at være  

 begrænsede.
Forslaget om at ændre tidspunktet for overgang til SU uafhængig  

 af forældreindkomst (afskaffelse af kvartalsreglen) og ændring af reglerne om  

 tidspunktet for, hvornår der opnås udeboendesats efter flytning (ligeledes  

 afskaffelse af kvartalsregel), er også udgiftsforøgende.
Det samme er  

 tilfældet med hensyn til forslaget om at forhøje den øvre grænse for  

 forældrenes indkomstgrundlag til 400.000 kr. årligt kombineret med en  

 forhøjelse af det månedlige mindstebeløb for stipendieudbetaling fra 100 kr.  

 til 300 kr.
 - Forslagene om revideret opsparingsordning inden for klippekortet,  

 bortfald af egen-formuebestemmelser, justering af fribeløbsgrænserne og  

 ophævelse af bestemmelsen om, at der maksimalt kan udbetales SU i en periode,  

 der svarer til den normerede uddannelsestid plus 24 måneder, er alle  

 udgiftsforøgende.
 - Overgangsreglerne er udgiftsforøgende, idet de generelt medfører  

 uændrede eller lempeligere indregning af tidligere støtteforbrug i forhold  

 til tidligere regler.
- Forslaget om at liberalisere adgangen til SU til uddannelser i udlandet  

 er udgiftsforøgende.
En del af merudgifterne kan imidlertid søges finansieret  

 via merbevilling til flere uddannelsespladser, og der kan modregnes en  

 besparelse ved at ændre reglerne om ordningen for tildeling af stipendier til  

 undervisningsafgift.
 Til finansiering af de samlede liberaliserende forslag forudsættes:
- en nedsættelse af hjemmeboendesatsen, - hjemmeboendesats til alle uddannelsessøgende under 20 år i deres første  

 ungdomsuddannelse (uden for klippekortet), bortset fra dispensationstilfælde.
Med en hjemmeboendesats på 1.790 kr. pr. måned er den samlede omlægning  

 beregnet til at være udgiftsneutral.
Dette forudsætter dog, at finansieringen  

 af flere studerende i udlandet indgår i forbindelse med finansieringen af  

 flere uddannelsespladser generelt.
 Merudgifter ved forslaget om ændring af bestemmelsen om forrentning af  

 studielån efter studietiden er ikke medregnet, idet merudgifterne vil afhænge  

 af, hvilken forrentning der fastsættes på de årlige finanslove.
 Forslaget er udgiftsneutralt i forhold til gældende fastsættelse, hvis  

 forrentningen fastlægges til diskontoen + 1 pct. (aktuelt 9,5 pct. + 1 pct.)  

 og giver følgende merudgifter, hvis forrentningen fastlægges til henholdsvis  

 diskontoen uden tillæg og diskontoen med fradrag af 1,5 pct.:
Diskonto uden tillæg Diskonto med fradrag 1,5 pct.
------- mio.kr. -------1992 18 46 1993 35 88 1994 41 102 1995 49 122 Merudgifterne i ligevægt, dvs. omkring år 2000 er skønnet til 76 mio.kr.  

 årligt, hvis forrentningen fastsættes til diskontoen uden tillæg, og 190  

 mio.kr., hvis man anvender diskontoen med fradrag af 1,5 pct.
 Regeringen vil, hvis lovændringen vedtages, på forslag til finanslov for  

 1992 stille forslag om uændret forrentning, dvs. diskonto + 1 pct., men  

 parterne er enige om, at spørgsmålet kan tages op til forhandling i  

 forbindelse med behandlingen af finanslovsforslaget.
 For at de samlede forslag kan blive udgiftsneutrale i 1992, forudsættes en  

 hjemmeboendesats på 1.790 kr. og en højeste forældreindtægtsgrænse på 350.000  

 kr. i 1992.
4. Administrative konsekvenser Forslagenes administrative konsekvenser omfatter på kort sigt følgende:
1) edb-omlægninger i 1991 og 1992 som følge af regelændringerne, 2) udarbejdelse af nyt og ekstra informationsmateriale i 1991 og 1992 om  

 regelomlægningerne, 3) liberalisering af adgangen til støtte i udlandet.
I 1992 skal der foretages væsentlige ændringer bl.a. i edb-programmerne  

 vedrørende klippekortet, angående kategorier, der skal have de forskellige  

 støttebeløb m.v.
Endvidere skal der udvikles konverteringsprogrammer, som kan  

 indplacere støttemodtagerne afhængig af tidligere og nuværende  

 ungdomsuddannelse.
 Herudover skal der til understøttelse af administrationen i forbindelse  

 med liberaliseringen af adgangen til studier i udlandet ske udvikling af et  

 edb-baseret registreringssystem, der indeholder oplysninger om uddannelser og  

 om uddannelsesinstitutioner i udlandet samt opbygning af et særligt  

 ansøgerarkiv, som bl.a. skal styre korrespondancen og kontrollen af  

 studieaktiviteten for de studerende ved institutioner i udlandet.
 Merudgifterne til drift omfatter primært edb-behandling (tastning, print  

 og efterbehandling af edb-blanketter) af flere ansøgningsskemaer især i 1992  

 som følge af en ekstraordinær indplacering af uddannelsessøgende, som ønsker  

 at bevare støtteretten, flere ændringsansøgninger på grund af frit fravalg af  

 klip, flere ansøgninger fra studerende i udlandet samt flere ansøgninger fra  

 uddannelsessøgende på grund af forhøjet forældreindtægtsgrænse, en tidligere  

 forældreuafhængighed og et udvidet forældreuafhængighedsbegreb.
Opgaverne i forbindelse med liberaliseringen af adgangen til studier i  

 udlandet kræver permanent ekstra bemanding.
Hertil kommer ekstra personale i  

 en overgangsperiode i forbindelse med omlægningerne i øvrigt.
Til gengæld vil  

 en række administrative opgaver på længere sigt kunne reduceres som følge af  

 omlægningerne.
 De administrative merudgifter ved forslagene er derfor budgetteret  

 således:
1991 1992 1993 1994 ------- mio.kr. -------Lønsum 0,3 1,8 1,0 - Edb-udvikling og drift 0,1 1,3 0,2 - Øvrig administration 0,6 1,0 0,2 - I alt 1,0 4,1 1,4 - Bemærkninger til lovforslagets enkelte bestemmelser Til § 1 Til nr. 1 For at finansiere de foreslåede liberaliseringer, herunder forhøjelse af  

 den øvre grænse for forældrenes indkomstgrundlag, er det bl.a. nødvendigt at  

 nedsætte stipendiesatsen til hjemmeboende støttemodtagere.
Der henvises til  

 de almindelige bemærkninger.
Til nr. 2 og 3 Alle uddannelsessøgende, som er i den første ungdomsuddannelse, får uanset  

 bopælsstatus stipendium efter satsen for hjemmeboende indtil udgangen af den  

 måned, hvori de fylder 20 år.
Undervisnings- og forskningsministeren foreslås bemyndiget til at  

 fastsætte regler om, at den aktuelle uddannelsesinstitution træffer den  

 endelige administrative afgørelse i medfør af lovens § 23, stk. 2, om  

 fravigelse af aldersbetingelsen for udeboende 18- og 19-årige  

 støttemodtagere, - hvis den normale transportvej er 20 km eller derover mellem  

 uddannelsesinstitutionen og forældrenes eller den ene af forældrenes bopæl,  

 eller transporttiden med offentlige transportmidler overstiger 75 minutter  

 mellem uddannelsesinstitutionen og forældrenes eller den ene af forældrenes  

 bopæl, - hvis støttemodtageren har forsørgelsespligt for et barn, som bor hos  

 støttemodtageren, eller - hvis der foreligger ganske særlige sociale omstændigheder for  

 forældrene, fx trange boligforhold eller langvarig sygdom.  

 Uddannelsesinstitutionen kan til brug for afgørelsen om nødvendigt indhente  

 en udtalelse fra de sociale myndigheder herom.
Ved afstandskriteriet er der sket en koordinering med bestemmelserne for  

 skolehjem.
Uddannelsessøgende, som bor på skolehjem, vil automatisk kunne få  

 stipendium med udeboendesatsen i det omfang, de er optaget på skolehjemmet på  

 grundlag af et afstandskriterium.
Til nr. 4 og nr. 5 Om det samlede forslag til omlægning af metoden for beregning af  

 støttetid, dvs. klippekortsystemet, henvises til de almindelige bemærkninger.
 Nr. 4 angår uddannelsesstøtte uden for klippekortsystemet, mens nr. 5  

 angår uddannelsesstøtte inden for klippekortet.
Til nr. 4 Med forslagets § 2 a afskaffes klippekortsystemet for uddannelsessøgende,  

 der undervises på folkeskoleniveau, ved almen voksenuddannelse på samme  

 niveau som folkeskolens afsluttende prøver og uddannelsessøgende i  

 ungdomsuddannelse, indtil den første ungdomsuddannelse er afsluttet.
De uddannelsessøgende kan herefter få støtte til omprøver og lignende  

 forsinkelser af studietiden uden de begrænsninger, der følger af  

 klippekortsystemet.
Det vil endvidere ikke medføre indskrænkninger i senere  

 støttemuligheder, at de uddannelsessøgende afbryder uddannelsen.
 Støtte til erhvervsuddannelser og andre tilsvarende elevuddannelser ydes  

 kun i skoleperioder, hvor de uddannelsessøgende ikke får elevløn.
Uddannelsesstøtten til 18-årige uddannelsessøgende, der er omfattet af  

 bestemmelsen, vil fortsat være afhængig af forældreindkomst.
Se i øvrigt den  

 under nr. 31 foreslåede ændring af § 9, stk. 1, der medfører, at de  

 uddannelsessøgende bliver uafhængige af forældrenes økonomiske forhold ved  

 udgangen af den måned, hvori de fylder 19 år mod hidtil ved udgangen af det  

 kvartal, hvori de fylder 19 år.
Se også den under nr. 32 foreslåede ændring  

 af § 9, stk. 3, hvorefter den øvre grænse for forældrenes indkomstgrundlag  

 forhøjes, som medfører, at flere 18-årige end i dag kan få stipendium.
 Der gives kun støtte efter bestemmelsen til den første ungdomsuddannelse.  

 En efterfølgende ungdomsuddannelse vil enten være omfattet af bestemmelserne  

 i den under nr. 5 foreslåede § 3 (klippekortsystemet) eller ikke være  

 støtteberettigende.
Hvis den efterfølgende ungdomsuddannelse er erhvervsrettet, bliver de  

 uddannelsessøgende automatisk omfattet af klippekortet.
Det forudsættes, at  

 de erhvervsgymnasiale uddannelser i denne henseende, betragtes som  

 erhvervsrettede.
Hvis den efterfølgende ungdomsuddannelse ikke er  

 erhvervsrettet, er den kun støtteberettigende, hvis den er omfattet af den  

 under nr. 5 foreslåede § 3, stk. 1, nr. 2 og 3.
 Det foreslås, at undervisnings- og forskningsministeren bemyndiges til at  

 fastsætte regler om, hvilke uddannelser der er omfattet af bestemmelsen, og  

 om, hvad der i relation til uddannelsesstøtte betragtes som en samlet  

 ungdomsuddannelse.
 Forslaget, om at undervisnings- og forskningsministeren kan fastsætte  

 regler om, hvad der betragtes som en samlet ungdomsuddannelse, giver mulighed  

 for, at undervisnings- og forskningsministeren i støttemæssig henseende kan  

 fastsætte, hvornår en række enkeltfag kan betragtes som en samlet  

 ungdomsuddannelse, og kan bestemme, at kortere, afsluttede ungdomsuddannelser  

 kan suppleres med yderligere ungdomsuddannelse, før der er tale om en samlet,  

 afsluttet ungdomsuddannelse i støttemæssig henseende.
Til nr. 5 Bestemmelserne om beregning af støttetiden, dvs. om klippekortsystemet, i  

 den foreslåede § 3 omfatter erhvervsrettet uddannelse, dvs. videregående  

 uddannelse og erhvervsrettet ungdomsuddannelse for uddannelsessøgende, der  

 allerede har afsluttet een ungdomsuddannelse.
Der henvises til forslagets  

 stk. 1, nr. 1.
 Det foreslås i stk. 7, nr. 1, at undervisnings- og forskningsministeren  

 bemyndiges til at fastsætte regler om, hvilke uddannelser der er omfattet af  

 bestemmelsen.
Ud over erhvervsrettet uddannelse omfatter klippekortet efter forslaget  

 også uddannelse efter den første afsluttede ungdomsuddannelse, der er  

 nødvendig for at gennemføre en videregående uddannelse.
Sådan uddannelse er  

 efter de gældende regler omfattet af klippekortet til ungdomsuddannelse.  

 Dette medfører i en række tilfælde, at det ikke er muligt at få  

 uddannelsesstøtte til uddannelsen, hvis der er modtaget støtte i den første  

 ungdomsuddannelse.
Efter forslagets stk. 1, nr. 2, kan uddannelsessøgende, der har gennemført  

 en uddannelse efter lov om erhvervsuddannelser eller hertil svarende  

 elev-/lærlingeuddannelse, få uddannelsesstøtte til gymnasial uddannelse, der  

 er nødvendig for at gennemføre en videregående uddannelse.
Som eksempel herpå  

 kan nævnes den faglærte, der går på hf, fordi den pågældende ønsker at blive  

 jurist.
Der ydes kun uddannelsesstøtte til nødvendig gymnasial uddannelse,  

 dvs. maksimalt i 2 år, fordi det er muligt at gennemføre en gymnasial  

 uddannelse på studenterkursus eller hf på 2 år.
Efter denne bestemmelse kan  

 faglærte også gennemføre adgangskursus til teknikum.
Efter forslagets stk. 1, nr. 3, kan gymnasialt uddannede få  

 uddannelsesstøtte til værkstedskurser, som er en forudsætning for at  

 gennemføre teknikumingeniøruddannelsen og teknikeruddannelser.
Sådan  

 supplering har hidtil været omfattet af ordningen om forsinkelsesklip til  

 ungdomsuddannelser.
Gymnasialt uddannede kan også få uddannelsesstøtte til  

 uddannelsessupplering i fag, som er nødvendige for at opfylde de krav, der  

 stilles ved en videregående uddannelse.
Det er dog en forudsætning, at fagene  

 er adgangsbetingelse til en videregående uddannelse og ikke er gennemført på  

 det krævede niveau i forbindelse med den gymnasiale uddannelse.
 Efter forslagets stk. 7, nr. 1, kan undervisnings- og forskningsministeren  

 fastsætte regler om, hvilke uddannelser der er omfattet af stk. 1, nr. 2 og  

 3, herunder om, hvad der er nødvendigt for at gennemføre en videregående  

 uddannelse.
 De hidtil gældende regler og principper bag klippekortsystemet er i  

 hovedtræk videreført i den foreslåede § 3.
 Som hidtil gives der støtte i en periode, der svarer til den normerede  

 uddannelsestid med fradrag af perioder, hvori der tidligere er modtaget  

 uddannelsesstøtte eller lignende støtte til uddannelse, der er omfattet af  

 bestemmelsen.
 På nogle punkter foreslås det imidlertid, at klippekortsystemet ændres.
Efter forslagets stk. 3, nr. 2, vil støttetid til nødvendig  

 uddannelsessupplering ikke blive trukket fra ved tildeling af støttetid  

 (klip) til den efterfølgende videregående uddannelse, når der i den  

 gymnasiale uddannelse ikke var mulighed for det nødvendige tilvalg på den  

 valgte linje eller på den valgte skole.
Men hvis uddannelsessuppleringen  

 viser sig ikke at være nødvendig, f.eks. fordi den uddannelsessøgende nu  

 vælger en uddannelse, der ikke forudsætter det gennemførte uddannelsesforløb,  

 vil de klip, der er brugt - i overensstemmelse med det almindelige  

 klippekortprincip - blive trukket fra, når der tildeles klip til den  

 videregående uddannelse.
Et andet eksempel på »overflødig«  

 supplering vil være de kurser, som en uddannelsessøgende tager for at forøge  

 chancerne for at blive optaget ved en uddannelse med adgangsbegrænsning, selv  

 om den pågældende i forvejen opfylder adgangsbetingelserne.
 Efter forslagets stk. 7, nr. 2, kan undervisnings- og forskningsministeren  

 fastsætte regler om fradrag af støttetid for sådan uddannelse i den normerede  

 uddannelsestid for en igangværende videregående uddannelse.
 Endvidere foreslås nogle ændringer i ordningen om forsinkelsesklip  

 (populært kaldet fjumreklip). De gældende bestemmelser herom findes i § 3,  

 stk. 3-6, hvorefter den uddannelsessøgende kan bruge 12 klip i alt til  

 studieskift og omprøver.
Også efter forslaget skal der være en »pulje« på i alt 12 klip  

 til forsinkelse.
Men ud over klip til studieskift og omprøver omfatter  

 »puljen« efter forslaget også klip til uddannelsessupplering.
 Efter forslagets stk. 3, nr. 3, er det fortsat en betingelse for at få  

 forsinkelsesklip i forbindelse med studieskift, at uddannelsen afbrydes inden  

 for de første 12 måneder, men det kræves ikke som i den gældende § 3, stk. 4,  

 at der er tale om den første afbrudte uddannelse.
Forslagets stk. 4, nr. 1, om, at uddannelsessupplering medregnes i  

 klippekortet i forbindelse med videregående uddannelse, er ny.
Der gives  

 således støtte efter denne bestemmelse til nødvendig uddannelsessupplering,  

 der er omfattet af det forslåede stk. 1, nr. 3, men ikke af det foreslåede  

 stk. 3, nr. 2. Efter de gældende bestemmelser ydes støtte til sådan  

 supplering efter bestemmelserne om støtte til ungdomsuddannelser inden for  

 ordningen om forsinkelsesklip (»fjumreklip«).
Med bestemmelsen i stk. 4, nr. 2, bevares muligheden for at forlænge  

 støttetiden som følge af forsinkelse i forbindelse med ikke-beståede prøver.  

 I de gældende bestemmelser er mulighederne for at give yderligere støtte  

 imidlertid bundet til, at prøver er »ikke bestået«.
Denne binding  

 er opgivet i forslaget.
Det er hensigten i vidt omfang at overlade afgørelsen  

 af, om støttetiden skal forlænges, til uddannelsesinstitutionerne, sådan at  

 institutionerne inden for regler, der fastsættes af undervisnings- og  

 forskningsministeren, skal vurdere, hvilke former for forsinkelse der bør  

 udløse ekstra støttetid, og da hvor meget ekstra støttetid der bør gives.
Der  

 henvises til forslagets stk. 7, nr. 3, hvorefter ministeren kan fastsætte  

 regler om forlængelse af støttetiden, og den under nr. 40 forslåede  

 bestemmelse, hvorefter ministeren kan give en uddannelsesinstitution hjemmel  

 til at fastsætte nærmere regler om forlængelse af støttetiden og om  

 studieaktivitet som betingelse for uddannelsesstøtte.
Efter forslagets stk. 6 kan støttetiden forlænges med 6 måneder i  

 forbindelse med fødsel, hvis der ikke samtidig er bevilget orlov fra  

 uddannelsen.
Hvis de uddannelsessøgende holder orlov, er de omfattet af  

 bistandslovens bestemmelser om kontanthjælp.
Efter den hidtil gældende dispensationspraksis er der blevet tildelt 6  

 ekstra klip til kvindelige uddannelsessøgende ved studieforsinkelse i  

 forbindelse med fødsel.
Det er hensigten som hidtil at forlænge støttetiden  

 for kvindelige uddannelsessøgende i forbindelse med fødsel.
De pågældende  

 bestemmer selv, hvordan den ekstra støttetid fordeles før og efter fødslen.  

 De kvindelige støtteberettigede uddannelsessøgende skal endvidere kunne  

 bestemme, at denne ekstra støttetid helt eller delvis skal tildeles faderen,  

 hvis han også er støtteberettiget.
Er en uddannelsessøgende syg i forbindelse  

 med graviditet og fødsel, kan der som hidtil gives dispensation til ekstra  

 klip under sygdommen.
 Endelig foreslås klippekortsystemet ændret, sådan at de  

 uddannelsessøgende, der er omfattet af klippekortet, kan få uddannelsesstøtte  

 uafhængigt af forældreindkomst også som 18-årige (efter udgangen af det  

 kvartal, hvori de fylder 18 år og dermed bliver berettigede til  

 uddannelsesstøtte). Der henvises til den under nr. 31 foreslåede ændring af §  

 9, stk. 1.
Til nr. 6 Med bestemmelsen tydeliggøres den udvidede adgang til fravalg af månedlig  

 støtte, som fulgte af de ændringer af lov om statens uddannelsesstøtte, som  

 blev gennemført ved lov nr. 859 af 20. december 1989 med virkning fra den 1.  

 januar 1991. Den enkelte støttemodtager har fra denne dato fået et større  

 selvstændigt ansvar for at regulere sine støtteudbetalinger såvel efter  

 løbende egenindkomst som efter status i øvrigt (ude-/hjemmeboende og  

 studieaktivitet) sammenholdt med det for støtteåret sammenlagte fribeløb.
Sammen med reglen i § 8 a, stk. 2, nr. 1, (som er foreslået ændret ved §  

 1, nr. 20), medfører ændringen, at enhver fravalgt månedlig støtte nu  

 automatisk giver en forhøjelse med 7.000 kr. af det normale månedlige  

 fribeløb på 3.135 kr. (1991-niveau), dvs. til et månedligt fribeløb på 10.135  

 kr.
Hidtil har det kun været muligt at fravælge 4 måneder med forhøjet  

 fribeløb ved de videregående uddannelser.
 Fravalg af støtte, der modtages efter den foreslåede § 2 a (nr. 4), dvs.  

 uden for klippekortet, kan ikke senere anvendes til at forlænge støttetiden  

 for uddannelser, hvortil støtte oppebæres i medfør af den foreslåede  

 ny-affattede § 3 (nr. 5), dvs. inden for klippekortet.
 At begrænsningen på 4 måneder med forhøjet fribeløb ved opsparing af  

 månedlig støtte hermed fjernes, vil betyde en lettelse i vejledningen af de  

 uddannelsessøgende og en beregningsmæssig lettelse for dem, når de skal tage  

 stilling til, hvor mange månedlige støtterater de bør fravælge under hensyn  

 til deres egenindkomst og det beregnede fribeløb, så de undgår  

 tilbagebetalingskrav.
 Ændringen vil endvidere være en administrativ forenkling og vil derudover  

 styrke opsparingsincitamentet og dermed kunne give udgiftsreduktion på  

 kortere sigt.
Til nr. 7 og 9 Adgangen til at få opsparet støtte udbetalt som støtte med dobbelt sats  

 (dobbeltklip) udvides fra kun at omfatte studerende på kandidatuddannelser  

 (uddannelser med normeret studietid på mere end 48 måneder) til at omfatte  

 alle uddannelsessøgende i erhvervsrettede uddannelser, hvortil oppebæres  

 støtte i medfør af den foreslåede ny-affattede § 3 (nr. 5), dvs. inden for  

 klippekortet.
 Ændringen vil betyde en vejledningsmæssig lettelse i forbindelse med  

 opsparingsordningen og ligestiller uddannelsessøgende i uddannelser af  

 forskellig varighed.
 Støtte med dobbelt sats kan fortsat kun opnås i det afsluttende  

 uddannelsesår, og eventuelt uforbrugte månedlige støtterater, som er tildelt  

 i forbindelse med forsinkelser, kan ikke anvendes til at få udbetalt støtte  

 med dobbelt sats.
 Denne liberalisering må forventes at medføre udgiftsreduktion på kortere  

 sigt, men merudgifter på lidt længere sigt.
Til nr. 11 Stipendium som tilskud til dækning af en undervisningsafgift svarende til  

 85 pct. af den faktiske undervisningsafgift, dog højst 1.250 kr.  

 (1991-niveau) pr. måned, bevares med nogle ændringer.
 Der henvises til de almindelige bemærkninger vedrørende ministerens  

 mulighed for at bestemme, at godkendelse af en uddannelse som  

 støtteberettigende ikke omfatter stipendium som tilskud til dækning af  

 undervisningsafgift.
 Det foreslås også, at der af administrative grunde foretages en mindre  

 ændring af beregningen af dette stipendium.
 Efter forslaget skal det månedlige stipendium altid beregnes på grundlag  

 af 1/12 af den faktiske undervisningsafgift beregnet på årsbasis.
Efter de gældende regler gives der ikke støtte i juli måned til  

 uddannelsessøgende, hvis uddannelse afsluttes i juni måned.
Efter praksis  

 gives der imidlertid de uddannelsessøgende fuld dækning (inden for maksimum)  

 for den årlige undervisningsafgift, selvom de kun har fået 11 måneders støtte  

 i det sidste skoleår.
Der er tale om en administrativ besværlig manuel  

 ændring i det enkelte tilfælde.
Når en uddannelsessøgende begynder på sidste  

 skoleår, skal undervisningsafgiften omberegnes.
Det sker ved, at styrelsen  

 for hver enkelt uddannelsessøgende går ind og ændrer den undervisningsafgift,  

 der lægges til grund ved beregningen, fra 1/12 til 1/11 af den faktiske  

 årlige undervisningsafgift.
 Den påtænkte ændring vil ikke få betydning for støttetildelingen i de  

 tilfælde, hvor en beregning på grundlag af 1/12 af den faktiske årlige  

 undervisningsafgift fører til, at der tildeles maksimal undervisningsafgift.  

 Er undervisningsafgiften ved en flerårig uddannelse lavere, vil ændringen  

 betyde en nedsættelse af det stipendium, der ydes som tilskud til delvis  

 dækning af undervisningsafgiften i det sidste uddannelsesår, typisk med 1/12.  

 Det bemærkes specielt, at denne påtænkte ændring som oftest vil være uden  

 indflydelse på støtten til uddannelser i udlandet, hvor undervisningsafgiften  

 normalt ligger højere end maksimumsbeløbet.
Til nr. 12 og 13 Redaktionelle ændringer som følge af nr. 14.
Til nr. 14 Bestemmelsen er overflødig efter den foreslåede ændrede affattelse af  

 lovens § 3, jf. bemærkningerne til nr. 5.
Til nr. 15 Redaktionel ændring som følge af nr. 18.
Til nr. 16 og 17 Der henvises til de almindelige bemærkninger.
 Det foreslås, at reglerne om støtte til uddannelsessøgende til uddannelser  

 i udlandet optages i en selvstændig bestemmelse.
 Den hidtidige bemyndigelse for undervisnings- og forskningsministeren til  

 at fastsætte regler for godkendelser foreslås videreført.
Det foreslås endvidere, at ministeren bemyndiges til at fastsætte særlige  

 regler om støtten, herunder støttetiden.
Ministeren vil herved få  

 bemyndigelse til at bestemme, at alle uddannelser i udlandet som hovedregel  

 skal være omfattet af klippekortet.
Indtil indførelsen af det nye klippekort  

 (dvs. i perioden fra den 1. juli 1992 til den 31. december 1992) vil støtten  

 til uddannelser i udlandet (som hovedregel) blive omfattet af klippekortet  

 for de videregående uddannelser.
Af kontrolhensyn kan det bestemmes, at det  

 skal være en »ren klippekortmodel«, dvs. uden ekstra klip  

 (forsinkelsesklip) i forbindelse med ikke-beståede prøver eller lignende  

 forsinkelse af uddannelsen og studieskift.
Dette skal gælde hvor den  

 uddannelsessøgende i udlandet forsinkes af en ikke bestået prøve eller ønsker  

 at skifte til en anden uddannelse i udlandet.
Den uddannelsessøgende skal  

 heller ikke kunne få ekstra klip til en ny uddannelse i Danmark, hvis  

 uddannelsen i udlandet afbrydes inden for det første år.
Til nr. 18 Efter den gældende bestemmelse indgår i egenindkomsten 75 pct. af den del  

 af støtteansøgers skattepligtige formue, som overstiger 100.000 kr. (104.505  

 kr. i 1991-niveau) pr. 31. december i støtteåret med fradrag af beløb  

 opsparet i henhold til lov om uddannelsesopsparing.
 Denne formuegrænse er helt uden betydning for den studiemæssige adfærd, og  

 den er af yderst marginal betydning for støtteudgifterne.
 Den kan derimod have en negativ betydning for opsparing før uddannelsen.  

 Grænsen kan virke tilfældig i forhold til uddannelsessøgende, som ejer egen  

 bolig, eller som har sparet op for at kunne etablere selvstændig virksomhed  

 efter uddannelsens afslutning, fx elever i landbrugsuddannelserne.
I stedet for at hæve grænsen, hvorved den marginale støttebegrænsende  

 betydning forsvinder, foreslås formuegrænsen helt fjernet som led i  

 regelforenkling.
Herved fjernes dog et af trangskriterierne i loven.  

 Formueindtægter, herunder lejeværdi af egen bolig, medregnes fortsat i  

 egenindkomsten, som er enhver positiv indkomst, som indgår i den personlige  

 indkomst og kapitalindkomsten.
Formueafkast vil således indgå i  

 egenindkomsten, så den - formentlig minimale - gruppe uddannelsessøgende med  

 betydelig formue under alle omstændigheder tildeles nedsat eller slet ingen  

 uddannelsesstøtte.
Til nr. 19 Redaktionel ændring som følge af nr. 23 og nr. 31.
Til nr. 20 Tillægget til det normale månedlige fribeløb på 3.135 kr. (1991-niveau)  

 for måneder, hvori støttemodtager - har fravalgt støtte, - er bevilget orlov fra en støtteberettigende uddannelse, - ikke har opfyldt støttebetingelsen om studieaktivitet eller - har været i ikke-støtteberettigende praktik, foreslås forhøjet, fordi enkelte elevgruppers månedsløn i praktiktiden er  

 på knap 10.000 kr.
Efter forslaget vil det månedlige fribeløb i de aktuelle  

 måneder være på 10.135 kr. (1991-niveau).
 Det er af betydning såvel af administrative grunde som for at modvirke, at  

 de uddannelsessøgende i spekulativt øjemed skulle bringe sig i situationer,  

 som ville kunne medføre højere tillæg til det normale fribeløb, at der for de  

 nævnte 4 situationer gælder samme fribeløb.
Til nr. 21 For at en uddannelsessøgende kan få maksimalt stipendium og studielån, må  

 egenindkomsten i støtteåret ikke overstige et samlet beløb (fribeløbet), som  

 svarer til 3.135 kr. (1991-niveau) pr. måned.
Dette månedlige fribeløb  

 forhøjes i visse situationer, jf. bemærkningerne til nr. 20.
Tillægget til det normale månedlige fribeløb for måneder, - hvori en støttemodtager ikke gennemgår en støtteberettigende uddannelse,  

 ikke opfylder aldersbetingelsen eller oppebærer anden offentlig støtte, som  

 tilsigter at dække leveomkostninger, - som er støtteberettigende, men hvori støtte ikke kan udbetales, fordi  

 hele støttetiden er forbrugt, eller - hvori den uddannelsessøgende er under uddannelse, men ikke er dansk  

 statsborger eller ikke er sidestillet med danske statsborgere, foreslås forhøjet på grund af kritik af, at det nuværende månedlige  

 fribeløb på 15.675 kr. (1991-niveau) ligger under »normallønnen«  

 for visse grupper af færdiguddannede, især læger, civilingeniører og visse  

 faglærte arbejdere.
Efter den foreslåede forhøjelse vil det månedlige  

 fribeløb for de aktuelle måneder være 18.135 kr. (1991-niveau).
 Et sammenlagt fribeløb for hele støtteåret er nødvendigt, for at man kan  

 gennemføre en automatisk indkomstkontrol med dataoplysninger fra  

 skattemyndighedernes registre.
Til nr. 22 En ændring af redaktionel karakter.
Det fremgår nu udtrykkeligt af  

 bestemmelsen, at der ikke sker forhøjelse af fribeløbet for måneder, hvori  

 den uddannelsessøgende er i støtteberettigende uddannelse i udlandet.  

 Endvidere en ændring som følge af nr. 23, og som indebærer, at  

 uddannelsessøgende har et samlet månedligt fribeløb på 18.135 kr.  

 (1991-niveau) for de måneder i støtteåret, hvori aldersbetingelsen i lovens §  

 7, stk. 1, nr. 2, jf. stk. 2, ikke er opfyldt.
Til nr. 23 Fastsættelsen af et månedligt fribeløb på 3.135 kr. (1991-niveau) uden  

 mulighed for forhøjelse for de (18-årige) uddannelsessøgende, har vist sig  

 uhensigtsmæssig, da aflønningen i praktikperioder i løbet af uddannelsen er  

 på mellem 6.000 kr. og 10.000 kr. pr. måned.
Bestemmelsen forslås derfor  

 ophævet.
Der henvises til bemærkningerne til nr. 20 og 21.
 Af hensyn til de 18-årige uddannelsessøgende, som allerede i 1991, hvor  

 fribeløbet første gang har virkning, er i lønnet praktik med en månedlig  

 aflønning på mere en det normale fribeløb, foreslås denne ændring gennemført  

 med virkning fra den 1. januar 1991.
Til nr. 24-25 Redaktionelle ændringer som følge af nr. 23.
Til nr. 26 Redaktionelle ændringer som følge af nr. 28 og nr. 18.
Til nr. 27 Redaktionel ændring som følge af nr. 23.
Til nr. 28 Af forenklings- og liberaliseringsgrunde foreslås det at ophæve  

 bestemmelsen om, at der intet fribeløb fastsættes for måneder, hvori støtte  

 udbetales med dobbelt sats.
Til nr. 29 og 30 Redaktionelle ændringer som følge af nr. 23 og nr. 28.
Til nr. 31 Forældreindkomstafhængigheden foreslås ophævet for uddannelsessøgende, som  

 indplaceres i det under nr. 5 foreslåede nye klippekort.
Dette vil betyde en  

 ganske væsentlig forenkling af støtteadministrationen, og det vil skabe  

 større lighed for uddannelsessøgende inden for samme uddannelse.
 Kvartalsreglen for 19-årsgrænsen for støttemodtagere, som herefter er  

 afhængige af forældrenes økonomiske forhold, foreslås erstattet af den indtil  

 den 1. august 1989 gældende månedsregel. Ændringen vil give en mere  

 forståelig og rimelig regel, da forskelsbehandling med hensyn til  

 støttetildeling (fra 0 til 2 måneders støtte), afhængig af fødselsdato,  

 ophører.
Kvartalsprincippet i forbindelse med alderskriteriet for at få  

 uddannelsesstøtte, jf. lovens § 7, stk. 2, (støtte fra udgangen af det  

 kvartal, hvori den uddannelsessøgende fylder 18 år) opretholdes.
Dette  

 harmonerer med, at ydelser efter reglerne om børnefamilieydelse og  

 børnetilskud først bortfalder med udgangen af det kvartal, hvori den unge er  

 fyldt 18 år.
Til nr. 32 Efter de nugældende regler får 18-årige uddannelsessøgende ikke  

 stipendium, hvis forældrenes indkomstgrundlag overstiger 287.074 kr.  

 (1991-niveau). Er forældrenes samlede indkomstgrundlag under 175.254 kr., kan  

 en 18-årig uddannelsessøgende modtage maksimalt stipendium.
I intervallet  

 mellem 175.254 kr. og 287.074 kr. nedsættes stipendiet.
 Uddannelsessøgende, hvis stipendium nedsættes eller bortfalder på grund af  

 forældrenes økonomiske forhold, kan dog optage studielån med et beløb, som  

 svarer til nedsættelsen, eller øge egenindkomsten med det nedsatte beløb, jf.  

 lovens § 9, stk. 4. De 18-åriges tilbøjelighed til at optage lån er meget  

 begrænset.
 Indkomstgrundlagsgrænsen på 287.074 kr. foreslås forhøjet til 400.000 kr.,  

 og det månedlige mindstebeløb, hvormed stipendieudbetaling sker, agtes i  

 medfør af lovens § 5 a, nr. 3, fastsat til 300 kr. i stedet for som hidtil  

 100 kr.
Til nr. 33 Redaktionelle ændringer som følge af nr. 23.
Til nr. 34 Konsekvensændring af nr. 31.
Til nr. 35 På baggrund af liberaliseringen af bestemmelserne om fravalg af støtte, så  

 ethvert fravalg altid giver et forhøjet fribeløb, jf. bemærkningerne til nr.  

 6 og 20, præciseres det med den foreslåede bestemmelse, at støttetid (klip)  

 altid fortabes, selv om støtte (såvel stipendium som studielån), som er  

 oppebåret med rette, frivilligt tilbagebetales helt eller delvis, uanset  

 tidspunktet for tilbagebetalingen.
Det samme gælder, hvis støtten helt eller  

 delvis bortfalder og søges tilbagebetalt i forbindelse med den endelige  

 støttetildeling efter støtteårets udløb.
Til nr. 36 Af ordensmæssige grunde foreslås bestemmelsen ophævet for at modvirke  

 gentagelse, jf. lovens § 13, stk. 3, 2. pkt.
Til nr. 37 Lovens forrentningsbestemmelse for så vidt angår studielån blev ændret ved  

 lov nr. 859 af 20. december 1989 med virkning for lån optaget den 1. januar  

 1991 og senere, så gælden efter uddannelsestidens ophør forrentes med en  

 årlig rente svarende til den til enhver tid fastsatte officielle diskonto med  

 et procenttillæg, som fastsættes på finansloven for det pågældende år.
Siden  

 Nationalbanken var gået over til at anvende andre pengepolitiske midler,  

 havde diskontoen været uændret (7 pct. siden 1983). Der var herved risiko  

 for, at vilkårene for studielån efterhånden ville blive så favorable, at brug  

 af lånesystemet til ikke-uddannelsesmæssige formål blev almindeligt.  

 Forrentningen skulle i princippet følge markedsrenten, men med et  

 begunstigende element.
 Siden denne lovændring har Nationalbanken gradvist hævet diskontoen for at  

 bringe den op på markedsniveau, og den er nu 9,5 pct.
Forrentningsbestemmelsen foreslås nu ændret, så gælden efter  

 uddannelsestidens ophør forrentes med en årlig rente svarende til den til  

 enhver tid fastsatte officielle diskonto med et procenttillæg eller  

 procentfradrag, som fastsættes på finansloven for det pågældende år, for at  

 skabe større frihed for at bestemme »tilskudselementet« på de  

 årlige finanslove.
Det fastholdes, at udgangspunktet fortsat er  

 markedsrenten, som den kommer til udtryk gennem den officielle diskonto, men  

 der gives mulighed for at bestemme en forrentning på eller under diskontoen  

 ved fastlæggelse af et procentfradrag, hvor der efter den gældende  

 bestemmelse alene kan fastsættes et procenttillæg.
 For at kunne ændre de allerede optagne studielån foreslås det, at  

 procenttillægget ikke kan overstige 1. (For studielån optaget før den 1.  

 januar 1991 er det udtrykkeligt fastsat i loven, at de forrentes med  

 diskontoen plus 1 pct.). Herved opnås samtidig, at berettigede forventninger  

 til forrentningen af allerede optagne lån ikke skuffes.
Til nr. 38 Ændringerne foreslås af sproglig-systematiske grunde, jf. lovens § 13 b,  

 stk. 2.
Til nr. 39 Efter den foreslåede § 2 a (nr. 4) kan uddannelsessøgende uden begrænsning  

 få uddannelsesstøtte til den første ungdomsuddannelse.
Det vil derfor påhvile  

 den uddannelsessøgende i ansøgningen om støtte under sædvanligt strafansvar  

 at afgive erklæring om, hvorvidt vedkommende har afsluttet en  

 ungdomsuddannelse, som er omfattet af den foreslåede § 2 a.
Det foreslås at  

 tilvejebringe hjemmel for Styrelsen for Statens Uddannelsesstøtte til hos  

 statslige, kommunale og amtskommunale myndigheder samt private  

 uddannelsesinstitutioner at indhente oplysninger til brug ved afgørelser om  

 støtteberettigelse efter § 2 a.
Undervisnings- og forskningsministerens  

 bemyndigelse til at fastsætte regler foreslås udvidet i konsekvens heraf.  

 Styrelsen får med den foreslåede bestemmelse, eventuelt stikprøvevis,  

 mulighed for at kontrollere de afgivne oplysninger ved at sammenholde dem med  

 personnummerbaserede dataoplysninger i registre over gennemførte uddannelser.
Til nr. 40 Som det fremgår af de almindelige bemærkninger, tilsigtes på det  

 administrative område en væsentlig decentralisering af opgaver og  

 beslutningskompetence.
For at give lovgivningsmæssig mulighed herfor foreslås  

 det, at ministeren, som et led i decentraliseringen, får mulighed for at  

 bestemme, at uddannelsesinstitutionerne - inden for regler fastsat af  

 ministeren - kan fastsætte regler om tildeling af forsinkelsesklip og om  

 studieaktivitet som betingelse for uddannelsesstøtte.
Der bliver herved bedre  

 mulighed for at tilpasse støttetildelingen til de konkrete studieordninger.
Til nr. 41 Der henvises til de almindelige bemærkninger.
Det foreslås, at undervisnings- og forskningsministeren bemyndiges til at  

 afskære den hidtidige uformaliserede adgang til at klage til ministeriet over  

 Styrelsen for Statens Uddannelsesstøttes afgørelser om godkendelse af  

 uddannelser i udlandet som støtteberettigende.
Afgørelser om godkendelse af  

 uddannelser som støtteberettigende baseres i meget høj grad på særlig  

 sagkyndighed, som ministeriet ikke i realiteten har mulighed for at prøve.
Det foreslås endvidere, at ministeren bemyndiges til at oprette et særligt  

 sagkyndigt nævn.
Nævnet skal rådgive Styrelsen for Statens Uddannelsesstøtte  

 med hensyn til godkendelse af uddannelser i udlandet som støtteberettigende  

 både i form af generelle retningslinier og i enkelte konkrete tilfælde.
Til § 2 Til stk. 1 Ad nr. 1 henvises til bemærkninger til § 1, nr. 23.
 Ændring af hjemmeboendesatsen og tillæg til det normale fribeløb samt  

 ophævelsen af bestemmelsen, om at den del af den skattepligtige formue, som  

 overstiger 100.000 kr., medregnes ved opgørelsen af egenindkomsten, foreslås  

 gennemført fra og med støtteåret 1992.
 Den foreslåede ændring af bestemmelsen om stipendium som tilskud til  

 dækning af en undervisningsafgift og liberaliseringen af adgangen til at få  

 uddannelsesstøtte til uddannelser i udlandet foreslås gennemført med virkning  

 fra begyndelsen af det nye undervisningsår i 1992.
 Det vil først være praktisk muligt at lade det i § 1, nr. 4 og 5,  

 foreslåede nye støttetildelingsprincip få virkning for alle støttemodtagere  

 fra den 1. januar 1993. Forslaget om forhøjelse af forældreindkomstgrænsen  

 skal ses i sammenhæng med stk. 4.
Til stk. 2 De foreslåede ændringer af sats, tillæg til fribeløb, forhøjelse at  

 forældreindkomstgrænsen mv. er i 1991-niveau og reguleres som lovens øvrige  

 satser mv. første gang den 1. januar 1992.
Til stk. 3 Den i § 1, nr. 5, foreslåede liberalisering fra den 1. januar 1993 af  

 støtte til erhvervsrettede ungdomsuddannelser foreslås gennemført med  

 virkning fra den 1. juli 1991 for uddannelsessøgende i erhvervsrettede  

 ungdomsuddannelser, som vil have forbrugt støttetiden i det nugældende  

 støttesystem til en ungdomsuddannelse, fordi det ikke er den første  

 uddannelse, hvortil støttetid er medgået.
Et eksempel er uddannelsessøgende  

 ved den 1 1/2-årige edb-assistentuddannelse, som har modtaget støtte i  

 gymnasiet.
De får nu mulighed for med virkning fra den 1. juli 1991, og  

 indtil de nye bestemmelser træder i kraft, at få støtte til den  

 erhvervsrettede uddannelse efter de nu gældende bestemmelser for støtte til  

 videregående uddannelser for en periode frem til uddannelsens afslutning  

 efter de for uddannelsen gældende regler.
Til stk. 4 Indtil ikrafttrædelsen af den i § 1, nr. 32, foreslåede forhøjelse af den  

 øvre grænse for forældrenes indkomstgrundlag, som udelukker stipendium til  

 18-årige uddannelsessøgende, foreslås med virkning for støtteåret 1992 en  

 mindre forhøjelse af grænsen.
Der henvises til de almindelige bemærkninger.
Til stk. 5 Den i § 1, nr. 2 og 3, foreslåede stramning af bestemmelsen om, hvem der  

 kan få stipendium med udeboendesats, foreslås gennemført med virkning  

 allerede fra den 1. juli 1992 for uddannelsessøgende, som ikke før dette  

 tidspunkt har modtaget uddannelsesstøtte.
Med hensyn til fravigelse af  

 aldersbetingelsen henvises til bemærkningerne til § 1, nr. 3, samt til de  

 almindelige bemærkninger.
Til stk. 6 Ved den i § 1, nr. 11, foreslåede ændrede affattelse af § 5 er der givet  

 ministeren bemyndigelse til at bestemme, at godkendelse af en uddannelse som  

 støtteberettigende ikke omfatter stipendium som tilskud til dækning af  

 undervisningsafgift.
Hvis denne bemyndigelse udnyttes ved godkendelse af en  

 uddannelse som støtteberettigende, skal uddannelsessøgende, der før den 1.  

 juli 1992 er begyndt på den igangværende støtteberettigende uddannelse,  

 fortsat kunne få stipendium som tilskud til dækning af undervisningsafgift.  

 De kan dog kun få dette stipendium indtil uddannelsens afslutning eller  

 afbrydelse og, for så vidt angår uddannelser i udlandet, kun til udløbet af  

 den periode, hvori uddannelsen er godkendt som støtteberettigende efter de  

 før 1. juli 1992 gældende bestemmelser.
Der gives kun dette stipendium til selve den igangværende uddannelse.
Hvis  

 den uddannelsessøgende den 1. juli 1992 eller senere vælger at erstatte en  

 del af en gratis uddannelse i Danmark med meritgivende studier i udlandet,  

 kan der ikke fås stipendium til dækning af undervisningsafgiften ved  

 studierne i udlandet.
Til stk. 7 Uddannelsessøgende, som den 1. januar 1993 ikke opfylder aldersbetingelsen  

 for at få stipendium med udeboendesats, men som i støtteåret 1992 har fået  

 udbetalt stipendium med denne sats, bevarer retten til den forhøjede  

 stipendiesats efter ikrafttrædelsen af den i § 1, nr. 2 og 3, foreslåede  

 ændring, hvis betingelserne herfor i øvrigt er opfyldt.
Til stk. 8 Alle uddannelsessøgende, som er i gang med en støtteberettigende  

 videregående uddannelse, og som ved ansøgning om støtte skal indplaceres i  

 klippekortsystemet efter de gældende (lempelige) overgangsregler, dvs.  

 uddannelsessøgende, som er begyndt en støtteberettigende videregående  

 uddannelse før den 1. august 1989, ønskes indplaceret, før det i § 1, nr. 5,  

 foreslåede nye klippekort træder i kraft den 1. januar 1993. Man undgår  

 derved ind i næste århundrede at skulle tage hensyn til de hidtidige  

 komplicerede overgangsregler, jf. bemærkningerne til stk. 13-15.  

 Indplaceringen sker på grundlag af oplysninger om tidligere  

 indskrivningsperioder for uddannelsessøgende, som har påbegyndt en  

 støtteberettigende videregående uddannelse før den 15. marts 1988, eller om  

 støtteforbrug efter den 15. marts 1988 for uddannelsessøgende, som har  

 påbegyndt en støtteberettigende videregående uddannelse i perioden fra den  

 15. marts 1988 til den 31. juli 1989. Støtteforbrug før den 1. august 1989 er  

 ikke registreret i støttesystemet og kan kun konstateres ved en manuel  

 gennemgang af de konkrete sager.
Ud over den administrative komplikation  

 belaster de mange overgangsregler vejledningen af de uddannelsessøgende, og  

 ansøgningsmaterialet er meget omfattende.
Den pågældende gruppe uddannelsessøgende kan efter indplacering straks  

 fravælge støtte, hvis de fx på grund af høj egenindkomst ikke ønsker  

 uddannelsesstøtte.
Indplacering vil imidlertid have fundet sted, og  

 reststøttetiden for den igangværende uddannelse vil være beregnet.
Den  

 fravalgte støtte opspares til eventuelt senere brug.
De fleste af denne gruppe uddannelsessøgende vil allerede være indplaceret  

 i klippekortsystemet, hvis uddannelsesstøtte overhovedet er en mulighed for  

 dem.
For at tilskynde de sidste til at lade sig indplacere ønskes det  

 bestemt, at hvis indplacering ikke er sket inden den 31. december 1992,  

 fortabes enhver mulighed for fremtidig støtte til den igangværende  

 uddannelse.
 Dette skal dog ikke gælde for de uddannelsessøgende, som er i gang med en  

 uddannelse, men som ikke kan få uddannelsesstøtte, fx fordi de er bevilget  

 orlov fra uddannelsen, eller fordi de oppebærer anden offentlig støtte, som  

 tilsigter at dække leveomkostningerne (uddannelsesydelse efter lov om  

 arbejdstilbud til ledige, fast revalideringsydelse efter lov om social  

 bistand, skolarstipendium mv.). Det foreslås derfor, at undervisnings- og  

 forskningsministeren fastsætter regler om fravigelse af fristen for  

 indplacering af denne - formentlig minimale - gruppe uddannelsessøgende og om  

 støttetidens længde.
Til stk. 9 Bestemmelsen svarer til bestemmelsen i § 2, stk. 1, 2. pkt., i lov nr. 823  

 af 21. december 1988 om ændring af lov om statens uddannelsesstøtte.
Til stk. 10 Uddannelsessøgende, som ikke den 1. august 1989 eller senere er  

 blevet indplaceret i klippekortsystemet, selv om de har været indskrevet ved  

 en støtteberettigende videregående uddannelse, og som efter den 31.  

 december 1992 skifter til en ny uddannelse eller genoptager en tidligere  

 afbrudt uddannelse, jf. dog stk. 12, vil ved indplacering i det i § 1, nr. 5,  

 foreslåede støttesystem få set bort fra støtteforbrug før den 1. august 1989.  

 Dog fratrækkes ved indplaceringen perioder med uddannelsesydelse eller fast  

 revalideringsydelse til en igangværende uddannelse eller til tidligere  

 afsluttede eller afbrudte støtteberettigende uddannelser, jf. reglerne herom  

 i det i § 1, nr. 5, foreslåede nye klippekort, jf. stk. 9.
Til stk. 11 Ved indplacering i det i § 1, nr. 5, foreslåede nye klippekort fratrækkes  

 ikke perioder, hvori der er oppebåret støtte efter det hidtil gældende  

 klippekortsystem for ungdomsuddannelser.
Der fratrækkes heller ikke perioder  

 med uddannelsesydelse eller fast revalideringsydelse, som er oppebåret til en  

 ungdomsuddannelse før den 1. januar 1993.
Til stk. 12 Der vil blive fastsat særlige regler for at undgå, at uddannelsessøgende,  

 som er i en støtteberettigende uddannelse i perioden fra den 1. juli 1991 til  

 den 31. december 1992, men som ikke inden den 31. december 1992 er eller  

 bliver indplaceret i støttesystemet - eventuelt fordi enhver støttemulighed i  

 det gældende støttesystem er forbrugt - i spekulativt øjemed afbryder  

 uddannelsen for inden udgangen af 1994 atter at blive optaget på den afbrudte  

 uddannelse og derved blive støtteberettiget i det i § 1, nr. 5, foreslåede  

 nye støttesystem, jf. § 2, stk. 10. Uddannelsesinstitutionen eller Styrelsen  

 for Statens Uddannelsesstøtte skal kunne fratage sådanne nyoptagne  

 uddannelsessøgende, som reelt er genoptagne ved samme uddannelse,  

 uddannelsesstøtte efter det foreslåede nye klippekort.
Til stk. 13 For at undgå nye overgangsregler for uddannelsessøgende, som har påbegyndt  

 en uddannelse før det i § 1, nr. 5, foreslåede støttesystem træder i kraft,  

 og som er eller bliver indplaceret i det hidtidige støttesystem, foreslås der  

 fastsat regler om indplacering den 1. januar 1993 eller senere i det nye  

 støttesystem af alle støttemodtagere efter følgende principper:
 1. Uddannelsessøgende i en erhvervsrettet ungdomsuddannelse, som efter den  

 1. august 1989 har modtaget uddannelsesstøtte til en afsluttet  

 ungdomsuddannelse, tildeles fra den 1. januar 1993 støtte inden for det i §  

 1, nr. 5, foreslåede nye klippekort med en støttetid svarende til perioden  

 frem til den igangværende uddannelses forventede afslutning.
 2. Uddannelsessøgende i en ungdomsuddannelse, som ikke er omfattet af den  

 i foranstående nr. 1 anførte kategori, tildeles fra den 1. januar 1993 støtte  

 efter den i § 1, nr. 4, foreslåede bestemmelse.
3. Uddannelsessøgende i videregående uddannelse indplaceres i det i § 1,  

 nr. 5, foreslåede nye klippekort med en støttetid svarende til den pr. 1.  

 januar 1993 resterende støttetid i det nugældende støttesystem og med de  

 rettigheder, som følger af det nye støttesystem, jf. dog § 2, stk. 14 og 15.  

 Inden for den i det i § 1, nr. 5, foreslåede nye støttesystem anførte ekstra  

 ramme på i alt 12 støttemåneder til studieskift og studieforsinkelser  

 fratrækkes det antal klip, som måtte være brugt til samme formål inden for  

 den tilsvarende ekstra ramme i det hidtil gældende støttesystem for  

 videregående uddannelser.
Skulle hele den ekstra støtteramme være forbrugt  

 før den 1. januar 1993, vil der følgelig ikke kunne ydes støtte til de  

 formål, som efter det nye klippekorts ekstra ramme er fastsat hertil.
Støtte  

 inden for den ekstra ramme på 12 støttemåneder i det nugældende støttesystem  

 for ungdomsuddannelser kan ikke ydes den 1. januar 1993 og senere.
4. For uddannelsessøgende, som i perioden fra den 1. august 1989 til den  

 31. december 1992 er eller bliver indplaceret i det nugældende støttesystem,  

 og som efter den 1. januar 1993 skal indplaceres i det i § 1, nr. 5,  

 foreslåede nye støttesystem, fordi en ny uddannelse påbegyndes, eller en  

 tidligere afbrudt uddannelse genoptages, sker støttetidsberegningen under  

 hensyntagen til den tidligere foretagne støttetidsberegning og det på  

 grundlag heraf derefter skete støttetidsforbrug.
Der henvises endvidere til  

 bemærkningerne til stk. 14 og 15.
Til stk. 14 Ved lov nr. 192 af 29. marts 1988 om ændring af lov om statens  

 uddannelsesstøtte blev klippekortsystemet indført med virkning fra den 1.  

 august 1989 for uddannelsessøgende i videregående uddannelser.
Ifølge  

 forarbejderne til denne lov skulle uddannelsessøgende, som har påbegyndt en  

 støtteberettigende videregående uddannelse før den 15. marts 1988,  

 indplaceres i klippekortsystemet med en støttetid svarende til sædvanlig  

 støttetid med tillæg af 1 år og med fradrag for indskrivningsperioder ved den  

 igangværende uddannelse og ved tidligere afsluttede eller afbrudte  

 støtteberettigende videregående uddannelser.
Dette var i overensstemmelse med  

 den indtil da gældende støttetidsberegning.
 Uddannelsessøgende, som har påbegyndt den første støtteberettigende  

 videregående uddannelse den 15. marts 1988 eller senere, indplaceres i  

 klippekortet med en støttetid svarende til den for den igangværende  

 uddannelse normerede studietid med fradrag af forbrugt støttetid efter den  

 15. marts 1988. Til denne støttetid er der en ekstra ramme på 12  

 støttemåneder til tidlige studieskift og omprøver.
Den første kategori uddannelsessøgende er i forhold til den anden som  

 anført tildelt en længere støttetid.
Når der den 1. januar 1993 eller senere,  

 jf. bemærkningerne til stk. 13, sker en indplacering af støttemodtagere i det  

 hidtidige klippekortsystem til det nye klippekort, jf. bemærkningerne til §  

 1, nr. 5, skal uddannelsessøgende med den lange støttetid ikke kunne tildeles  

 yderligere månedlige støtterater som følge af studieforsinkelse, da sådan  

 eventuel forsinkelse allerede er tilgodeset ved 1 års-tillægget.
Til stk. 15 Bestemmelserne om, at uddannelsessøgende i videregående uddannelser kunne  

 fravælge et antal månedlige støtterater inden for støtteåret og inden for  

 videregående uddannelser med en normeret studietid på mere end 48 måneder  

 kunne få udbetalt støtte med dobbelt sats, fik virkning fra den 1. august  

 1989. Heri ligger, at kun månedlige støtterater, som er opsparet efter den 1.  

 august 1989, kan bruges til at finansiere udbetaling af støtte med dobbelt  

 sats.
 Uddannelsessøgende, som har påbegyndt den første støtteberettigende  

 videregående uddannelse før den 15. marts 1988, har i forbindelse med  

 indplaceringen i det nugældende støttesystem for videregående uddannelse ved  

 støttetidsberegningen fået tildelt en støttetid svarende til sædvanlig  

 studietid for den igangværende uddannelse med tillæg af 1 år og med fradrag  

 for indskrivningsperioder ved den igangværende uddannelse eller ved tidligere  

 afsluttede eller afbrudte støtteberettigende videregående uddannelser.
 Der skal til denne gruppe uddannelsessøgende kunne udbetales støtte med  

 dobbelt sats i det omfang, hvori er opsparet støtte ved fravalg af støtte  

 efter den 1. august 1989, eller hvis den uddannelsessøgende gennemfører  

 uddannelsen på kortere tid end den normerede studietid.
Til stk. 16, 17 og 18 Af forenklingsmæssige grunde foreslås de indtil den 31. juli 1993 gældende  

 overgangsregler om mulighed for statsgaranteret banklån og forhøjet studielån  

 ikke videreført for uddannelsessøgende, som ikke er eller bliver indplaceret  

 i det hidtil gældende klippekortsystem for uddannelsessøgende i videregående  

 uddannelse inden den 31. december 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om statens uddannelsesstøtte, jf. lovbekendtgørelse nr. 486 af 25.  

 juni 1990, foretages følgende ændringer:
 1. I § 2, nr. 1, litra a, ændres »1.800 kr.« til:  

 »1.790 kr.«.
 2. I § 2, nr. 1, litra b, ændres »hvis den  

 uddannelsessøgende har godtgjort at være udeboende« til: »hvis de i  

 stk. 2-4 anførte betingelser er opfyldt«.
 § 2. Støtten ydes som et beløb pr. kalendermåned (støttemåned)  

 inden for perioden 1. januar til 31. december (støtteåret). Det månedlige  

 beløb kan, jf. dog § 3 a, stk. 2, § 5 og § 9, stk. 4, højst udgøre:
 1) Stipendium:
 a) 1.800 kr.
eller b) 3.000 kr.
hvis den uddannelsessøgende har godtgjort at være udeboende.
 2) Studielån: 1.350 kr.
 3. I § 2 indsættes som stk. 2, 3 og 4:
» Stk. 2. Stipendium efter stk. 1, nr. 1, litra b, ydes, hvis  

 den uddannelsessøgende har godtgjort at være udeboende og modtager støtte 1) efter § 3 eller 2) efter § 2 a, og støtten vedrører en periode efter den måned, hvori den  

 uddannelsessøgende fylder 20 år.
 Stk. 3. Undervisnings- og forskningsministeren fastsætter regler  

 om, at aldersbetingelsen i stk. 2, nr. 2, kan fraviges.
Stk. 4. Uddannelsessøgende, som er omfattet af stk. 3, skal ved  

 ansøgning om stipendium efter stk. 1, nr. 1, litra b, oplyse forældrenes  

 navn, adresse og personnummer.
Afgivelse af oplysninger i øvrigt finder sted  

 efter bestemmelserne i § 22.«.
 4. Efter § 2 indsættes:
» § 2 a.
Uddannelsessøgende kan få uddannelsesstøtte til  

 undervisning på folkeskoleniveau, almen voksenuddannelse på samme niveau som  

 folkeskolens afsluttende prøver og til ungdomsuddannelse, indtil den første  

 ungdomsuddannelse er afsluttet.
 Stk. 2. Undervisnings- og forskningsministeren fastsætter regler  

 om, hvilke uddannelser der er omfattet af bestemmelsen, og om, hvad der  

 betragtes som en samlet ungdomsuddannelse.«.
 5. § 3 affattes således:
 » § 3. Uddannelsessøgende kan få uddannelsesstøtte efter et  

 begrænset støttesystem (klippekortet) for en periode, der svarer til den  

 normerede uddannelsestid (støttetiden) med de reguleringer, der følger af  

 stk. 2-6, til:
1) en erhvervsrettet uddannelse efter afslutning af den første  

 ungdomsuddannelse, 2) en gymnasial uddannelse, som efter afslutning af en erhvervsuddannelse  

 eller en hertil svarende elev-/lærlingeuddannelse er nødvendig for at  

 gennemføre en videregående uddannelse, og 3) uddannelsessupplering, som er nødvendig for at gennemføre en  

 videregående uddannelse.
 Stk. 2. Fra støttetiden ved en igangværende uddannelse trækkes  

 perioder, hvori den uddannelsessøgende har modtaget:
1) uddannelsesstøtte til tidligere afsluttet eller afbrudt uddannelse og  

 uddannelsessupplering efter stk. 1 og 2) uddannelsesydelse i medfør af lov om arbejdstilbud til ledige eller  

 fast revalideringsydelse i medfør af lov om social bistand til den  

 igangværende uddannelse eller til tidligere afsluttet eller afbrudt  

 støtteberettigende uddannelse og uddannelsessupplering efter stk. 1.
 Stk. 3. Fra støttetiden trækkes dog ikke perioder, hvori den  

 uddannelsessøgende har modtaget uddannelsesstøtte, uddannelsesydelse eller  

 fast revalideringsydelse til:
1) uddannelse, som er omfattet af stk. 1, nr. 2, og som er nødvendig for  

 at gennemføre en igangværende videregående uddannelse, 2) uddannelsessupplering, som er omfattet af stk. 1, nr. 3, og som efter  

 afslutning af en gymnasial uddannelse uden muligheder for de nødvendige  

 tilvalg er nødvendig for at gennemføre den igangværende videregående  

 uddannelse, og 3) en tidligere afbrudt uddannelse, hvis uddannelsen er afbrudt inden for  

 de første 12 måneder efter uddannelsens start.
 Stk. 4. Støttetiden kan forlænges med perioder til:
1) uddannelsessupplering, der er omfattet af stk. 1, nr. 3, men ikke af  

 stk. 3, nr. 2, og som er nødvendig for at gennemføre en igangværende  

 videregående uddannelse, og 2) forsinkelse i forbindelse med prøver, der ikke er bestået, eller  

 lignende forsinkelse af uddannelsen.
 Stk. 5. Perioder efter stk. 3, nr. 3, og stk. 4, kan tilsammen  

 højst udgøre 12 måneder.
 Stk. 6. Støttetiden kan forlænges med 6 måneder i forbindelse med  

 en fødsel, hvis der ikke samtidig er bevilget orlov fra uddannelsen.
 Stk. 7. Undervisnings- og forskningsministeren fastsætter regler  

 om:
1) hvilke uddannelser der er omfattet af stk. 1, nr. 1-3, herunder om,  

 hvad der er nødvendigt for at gennemføre en videregående uddannelse, 2) fradrag i støttetid efter stk. 2, 3) forlængelse af støttetiden efter stk. 4, 4) støttetiden for uddannelser, hvori der indgår deluddannelser, og 5) forlængelse af støttetiden efter stk. 6 og kan herunder bestemme, at  

 forlængelsen kan deles mellem støtteberettigede forældre.«.
 § 3. Uddannelsessøgende kan få uddannelsesstøtte for en periode  

 svarende til den normerede uddannelsestid, jf. dog § 9, stk. 5.
Stk. 2. Ved opgørelsen af støttetiden for en igangværende  

 uddannelse medregnes perioder, hvori der er oppebåret støtte til tidligere  

 afsluttede eller afbrudte støtteberettigende uddannelser.
Endvidere medregnes  

 perioder, hvori der er modtaget uddannelsesydelse i medfør af lov om  

 arbejdstilbud til ledige, og perioder, hvori der er modtaget fast  

 revalideringsydelse efter lov om social bistand til den igangværende  

 uddannelse eller tidligere afsluttede eller afbrudte støtteberettigende  

 uddannelser.
Ved opgørelsen af støttetiden medregnes dog ikke støttetid, der  

 er brugt til undervisning på folkeskoleniveau.
Er den igangværende uddannelse  

 en videregående uddannelse, medregnes kun perioder, hvori der er oppebåret  

 stipendium eller uddannelsesydelse til tidligere afsluttede eller afbrudte  

 videregående uddannelser.
 Stk. 3. For uddannelsessøgende, som er afskåret fra at oppebære  

 stipendium i medfør af reglerne i § 9, men som oppebærer lån i henhold til §  

 2, medregnes de pågældende perioder i støttetiden i henhold til stk. 2, jf.  

 dog § 9, stk. 5.
Stk. 4. Ved opgørelse af støttetiden medregnes ikke støttetid til  

 en uddannelse, der er afbrudt inden for de første 12 måneder.
Der kan kun ses  

 bort fra støttetid ved den første afbrudte uddannelse.
 Stk. 5. Ved opgørelse af støttetiden medregnes ikke støttetid, der  

 er brugt til en prøve, som den uddannelsessøgende ikke har bestået.
Stk. 6. Der kan efter stk. 4 og 5 i alt ses bort fra højst 12  

 støttemåneder for en uddannelsessøgende.
Heri indgår forbrugt støttetid, som  

 efter § 9, stk. 5, ikke medregnes.
Undervisnings~ og forskningsministeren kan  

 fastsætte regler om medregning af forbrugt støttetid til adgangsgivende  

 suppleringskurser i de 12 støttemåneder.
 Stk. 7. Undervisnings- og forskningsministeren kan fastsætte  

 regler om støttetiden for uddannelser, hvor der indgår deluddannelser.
 6. § 3 a, stk. 1, 1. pkt., affattes således:
 »Uddannelsessøgende kan fravælge støtte for en eller flere måneder i  

 hvert støtteår.«.
§ 3 a.
Uddannelsessøgende i en videregående uddannelse kan  

 fravælge indtil 4 måneders støtte i hvert støtteår.
Fravalget skal ske med et  

 forudgående varsel, der fastsættes af undervisnings- og forskningsministeren.
 7. § 3 a, stk. 2, 1. pkt., affattes således:
 »Støtte, som fravælges efter stk. 1 i en uddannelse omfattet af § 3,  

 samt uforbrugt støtte i øvrigt i en sådan uddannelse kan udbetales månedsvis  

 sammen med sædvanlig støtte efter § 2 i forbindelse med en erhvervsrettet  

 uddannelses afslutning.«.
 8. I § 3 a, stk. 2, 2. pkt., indsættes efter »§  

 2«: », stk. 1«.
 9. I § 3 a, stk. 2, indsættes efter 3. pkt.:
 »Der kan dog kun ydes støtte med dobbelt sats, hvis det samlede antal  

 forbrugte månedlige støtterater inklusive raterne til dobbeltsats til den  

 igangværende uddannelse ikke derved overstiger det antal månedlige  

 støtterater, som svarer til det for uddannelsen fastsatte antal månedsrater  

 med tillæg af eventuelle ekstra månedlige rater tildelt efter § 3, stk. 1,  

 nr. 2 og 3, og stk. 6. Undervisnings- og forskningsministeren kan fastsætte  

 regler om eventuelt yderligere tillæg.«.
 Stk. 2. Støtte, der fravælges efter stk. 1, samt uforbrugt støtte  

 i øvrigt kan ved videregående uddannelser, der er normeret med en studietid  

 på mere end 48 støttemåneder, i forbindelse med uddannelsens afslutning  

 udbetales månedsvis sammen med sædvanlig støtte efter § 2. Der kan pr. måned  

 i alt højst udbetales det dobbelte af de satser, der er fastsat i § 2.  

 Udbetalingen sker inden for de sidste 12 måneder af uddannelsen på grundlag  

 af en erklæring fra uddannelsesinstitutionen om, at den uddannelsessøgende  

 kan afslutte uddannelsen inden for 12 måneder.
 10. § 3 b, stk. 1, ophæves.
 Stk. 2 bliver herefter stk. 1.
§ 3 b.
Støttetildeling kan kun ydes fra den uddannelsessøgendes  

 optagelse på den igangværende uddannelse til udløbet af den for uddannelsen  

 normerede studietid med tillæg af 24 måneder.
Tillægsperioden kan dog  

 forlænges efter regler fastsat af undervisnings- og forskningsministeren, når  

 særlige forhold gør sig gældende.
Stk. 2. Støtte kan ikke ydes med tilbagevirkende kraft inden for  

 støtteåret.
Undervisnings- og forskningsministeren kan fastsætte nærmere  

 regler, herunder om ansøgningsfrister.
 11. § 5 affattes således:
» § 5. Uddannelsessøgende kan ud over stipendium og lån få et  

 stipendium som tilskud til dækning af undervisningsafgift.
Stipendiet udgør  

 pr. måned 85 pct. af 1/12 af den faktiske undervisningsafgift beregnet på  

 årsbasis, dog højst 1.250 kr. pr. støttemåned.
 Stk. 2. Undervisnings- og forskningsministeren kan bestemme, at  

 godkendelse af en uddannelse som støtteberettigende ikke omfatter stipendium  

 som tilskud til dækning af undervisningsafgift.«.
 § 5. Uddannelsessøgende kan ud over stipendium og lån få et  

 stipendium som hjælp til dækning af en undervisningsafgift svarende til 85  

 pct. af den faktiske undervisningsafgift, dog højst 1.200 kr. pr.  

 støttemåned.
 12. I § 5 a, nr. 3, ændres »,» til:  

 »og«.
 13. I § 5 a, nr. 4, ændres », og« til:  

 ».«.
 14. § 5 a, nr. 5, ophæves.
§ 5 a.
Undervisnings- og forskningsministeren kan fastsætte regler  

 om:
1) støtteordningen, herunder om fravalg af støtte og udbetaling af  

 uforbrugt støtte, 2) beregning af støtte for mindre end et støtteår, 3) minimal støttetildeling, 4) betingelserne for, hvornår en uddannelsessøgende betragtes som  

 hjemmeboende og som udeboende, og 5) i hvilket omfang adgangsgivende suppleringskurser til en videregående  

 uddannelse skal medregnes i den normerede studietid for den videregående  

 uddannelse.
 15. I § 6, stk. 1, 1. pkt., udgår: »8,».
§ 6. De beløb, der er nævnt i §§ 2, 5, 8, 8 a og 9, forhøjes den  

 1. januar 1991 med 3,47 pct.
De regulerede beløb forhøjes derefter med  

 yderligere 1 pct.
 16. I § 7, stk. 3, 1. pkt., udgår: »og kan herunder  

 fravige betingelsen om, at uddannelsen skal gennemgås i Danmark«.
§ 7. Styrelsen for Statens Uddannelsesstøtte giver efter ansøgning  

 uddannelsesstøtte til uddannelsessøgende, som 1) i Danmark gennemgår en uddannelse, der af undervisnings- og  

 forskningsministeren er godkendt som støtteberettigende, 2) opfylder aldersbetingelsen i stk. 2, 3) er danske statsborgere eller i henhold til international overenskomst  

 har ret til uddannelsesstøtte på lige fod med danske statsborgere eller af  

 undervisnings- og forskningsministeren i støttemæssig henseende ligestilles  

 med danske statsborgere, 4) er studieaktive og 5) ikke får anden offentlig støtte, der tilsigter at dække  

 leveomkostningerne.
 Stk. 2. Er støttebetingelserne i øvrigt opfyldt, kan styrelsen  

 give uddannelsesstøtte til den uddannelsessøgende fra begyndelsen af det  

 førstkommende kvartal, der følger efter, at den uddannelsessøgende er fyldt  

 18 år.
Stk. 3. Undervisnings- og forskningsministeren kan fastsætte  

 regler om de i stk. 1 nævnte betingelser og kan herunder fravige betingelsen  

 om, at uddannelsen skal gennemgås i Danmark.
Undervisnings- og  

 forskningsministeren kan fastsætte regler om støtte i praktikperioder, som  

 indgår i den godkendte uddannelse.
 17. Efter § 7 indsættes:
» § 7 a.
Undervisnings- og forskningsministeren kan bestemme,  

 at Styrelsen for Statens Uddannelsesstøtte efter ansøgning giver  

 uddannelsesstøtte til uddannelsessøgende til uddannelse i udlandet.  

 Uddannelsen godkendes af Styrelsen for Statens Uddannelsesstøtte som  

 støtteberettigende.
De uddannelsessøgende skal opfylde betingelserne i § 7,  

 stk. 1, nr. 2-5, jf. stk. 2 og 3.
 Stk. 2. Undervisnings- og forskningsministeren kan fastsætte  

 betingelser for godkendelsen.
 Stk. 3. Undervisnings- og forskningsministeren kan fastsætte  

 særlige regler om støtten, herunder om støttetiden.«.
 18. § 8, stk. 2, 2. pkt., ophæves.
Stk. 2. Egenindkomsten er enhver positiv indkomst, der henføres  

 til eller indgår i den personlige indkomst og kapitalindkomsten med fradrag  

 af stipendium efter denne lov samt af renter af beløb opsparet i henhold til  

 lov om uddannelsesopsparing.
I egenindkomsten indgår endvidere 75 pct. af den  

 del af ansøgers skattepligtige formue, der overstiger 100.000 kr. pr. 31.  

 december i støtteåret med fradrag af beløb opsparet i henhold til lov om  

 uddannelsesopsparing.
 19. I § 8 a, stk. 1, ændres »stk. 5« til:  

 »stk. 3 og 4 og § 9, stk. 4«.
§ 8 a.
For at få maksimalt stipendium og studielån må den  

 uddannelsessøgendes egenindkomst i støtteåret ikke overstige et samlet beløb  

 (fribeløbet), som svarer til 3.000 kr. pr. måned, jf. dog stk. 5.
 20. I § 8 a, stk. 2, nr. 1, 2 og 3, ændres »6.000  

 kr.« til: »7.000 kr.«.
 21. I § 8 a, stk. 2, nr. 4, ændres »12.000 kr.«  

 til: »15.000 kr.«.
 22. I § 8 a, stk. 2, nr. 4, ændres: »ikke har opfyldt  

 støttebetingelserne i § 7, stk. 1, nr. 1, 3 eller 5, eller hvori støtte ikke  

 udbetales, fordi den uddannelsessøgendes støttemulighed er forbrugt, jf. §§ 3  

 og 3 b, stk. 1« til:
»a) ikke gennemgår en støtteberettigende uddannelse i Danmark eller i  

 udlandet, b) ikke opfylder aldersbetingelsen efter § 7, stk. 1, nr. 2, jf. stk. 2, c) gennemgår en støtteberettigende uddannelse, men ikke opfylder  

 støttebetingelsen i § 7, stk. 1, nr. 3, d) får anden offentlig støtte, som tilsigter at dække leveomkostningerne,  

 jf. § 7, stk. 1, nr. 5, eller e) i støtteberettigende perioder ikke kan få støtte, fordi støttetiden,  

 jf. § 3, er forbrugt.«.
 Stk. 2. Det i stk. 1 nævnte fribeløb forhøjes med:
 1) 6.000 kr. for hver måned i støtteåret, hvori der er fravalgt støtte  

 efter § 3 a, stk. 1.
 2) 6.000 kr. for hver måned i støtteåret, hvori den uddannelsessøgende har  

 været indskrevet ved en støtteberettigende uddannelse, men har haft orlov  

 eller ikke har opfyldt støttebetingelsen i § 7, stk. 1, nr. 4.
 3) 6.000 kr. for hver måned i støtteåret, hvori den uddannelsessøgende har  

 været i ikke-støtteberettigende praktik.
 4) 12.000 kr. for hver måned i støtteåret, hvori den uddannelsessøgende  

 ikke har opfyldt støttebetingelserne i § 7, stk. 1, nr. 1, 3 eller 5, eller  

 hvori støtte ikke udbetales, fordi den uddannelsessøgendes støttemulighed er  

 forbrugt, jf. §§ 3 og 3 b, stk. 1.
 23. § 8 a, stk. 3, ophæves.
 Stk. 4-7 bliver herefter stk. 3-6.
 24. I § 8 a, stk. 4, som bliver stk. 3, ændres »stk.  

 1-3« til: »stk. 1 og 2«.
 25. I § 8 a, stk. 5, som bliver stk. 4, ændres »stk.  

 1-4 og stk. 6« til: »stk. 1-3 og stk. 5«.
 26. I § 8 a, stk. 5, som bliver stk. 4, udgår: »og  

 stk. 5« og », eller i den skattepligtige formue«.
 27. I § 8 a, stk. 6, 2. pkt., som bliver stk. 5, 2. pkt.,  

 ændres »stk. 4« til: »stk. 3«.
 28. § 8 a, stk. 6, som bliver stk. 5, ophæves.
 Stk. 7 bliver herefter stk. 5.
 29. I § 8 a, stk. 7, som bliver stk. 6, ændres »stk.  

 1-6« til: »stk. 1-5«.
 30. I § 8 a, stk. 7, som bliver stk. 5, ændres »stk.  

 1-5« til: »stk. 1-4«.
 Stk. 3. Forhøjelse af fribeløbet efter stk. 2 kan først foretages  

 efter udgangen af det kvartal i støtteåret, hvori den uddannelsessøgende  

 fylder 19 år, jf. dog stk. 4 og § 9, stk. 4.
 Stk. 4. Det efter stk. 1-3 beregnede fribeløb forhøjes med 14.100  

 kr. for hvert af den uddannelsessøgendes børn, som er under 18 år.
 Stk. 5. Undervisnings- og forskningsministeren kan fastsætte  

 nærmere regler om tillæg til fribeløbet efter stk. 1-4 og stk. 6 for legater  

 eller lignende, der gives med uddannelsesformål for øje, og for udbetalinger  

 i henhold til lov om arbejdsskadeforsikring og lov om erstatningsansvar, hvis  

 sådanne beløb indgår i den personlige indkomst og kapitalindkomsten, jf. § 8,  

 stk. 2, eller i den skattepligtige formue.
 Stk. 6. Der beregnes ikke fribeløb, jf. stk. 1 og 2, for måneder,  

 hvori den uddannelsessøgende modtager støtte til dobbelt sats, jf. § 3 a,  

 stk. 2. Hvis betingelserne i stk. 4 er opfyldt, tages der dog hensyn til det  

 heri nævnte beløb.
 Stk. 7. Er den uddannelsessøgendes egenindkomst, jf. § 8, højere  

 end det efter stk. 1-6 beregnede fribeløb, nedsættes først stipendium,  

 herunder stipendium efter § 5, jf. dog § 9, stk. 4, og dernæst studielån med  

 det overskydende beløb efter regler, der fastsættes af undervisnings- og  

 forskningsministeren.
 31. I § 9, stk. 1, ændres »Indtil udgangen af det  

 kvartal, hvori den uddannelsessøgende fylder 19 år,» til: »Indtil  

 udgangen af den måned, hvori en uddannelsessøgende, som er støtteberettiget  

 efter § 2 a, fylder 19 år,».
 § 9. Indtil udgangen af det kvartal, hvori den uddannelsessøgende  

 fylder 19 år, beregnes stipendiet ud fra forældrenes samlede  

 indkomstgrundlag, jf. § 9 a, på grundlag af indkomsten for det andet  

 kalenderår forud for støtteåret samt efter reglerne om den  

 uddannelsessøgendes egeninkomst, jf. § 8 og § 8 a.
 32. I § 9, stk. 3, ændres »274.700 kr.« til:  

 »400.000 kr.«.
Stk. 3. For at den uddannelsessøgende kan få maksimalt stipendium,  

 jf. dog § 8 og § 8 a, må forældrenes indkomstgrundlag efter stk. 1 og 2 ikke  

 overstige 167.700 kr.
Ved højere indkomstgrundlag nedsættes stipendiet og  

 bortfalder ved et indkomstgrundlag på 274.700 kr.
 33. I § 9, stk. 4, 2. pkt., indsættes efter »stk.  

 1«: »og 2«, og »stk. 4 og 5« ændres til: »stk.  

 3 og 4«.
Stk. 4. Uddannelsessøgende, hvis stipendium nedsættes eller  

 bortfalder efter reglerne i stk. 3, kan optage lån med et beløb, der svarer  

 til nedsættelsen, eller øge egenindkomsten med det nedsatte beløb.
Lånet  

 reduceres med det beløb, hvormed egenindkomsten øges ud over det i § 8 a,  

 stk. 1, jf. stk. 4 og 5, fastsatte fribeløb.
 34. § 9, stk. 5, ophæves.
 Stk. 6 og 7 bliver herefter stk. 5 og 6.
 Stk. 5. Støttetid, som uddannelsessøgende i videregående  

 uddannelser har brugt, medens de var omfattet af reglerne i stk. 1, medregnes  

 ikke ved opgørelsen af den støtteberettigende studietid for en videregående  

 uddannelse.
Stk. 6. Uddannelsessøgende, der er omfattet af stk. 1, skal ved  

 ansøgning om uddannelsesstøtte oplyse forældrenes navn, adresse og  

 personnummer.
Afgivelse af oplysninger i øvrigt finder sted efter reglerne i  

 § 22.
 Stk. 7. Undervisnings- og forskningsministeren kan fastsætte  

 regler om, at forældrenes indkomstgrundlag ikke skal sammenlægges, om,  

 hvilket indkomstgrundlag der skal anvendes, når indkomstgrundlaget ændres, om  

 fravigelse af indkomstgrundlaget, når forældrenes indkomst er faldet  

 væsentligt, om beregningsgrundlaget for forældre med indkomster og  

 formuebeløb på Færøerne og i Grønland og om beregningsgrundlaget for forældre  

 med indkomster og formuebeløb, der ikke er skattepligtige i Danmark.
 35. Efter § 12 indsættes:
» § 12 a.
Støttetid efter § 3 betragtes som forbrugt, selv om  

 udbetalt støtte, som er modtaget med rette, tilbagebetales helt eller delvis,  

 eller selv om støtten søges tilbagebetalt ved den endelige  

 støttetildeling.«.
 36. § 13, stk. 2, 2. pkt., ophæves.
Stk. 2. Beløb, der skal tilbagebetales, inklusive tillæg i medfør  

 af § 12, stk. 5, forrentes fra den 1. i den måned, der følger 2 måneder efter  

 kravets fremsættelse.
Renten tilskrives månedligt.
 37. § 13 a, stk. 1, 3. og 4. pkt., affattes således:
»Derefter forrentes den til enhver tid værende gæld med en årlig  

 rente svarende til den til enhver tid fastsatte officielle diskonto med et  

 procenttillæg eller procentfradrag, som fastsættes på finansloven for det  

 pågældende år.
Procenttillægget kan dog ikke overstige 1.«.
§ 13 a.
Studielån, som er endeligt tildelt efter denne lov, jf. §  

 12, stk. 1, forrentes med virkning fra den 1. i måneden efter  

 udbetalingstidspunktet, jf. § 14, stk. 2, 1. pkt.
I uddannelsestiden  

 forrentes gælden til enhver tid med årligt 4 pct.
Derefter forrentes den til  

 enhver tid værende gæld med en årlig rente svarende til den til enhver tid  

 fastsatte officielle diskonto med et procenttillæg, der fastsættes på  

 finansloven for det pågældende år.
Den til enhver tid værende gæld ifølge  

 studielån, der er tildelt endeligt for perioden 1. august 1988 til 31.  

 december 1990, forrentes dog efter uddannelsestidens ophør med årligt 1 pct.  

 over den til enhver tid fastsatte officielle diskonto.
Renten tilskrives  

 månedligt.
Undervisnings~ og forskningsministeren kan fastsætte regler om  

 uddannelsestiden, herunder om dens ophør og om låntagers pligt til at give  

 meddelelse herom.
 38. I § 15, stk. 2, og § 19, stk. 1, ændres  

 »Kongeriget Danmarks Hypotekbank og Finansforvaltning« til:  

 »Hypotekbanken«.
 § 15. Hvis statslånsmodtageren ikke overholder lånets vilkår,  

 herunder betaler forfaldne ydelser, kan gælden efter påkrav opsiges til  

 skadeløs betaling.
 Stk. 2. Kravet efter stk. 1 administreres af Kongeriget Danmarks  

 Hypotekbank og Finansforvaltning, som søger det inddrevet hos låntagerne.
 § 19. Indfriede studielån administreres af Kongeriget Danmarks  

 Hypotekbank og Finansforvaltning, som søger kravene inddrevet hos låntagerne.
 39. § 22, stk. 2, affattes således:
» Stk. 2. Styrelsen for Statens Uddannelsesstøtte kan hos  

 skattemyndigheder og andre offentlige myndigheder indhente de oplysninger om  

 den uddannelsessøgende og dennes forældre, som er nødvendige for beregningen  

 af støtte og tilbagebetaling, herunder oplysninger om indkomst- og  

 formueforhold.
Styrelsen for Statens Uddannelsesstøtte kan hos offentlige  

 myndigheder og private institutioner indhente oplysninger til brug ved  

 afgørelse af, om en uddannelsessøgende er støtteberettiget efter § 2 a.  

 Undervisnings- og forskningsministeren kan fastsætte regler om adgangen til  

 at indhente oplysningerne og kan herunder fastsætte, hvilke oplysninger der  

 skal gives i elektronisk form.«.
Stk. 2. Styrelsen for Statens Uddannelsesstøtte kan hos  

 skattemyndigheder og andre offentlige myndigheder indhente de oplysninger om  

 den uddannelsessøgende og dennes forældre, der er nødvendige for beregningen  

 af støtte og tilbagebetaling, herunder oplysninger om indkomst- og  

 formueforhold.
Undervisnings- og forskningsministeren kan fastsætte regler  

 herom og kan herunder fastsætte, hvilke oplysninger der skal gives i  

 elektronisk form.
 40. I § 23 indsættes efter stk. 2 som nyt stykke:
 » Stk. 3. Undervisnings- og forskningsministeren kan bestemme,  

 at uddannelsesinstitutionen kan fastsætte nærmere regler om forlængelse af  

 støttetiden efter § 3, stk. 4, nr. 2, og om studieaktivitet som betingelse  

 for uddannelsesstøtte, jf. § 7, stk. 1, nr. 4.«.
 Stk. 3 bliver herefter stk. 4.
§ 23. De afgørelser, som Styrelsen for Statens Uddannelsesstøtte  

 kan træffe i medfør af § 22, kan efter undervisnings- og  

 forskningsministerens bestemmelse helt eller delvis henlægges til vedkommende  

 uddannelsesinstitution, der ligeledes vil kunne indhente de i § 22, stk. 2,  

 omhandlede oplysninger.
Afgørelser, som uddannelsesinstitutionerne som følge  

 heraf træffer, kan inden fire uger efter meddelelsen af afgørelsen indbringes  

 for Styrelsen for Statens Uddannelsesstøtte af den, som afgørelsen vedrører.
 Stk. 2. Undervisnings- og forskningsministeren kan dog bestemme,  

 at afgørelser, som træffes af uddannelsesinstitutioner i henhold til stk. 1,  

 ikke kan indbringes for anden administrativ myndighed.
 Stk. 3. De enkelte uddannelsesinstitutioner bistår i øvrigt  

 Styrelsen for Statens Uddannelsesstøtte i forbindelse med støttetildelingen.  

 Undervisnings- og forskningsministeren kan fastsætte regler herom.
 41. Efter § 24 indsættes:
» § 24 a.
Undervisnings- og forskningsministeren kan fastsætte  

 regler om, at Styrelsen for Statens Uddannelsesstøtte træffer den endelige  

 administrative afgørelse om godkendelse af uddannelser i udlandet som  

 støtteberettigende.
Stk. 2. Undervisnings- og forskningsministeren kan nedsætte et  

 nævn, der efter anmodning fra Styrelsen for Statens Uddannelsesstøtte  

 fastlægger retningslinier for godkendelse af uddannelser i udlandet som  

 støtteberettigende og i særlige tilfælde udtaler sig om godkendelse af  

 enkelte uddannelser i udlandet som støtteberettigende.
Undervisnings- og  

 forskningsministeren kan fastsætte regler om nævnets sammensætning og  

 virke.«.
§ 2 Stk. 1. Loven træder i kraft således:
 1) Den 1. juli 1991 med virkning fra den 1. januar 1991: § 1, nr. 19, 22,  

 23, 24, 25, 27, 29, 33, 35, 36 og 38.
 2) Den 1. januar 1992: § 1, nr. 1, 6, 10, 15, 18, 20, 21, 26, 28, 30, 37  

 og 39.
 3) Den 1. juli 1992: § 1, nr. 11, 16, 17 og 41.
 4) Den 1. januar 1993: § 1, nr. 2, 3, 4, 5, 7, 8, 9, 12, 13, 14, 31, 32,  

 34 og 40. Bestemmelsen i § 1, nr. 5, om, at støttetiden forlænges med 6  

 måneder i tilfælde fødsel, har virkning for fødsler, der finder sted den 1.  

 januar 1993 og senere.
 Stk. 2. De i § 1, nr. 1, 11, 20, 21 og 32 fastlagte beløb  

 reguleres efter § 6, stk. 2 og 3, i lov om statens uddannelsesstøtte, første  

 gang den 1. januar 1992.
 Stk. 3. I perioden fra den 1. juli 1991 til den 31. december 1992  

 kan uddannelsessøgende i en erhvervsrettet ungdomsuddannelse, hvis støttetid  

 er forbrugt, få uddannelsesstøtte for perioden frem til uddannelsens  

 forventede afslutning efter det for videregående uddannelser gældende  

 støttesystem, jf. § 3 i lov om statens uddannelsesstøtte, jf.  

 lovbekendtgørelse nr. 486 af 25. juni 1990, og stk. 13.
 Stk. 4. Det i § 9, stk. 3, 2. pkt., i lov om statens  

 uddannelsesstøtte anførte beløb på 274.700 kr. forhøjes for støtteåret 1992  

 til 350.000 kr. og reguleres pr. 1. januar 1992 efter § 6, stk. 2 og 3, i lov  

 om statens uddannelsesstøtte, jf. lovbekendtgørelse nr. 486 af 25. juni 1990.
 Stk. 5. Indtil udgangen af den måned, hvori de uddannelsessøgende  

 fylder 20 år, finder § 2, nr. 1, litra b, i lov om statens uddannelsesstøtte,  

 jf. lovbekendtgørelse nr. 486 af 25. juni 1990, ikke anvendelse på udeboende  

 uddannelsessøgende, som ikke har afsluttet den første ungdomsuddannelse, og  

 som den 1. juli 1992 eller senere første gang søger om uddannelsesstøtte.  

 Undervisnings- og forskningsministeren fastsætter regler om, at  

 aldersbetingelsen kan fraviges i særlige tilfælde, samt om, hvilke  

 oplysninger ansøgeren skal give i forbindelse med ansøgning om stipendium med  

 udeboendesats.
Stk. 6. Uddannelsessøgende, der har påbegyndt den igangværende  

 støtteberettigende uddannelse inden den 1. juli 1992, kan ud over stipendium  

 og studielån fortsat få stipendium som tilskud til dækning af  

 undervisningsafgift indtil denne uddannelses afslutning.
Hvis uddannelsen  

 gennemgås i udlandet, kan dette stipendium fortsat fås til uddannelsen indtil  

 udløbet af den periode, hvori uddannelsen er godkendt som støtteberettigende  

 efter de før den 1. juli 1992 gældende bestemmelser.
 Stk. 7. Udeboende uddannelsessøgende, som den 1. januar 1993 ikke  

 har afsluttet den første ungdomsuddannelse, og som den 31. december 1992 ikke  

 er fyldt 20 år, men ved seneste støtteudbetaling i 1992 har fået tildelt  

 stipendium efter lov om statens uddannelsesstøtte med udeboendesats, får fra  

 den 1. januar 1993 fortsat stipendium med denne sats til en den 1. januar  

 1993 igangværende uddannelse, hvis betingelserne i øvrigt er opfyldt.
Stk. 8. Uddannelsessøgende, som har begyndt en støtteberettigende  

 videregående uddannelse før den 1. august 1989, og som ikke i perioden fra  

 den 1. august 1989 til den 31. december 1992 er eller bliver indplaceret i  

 støttesystemet, anses for at have forbrugt enhver støttemulighed til en den  

 1. januar 1993 igangværende uddannelse.
Ansøgning om indplacering skal  

 indgives inden for de frister, som i henhold til § 22, stk. 3, i lov om  

 statens uddannelsesstøtte fastsættes for indgivelse af ansøgning om støtte i  

 støtteåret 1992. Undervisnings- og forskningsministeren fastsætter regler om,  

 at den i 1. pkt. anførte frist for indplacering i klippekortsystemet, jf. 2.  

 pkt., kan fraviges for uddannelsessøgende, som på grund af modtagelse af  

 anden offentlig støtte, der tilsigter at dække leveomkostningerne, jf. § 7,  

 stk. 1, nr. 5, i lov om statens uddannelsesstøtte, eller af andre særlige  

 grunde har været afskåret fra at blive indplaceret i støttesystemet inden  

 udløbet af den fastsatte frist.
Undervisnings- og forskningsministeren  

 fastsætter regler om støtteperiodens længde for de i 3. pkt. nævnte  

 uddannelsessøgende ved disses indplacering i det i § 1, nr. 5, fastlagte  

 støttesystem.
 Stk. 9. Bestemmelsen i det i § 1, nr. 5, fastlagte støttesystem  

 om, at perioder med uddannelsesydelse i medfør af lov om arbejdstilbud til  

 ledige fratrækkes ved opgørelsen af støttetiden, har kun virkning for  

 uddannelsessøgende, som har begyndt eller begynder på en af bestemmelsen  

 omfattet uddannelse med uddannelsesydelse efter den 13. december 1988.
 Stk. 10. Når en uddannelsessøgende, som ikke i perioden fra den 1.  

 august 1989 til den 31. december 1992 er eller bliver indplaceret i det  

 hidtidige støttesystem, søger om støtte til en uddannelse efter den 31.  

 december 1992, fratrækkes ved opgørelsen af støttetiden efter det i § 1, nr.  

 5, fastlagte støttesystem ikke perioder forud for den 1. august 1989, hvori  

 der er modtaget uddannelsesstøtte, jf. dog stk. 12.
Stk. 11. Ved opgørelsen af støttetiden efter det i § 1, nr. 5,  

 fastlagte støttesystem fratrækkes ikke støttetid, som i perioden fra den 1.  

 august 1989 til den 31. december 1992 er brugt efter det hidtil gældende  

 støttesystem for ungdomsuddannelser.
Tilsvarende gælder for perioder med  

 uddannelsesydelse og fast revalideringsydelse, som er oppebåret til en  

 ungdomsuddannelse før den 1. januar 1993.
 Stk. 12. Undervisnings- og forskningsministeren fastsætter regler  

 om indplacering i perioden fra den 1. januar 1993 til den 31. december 1994 i  

 det i § 1, nr. 5, fastlagte støttesystem af uddannelsessøgende, som i  

 perioden fra den 1. august 1989 til den 31. december 1992 ikke er eller  

 bliver indplaceret i det hidtil gældende støttesystem, som i perioden fra den  

 1. juli 1991 til den 31. december 1992 har været optaget på en  

 støtteberettigende videregående uddannelse, der afbrydes inden den 1. januar  

 1993, og som i perioden fra den 1. januar 1993 til den 31. december 1994  

 genoptager den afbrudte uddannelse.
 Stk. 13. Undervisnings- og forskningsministeren fastsætter regler  

 om indplacering i (overførsel til) det i § 1, nr. 5, fastlagte støttesystem  

 af uddannelsessøgende, som i perioden fra den 1. august 1989 til den 31.  

 december 1992 er eller bliver indplaceret i det hidtil gældende støttesystem,  

 samt om, hvorvidt uddannelsessøgende, som før den 1. januar 1993 har afbrudt  

 eller er i gang med en støtteberettigende ungdomsuddannelse, kan få  

 uddannelsesstøtte efter den i § 1, nr. 4, fastlagte bestemmelse.
 Stk. 14. Uddannelsessøgende, som har begyndt den første  

 støtteberettigende videregående uddannelse før den 15. marts 1988, og som er  

 eller bliver indplaceret i støttesystemet i perioden fra den 1. august 1989  

 til den 31. december 1992, omfattes ikke ved indplacering i det i § 1, nr. 5,  

 fastlagte nye støttesystem, jf. stk. 13, af bestemmelsen om forlænget  

 støttetid på grund af forsinkelse.
 Stk. 15. Uddannelsessøgende, som har påbegyndt den første  

 støtteberettigende videregående uddannelse før den 15. marts 1988, og som i  

 perioden fra den 1. august 1989 til den 31. december 1992 er eller bliver  

 indplaceret i det hidtil gældende støttesystem, jf. stk. 8 og 13, kan få  

 udbetalt støtte med dobbelt sats, jf. § 3 a, stk. 2, i lov om statens  

 uddannelsesstøtte, i det omfang der er opsparet månedlige støtterater efter  

 den 1. august 1989.
 Stk. 16. § 2, stk. 5, i lov nr. 823 af 21. december 1988 om  

 ændring af lov om statens uddannelsesstøtte affattes således:
» Stk. 5. Til uddannelsessøgende, som før den 15. marts 1988  

 har påbegyndt en videregående uddannelse og i perioden fra den 1. august 1989  

 til den 31. december 1992 er eller bliver indplaceret i støttesystemet for  

 videregående uddannelser, kan der i indtil 2 år, ydes statsgaranti for lån i  

 pengeinstitutter på indtil 49.535 kr. årligt, hvis de opfylder  

 støttebetingelserne efter § 7 i lov om statens uddannelsesstøtte, og den tid,  

 hvori de kan få stipendium, er overskredet.
Beløbet reguleres efter reglerne  

 i § 6, stk. 2 og 3, i lov om statens uddannelsesstøtte, første gang den 1.  

 januar 1992. Undervisnings- og forskningsministeren fastsætter nærmere regler  

 om ordningen, som bortfalder med udgangen af juli måned 1993.«.
 Stk. 17. § 2, stk. 6, i lov nr. 823 af 21. december 1988 om  

 ændring af lov om statens uddannelsesstøtte affattes således:
» Stk. 6. Til udeboende uddannelsessøgende, som er fyldt 22 år  

 før den 15. marts 1988, som før dette tidspunkt har påbegyndt en videregående  

 uddannelse, og som i perioden fra den 1. august 1989 til den 31. december  

 1992 er eller bliver indplaceret i støttesystemet for videregående  

 uddannelser, forhøjes den i § 2, nr. 2, i lov om statens uddannelsesstøtte  

 fastsatte låneramme med 1/12 af 3.867 kr. pr. støttemåned.
Beløbet reguleres  

 efter reglerne i § 6, stk. 2 og 3, i lov om statens uddannelsesstøtte, første  

 gang den 1. januar 1992. Bestemmelsen bortfalder med udgangen af juli måned  

 1993.«.
 Stk. 18. § 2, stk. 7, i lov nr. 823 af 21. december 1988 om  

 ændring af lov om statens uddannelsesstøtte ophæves.
 Lov nr. 823 af 21. december 1988 indeholder følgende  

 ikrafttrædelsesbestemmelser m.v.:
§ 2 Stk. 1. Loven træder i kraft den 1. august 1989. Bestemmelsen i §  

 1, nr. 32), om, at perioder med oppebåret uddannelsesydelse i medfør af lov  

 om arbejdstilbud til ledige medregnes ved opgørelsen af støttetiden, har  

 virkning for uddannelsessøgende, der påbegynder en uddannelse med  

 uddannelsesydelse efter den 13. december 1988. § 1, nr. 20-213), har første  

 gang virkning for støtte udbetalt i støtteåret 1989-90. § 1, nr. 224), har  

 virkning fra den 1. januar 1990.
 Stk. 2. Overgangsbestemmelserne i § 2, stk. 2-6, i lov nr. 192 af  

 29. marts 1988 om ændring af lov om statens uddannelsesstøtte ophæves og  

 erstattes af bestemmelserne i stk. 3-7.
 Stk. 3. Ved opgørelse af støttetiden efter § 3, stk. 2, medregnes  

 ikke perioder forud for den 1. august 1989.
 Stk. 4. Undervisnings- og forskningsministeren fastsætter regler  

 om støtteperiodens længde for uddannelsessøgende, der har påbegyndt en  

 videregående uddannelse før den 1. august 1989, herunder om disses  

 indplacering i støttesystemet efter reglerne i § 3.
Stk. 5. Til uddannelsessøgende, der før den 15. marts 1988 har  

 påbegyndt en videregående uddannelse, kan der i indtil 2 år ydes statsgaranti  

 for lån i pengeinstitutter på indtil 47.400 kr. årligt, såfremt de opfylder  

 støttebetingelserne efter § 7, og den tid, hvori de kan få stipendium, er  

 overskredet.
Beløbet reguleres efter reglerne i § 6. Undervisnings- og  

 forskningsministeren fastsætter nærmere regler om ordningen.
Stk. 6. Til udeboende uddannelsessøgende, der er fyldt 22 år før  

 den 15. marts 1988, og som før dette tidspunkt har påbegyndt en videregående  

 uddannelse, forhøjes den i § 2, stk. 2, fastsatte låneramme med 3.700 kr. for  

 et helt støtteår.
Beløbet reguleres efter reglerne i § 6.
 Stk. 7. Reglerne i stk. 5 og 6 bortfalder efter udgangen af  

 støtteåret 1992-93. Lov nr. 859 af 20. december 1989 indeholder følgende  

 ikrafttrædelsesbestemmelser m.v.:
§ 2 Stk. 2. Lov om Statens Uddannelsesstøtte § 3 b, stk. 1, som  

 indsættes ved nærværende lovs § 1, nr. 9, gælder ikke for uddannelsessøgende,  

 der har begyndt deres første videregående uddannelse før den 15. marts 1988,  

 eller som har begyndt den igangværende videregående uddannelse eller  

 ungdomsuddannelse før 1. august 1990.
