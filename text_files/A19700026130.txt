(Den årlige hovedlandevejslov) VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til at lade følgende hovedlandevejsstrækninger anlægge som motorveje med de  

 fornødne tilslutninger til det eksisterende vejnet:
 1. En hovedlandevej fra et punkt nord for Harte, vest  

 om Kolding til Vejle amts landevej nr. 34 (Ødis landevej).
 2. En hovedlandevej fra den nuværende hovedlandevej A  

 10, Vejle-Skanderborg-Århus, ved Nybro (Skanderborg Sø) vest om Skanderborg  

 til Stavtrup sydvest for Århus.
 3. En hovedlandevej fra Vejle amts landevej nr. 34  

 (Ødis landevej) til Christiansfeld.
 4. En hovedlandevej fra Skanderborg amts landevej nr.  

 18 (Østbirkvejen) nord for Egebjerg til Nybro (Skanderborg Sø).
 5. En hovedlandevej fra den under anlæg værende  

 motorvej, Ringvej B 4, til omfartsvejen nord om Hedehusene ved Kallerup.
 § 2.  Ministeren bemyndiges til at lade foretage  

 projektering til forberedelse og sikring af anlæg af følgende  

 hovedlandevejsstrækninger udbygget som motorveje med de fornødne  

 tilslutninger til det eksisterende vejnet:
 1. En hovedlandevej fra den nuværende hovedlandevej A  

 15, Århus-Grenå, ved Skødstrup forbi Rønde til hovedlandevej A 15 ved  

 Tåstrup.
 2. En hovedlandevej fra det østlige endepunkt af den  

 anlagte del af Vestmotorvejens nordlige gren til Enghavevej i København.
 § 3.  Ministeren bemyndiges til at lade foretage  

 projektering til forberedelse og sikring af anlæg som hovedlandevej af en  

 vejbro over Alssund nord for Sønderborg med tilsluttende vejanlæg på  

 Jyllandssiden til forbindelse med den nuværende hovedlandevej A 8,  

 Kruså-Sønderborg, syd for Bøffelkobbel skov og på Alssiden til forbindelse  

 med landevejen Sønderborg-Fynshav øst for Madeskov.
 § 4.  Såfremt der i tiden, indtil lovforslag til de i  

 §§ 2 og 3 nævnte anlæg kan være udarbejdet og vedtaget, projekters eller  

 udføres bebyggelse eller andre foranstaltninger, der skønnes at ville  

 vanskeliggøre eller væsentligt fordyre en senere gennemførelse af anlæggene,  

 kan ministeren erhverve de arealer m.v., der er fornødne til anlæggenes  

 gennemførelse.
 Stk. 2.  Erhvervelse kan om fornødent ske ved  

 ekspropriation efter reglerne i lov om fremgangsmåden ved ekspropriation  

 vedrørende fast ejendom.
 § 5.  Ministeren bemyndiges til at klassificere  

 følgende eksisterende vejstrækninger som hovedlandeveje:
 1. Københavns amts landevej nr. 18, Lufthavnsvejen,  

 fra Englandsvej til Kastrup Lufthavns forplads.
 2. Den nyanlagte Sundbrovej i Svendborg, fra den  

 eksisterende hovedlandevej A 9, Odense-Svendborg, syd for Rødskebølle,  

 Svendborgsundbroen samt landevejen Vindeby-Rudkøbing-Spodsbjerg.
 3. Følgende gadestrækning i Århus købstad:
 Stk. 2.  Ministeren bemyndiges til at nedlægge følgende  

 vejstrækninger som hovedlandeveje:
 1. Hovedlandevej A 10, Horsens-Skanderborg-Århus, for  

 så vidt angår strækningen fra Egebjerg til Viby.
 2. Hovedlandevej A 9, Odense-Svendborg, for så vidt  

 angår strækningen fra Sundbrovejens tilslutning, ad Odensevej i Svendborg til  

 Vestergade.
 3. Følgende gadestrækninger i Århus købstad:
 4. Hovedlandevej A 1, København-Roskilde, for så vidt  

 angår strækningen fra staden Københavns grænse ved Damhussøen til  

 Baldersbrønde.
Givet på Amalienborg, den 4. juni 1970, Under Vor Kongelige Hånd og Segl.
 FREDERIK R.
 /Ove Guldberg.
