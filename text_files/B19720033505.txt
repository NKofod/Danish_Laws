 I medfør af lov nr. 165 af 13. april 1938 om tillæg til lov om uretmæssig  

 konkurrence og varebetegnelse fastsættes:
§ 1 1. § 1 i bekendtgørelse nr. 305 af 4. oktober 1938  

 angående benyttelse af og handel med øl- og mineralvandsflasker affattes  

 således:
 § 1.  Flasker, hvori ordet »øl« på tydelig  

 og iøjnefaldende måde er indstøbt, må alene benyttes til opbevaring og  

 transport af øl, mineralvand, drikkevand, frugt- eller saftvande, med eller  

 uden kulsyre, most og juice.
 Flasker, hvori ordet »mineralvand« på tydelig og iøjnefaldende  

 måde er indstøbt, må alene benyttes til opbevaring og transport af  

 mineralvand, drikkevand, frugt- eller saftvande, med eller uden kulsyre,  

 most, juice og cacaomælk.
 2. § 2 affattes således:
§ 2.  Køb og salg af flasker, der er mærket som i § 1  

 angivet, må kun finde sted, når de pågældende flasker indeholder de i henhold  

 til § 1 tilladte drikkevarer.
Tilladt er dog det direkte salg fra fabrikanter  

 og importører af de nævnte flasker samt salg fra de pågældende forhandlere  

 til virksomheder, der fremstiller de anførte drikkevarer, og handel mellem  

 sådanne næringsdrivende indbyrdes.
Endvidere er virksomheder, der fremstiller  

 de nævnte drikkevarer, samt handlende, der forhandler sådanne varer,  

 berettiget til aftage de pågældende flasker fra deres kunder i et omfang, der  

 svarer til vedkommendes omsætning af drikkevarer, der forhandles på sådanne  

 flasker.
§ 2.  Denne bekendtgørelse træder i kraft ved  

 bekendtgørelsen i Lovtidende.
Samtidig ophæves handelsministeriets  

 bekendtgørelse nr. 143 af 31. marts 1970 om ændring af bekendtgørelse  

 angående benyttelse af og handel med øl- og mineralvandsflasker.
 Handelsministeriet, den 7. juli 1972.
 Erling Jensen.
 /Frede Christensen.
