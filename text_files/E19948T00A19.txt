A.19 Fælles regler for forædling, midlertidig indførsel og forarbejdning A.19.1 Bevilling A.19.2 Efterfølgende angivelse til en ordning om  

 toldfritagelse A.19.3 EF-bevillinger A.19.4 Anbringelse under en ordning om toldfritagelse A.19.5 Forenklet fremgangsmåde A.19.6 Afslutning af en ordning om toldfritagelse Regler for anvendelse af ordningerne om toldfritagelse for aktiv  

 forædling, passiv forædling, midlertidig indførsel og forarbejdning under  

 toldkontrol træffes af et udvalg under EF-kommissionen.
Udvalget kaldes  

 "udvalget for toldprocedurer af økonomisk betydning" og består af  

 repræsentanter for medlemsstaterne og Kommissionen.
Udvalget behandler ethvert spørgsmål om anvendelse af de nævnte  

 toldfritagelsesordninger.
Som en følge heraf er der en række  

 fællesbestemmelser for disse ordninger.
I denne indledning vil disse fællesbestemmelser for ordningerne blive  

 behandlet.
De specifikke bestemmelser for de enkelte ordninger vil blive  

 behandlet under særskilte afsnit.
A.19.1 Bevilling Anvendelse af en af ovennævnte ordninger er betinget af, at der er opnået  

 bevilling hertil.
Ansøgning og bevilling udfærdiges skriftligt på blanketter,  

 som er udarbejdet af Told*Skat.
 Bevillingen udstedes af told- og skatteregionen.
TK art. 86 De basale betingelser for at give tilladelse til disse  

 toldlempelsesordninger er, at bevillingshaver frembyder den nødvendige  

 sikkerhed for transaktionernes korrekte forløb, og at toldmyndighederne kan  

 sikre det fornødne tilsyn og kontrol.
Dette opnås ved, at alle relevante oplysninger fremlægges for told- og  

 skatteregionen.
Som relevante oplysninger kan til eksempel nævnes  

 identifikation af alle implicerede parter, steder, hvorfra indførsel,  

 udførsel og angivelse til ordningen vil finde sted samt steder og  

 fremgangsmåder for forarbejdningen.
Regionen vurderer på baggrund af disse  

 oplysninger, om der kan foretages den nødvendige kontrol med processernes  

 rette gennemførelse og dermed om en toldskyld eventuelt skulle opstå.
Således  

 sikres, at ordningerne ikke udnyttes uretmæssigt.
 Desuden er der visse særlige betingelser i reglerne for de enkelte  

 ordninger.
Gyldighedsperiode Ved bevillingsudstedelsen fastsættes bevillingens gyldighedsperiode.
Denne periode kan normalt ikke overstige 2 år.
For bestemte varearter, fx  

 landbrugsvarer og mejerivarer, er den maksimale gyldighedsperiode 3-4  

 måneder.
 De økonomiske forudsætninger skal efterprøves hvert 2. år, uanset om  

 bevillingens gyldighedsperiode overstiger dette tidsrum.
 Ved de økonomiske forudsætninger forstås de tilfælde, hvor  

 fællesskabsproducenternes interesser ikke anses for at blive berørte af  

 toldlempelsesordningerne.
 Ved efterprøvelsen af de økonomiske forudsætninger sikres, at bevillingen  

 ikke skader fællesskabsproducenternes interesser.
Fornyelse af bevilling Som hovedregel sker fornyelse af en bevilling efter den normale procedure  

 for bevillingsudstedelse.
 Efter EF's bestemmelser kan fornyelse af en bevilling imidlertid ske blot  

 ved, at told- og skatteregionen skriftligt angiver de rubrikker, der skal  

 ændres, og henviser til den bevilling, der ændres.
Det afgøres i hvert enkelt tilfælde, om denne særlige bestemmelse for  

 fornyelse af en bevillingsudstedelse kan finde anvendelse.
Dette vil typisk  

 være i tilfælde, hvor varernes behandling er reparation.
Forenklet bevillingsudstedelse om toldfritagelse I særlige situationer fx ved varers indførsel til reparation mv. kan en  

 fortoldningsangivelse med anmodning om varernes henførsel under ordningen,  

 godkendes som en ansøgning.
Fortoldningsangivelsen udgør samtidig  

 bevillingen.
 Den forenklede bevillingsudstedelse kan ikke finde sted, hvis de  

 forenklede fremgangsmåder for henførsel under proceduren finder anvendelse.
Tilbagevirkende kraft En bevilling tillægges gyldighed fra udstedelsesdatoen.
Vedrører  

 ansøgningen en forædlingsprocedure, kan bevillingen i særligt begrundede  

 tilfælde tillægges gyldighed med tilbagevirkende kraft, dog ikke forud for  

 ansøgningstidspunktet.
 Det skal dokumenteres eller sandsynliggøres, at der foreligger særligt  

 begrundede tilfælde, før bevilling med tilbagevirkende kraft kan udstedes.
Identifikationsprincippet Det er en betingelse for at give bevilling til en af ordningerne om  

 toldfritagelse, at indførselsvarerne kan identificeres i de senere udførte  

 varer eller forædlingsprodukter.
 Ved udarbejdelsen af bevillingen skal der som hovedregel fastsættes,  

 hvilke metoder told- og skatteregionen vil anvende til at opfylde dette  

 identifikationskrav.
 Som eksempler på disse identifikationsmetoder kan nævnes:
- registrering af særlige kendetegn eller fabrikationsnumre, - plomber, segl, kontrolmærker eller andre særlige mærker, - prøveudtagning, illustrationer eller tekniske beskrivelser, - analyser.
GB art. 583 stk. 2, 662 stk. 2 og 768 stk. 2 Når varerne angives til deres afsluttende toldbestemmelse, skal  

 varebeskrivelsen i denne angivelse svare til specifikationen i bevillingen.
 En afsluttende toldbestemmelse er for aktiv forædling og midlertidig  

 indførsel typisk genudførsel af varerne eller forædlingsprodukterne, for  

 passiv forædling genindførsel og for forarbejdning under toldkontrol overgang  

 til fri omsætning.
Forarbejdningsfrist TK art. 118, 119, 134, 140 og 149 Der skal fastsættes en forarbejdningsfrist dvs. en frist for varernes  

 genudførsel, for passiv forædling genindførsel, eller angivelse til anden  

 toldprocedure.
Fristerne fastsættes under hensyn til den  

 forarbejdningsproces, som varerne skal gennemgå.
 Når omstændighederne berettiger hertil, kan der gives tilladelse til  

 forlængelse af denne frist.
Udbyttesats TK art. 119 Der fastsættes en udbyttesats i de tilfælde, hvor der finder en  

 forarbejdning sted.
Produktionsregnskab Told- og skatteregionen kan kræve, at bevillingshaver fører et særligt  

 produktionsregnskab i de tilfælde, hvor dette letter kontrollen med  

 ordningen.
A.19.1.1 Annullering og tilbagekaldelse TK art. 8-10 En bevilling kan annulleres eller tilbagekaldes efter EF's særlige  

 bestemmelser.
 En bevilling annulleres, hvis den er meddelt på grundlag af urigtige eller  

 ufuldstændige oplysninger fra ansøgeren når:
- den pågældende vidste eller med rimelighed burde have vidst, at de var  

 urigtige eller ufuldstændige, - bevillingen ikke kunne være meddelt på grundlag af de rigtige og  

 fuldstændige oplysninger.
 Annulleringen får virkning fra tidspunktet for bevillingens meddelelse.
 En bevilling tilbagekaldes, når:
- en af betingelserne for bevillingsudstedelsen ikke, eller ikke længere  

 er opfyldt, - hvis bevillingshaver ikke overholder en forpligtelse, der er pålagt ham  

 i henhold til proceduren.
 Told- og skatteregionen kan undlade at tilbagekalde bevillingen, hvis:
- bevillingshaveren opfylder sine forpligtelser inden for en fastsat  

 frist, - den manglende overholdelse har været uden betydning for den korrekte  

 anvendelse af proceduren.
Tilbagekaldelsen får virkning fra datoen for meddelelse herom eller på det  

 tidspunkt, hvor den manglende overholdelse blev fastslået.
Tilbagekaldelsen  

 vedrører ikke de varer, der allerede er henført under ordningen i medfør af  

 den tilbagekaldte bevilling.
 Told- og skatteregionen kan lade tilbagekaldelsen få virkning fra et  

 senere tidspunkt, hvis omstændighederne taler herfor.
A.19.2 Efterfølgende angivelse til en ordning om toldfritagelse Varer, som ved en fejltagelse ikke er angivet til ordning om  

 toldfritagelse, kan med hjemmel i bestemmelserne om godtgørelse, på visse  

 betingelser efterfølgende tillades angivet under en af disse ordninger.
Det  

 forudsættes, at de øvrige betingelser for at anvende ordningen er opfyldt,  

 herunder at der foreligger en gyldig bevilling.
Se A.23.
A.19.3 EF-bevillinger Hvis en bevilling skal have gyldighed i flere medlemslande, kan der  

 ansøges om en EF-bevilling.
 Dette kan være relevant for:
- aktiv forædling - hvis forædlingsprocesserne skal udføres af ansøgeren  

 eller for dennes regning i forskellige medlemsstater, - passiv forædling - hvis nogle af varerne skal udføres af ansøgeren fra  

 en eller flere andre medlemsstater, - midlertidig indførsel - hvis varerne skal anvendes af ansøgeren eller  

 for hans regning i forskellige medlemsstater, - forarbejdning under toldkontrol - hvis nogle af arbejdsprocesserne skal  

 udføres af ansøgeren eller for hans regning i forskellige medlemslande.
 Ansøgningen om en EF-bevilling indgives ved:
- aktiv forædling - til toldmyndigheden i det medlemsland, hvor den første  

 forædling skal finde sted, - passiv forædling - til toldmyndigheden i det medlemsland, hvor en del af  

 varerne befinder sig, - midlertidig indførsel - til toldmyndigheden i det medlemsland, hvor  

 varerne skal anvendes første gang, - forarbejdning under toldkontrol - til toldmyndigheden i det medlemsland,  

 hvor den første forarbejdningsproces skal udføres.
 En ansøgning om en EF-bevilling skal indeholde oplysninger om alle  

 transaktioner i bevillingsforløbet, forarbejdningssteder og berørte told- og  

 skatteregioner/toldmyndigheder.
 Den told- og skatteregion, der modtager en ansøgning om en EF-bevilling,  

 udarbejder et bevillingsudkast og sender dette sammen med ansøgningen og  

 andet materiale, som anses for relevant for at denne kan sikre sig den  

 nødvendige kontrol med processernes rette gennemførelse, se A.19.1, til Told-  

 og Skatteregion Sønderborg, der koordinerer disse EF-bevillinger.
Fra Told- og Skatteregion Sønderborg fremsendes materialet til de andre  

 toldmyndigheder i de berørte medlemslande.
Disse skal inden en frist på 2  

 måneder meddele eventuelle indsigelser imod bevillingen.
 Told- og skatteregionen kan derefter udstede bevillingen, såfremt der ikke  

 inden fristens udløb er modtaget meddelelser om nogen indsigelser.
Ansøgning og bevillingsudkast skal udarbejdes på et af de sprog, som  

 toldmyndighederne i de berørte medlemslande har godkendt, se Told*Skat Nyt 1993, nr. 11 side 839. Oversættelsen af ansøgningen  

 foretages af ansøger eller for dennes regning.
A.19.4 Anbringelse under en ordning om toldfritagelse TK art. 59, 60 og 61 GB art. 574ff, 625ff, 657ff og 763ff Når en ordning om toldfritagelse skal benyttes, indgives en angivelse til  

 den pågældende toldprocedure.
 Angivelsen skal som hovedregel indgives til den told- og skatteregion, der  

 er nævnt i bevillingen.
 Angivelsen kan ske:
- skriftligt, - på edb, - mundtligt.
 Anvendelse af edb forudsætter en særlig tilladelse fra told- og  

 skatteregionen.
 Såfremt bevillingen til ordningen om toldfritagelse er givet efter  

 bestemmelserne om forenklet bevillingsudstedelse, se A.19.1, kan angivelserne  

 ikke ske på edb.
 Mundtlig angivelse kan kun tillades i særlige tilfælde under proceduren  

 for midlertidig indførsel.
Angivelsens indhold TK art. 62 GB art. 575, 626, 658, 701 og 764 Angivelse til en ordning om toldfritagelse skal være underskrevet.
Den  

 skal indeholde alle de oplysninger og være vedlagt de dokumenter, der er  

 nødvendige, for at de bestemmelser, der gælder for den pågældende procedure,  

 kan anses for opfyldte.
A.19.5 Forenklet fremgangsmåde TK art. 76 GB art. 576, 627, 659, 702 og 765 Det kan tillades, at gennemførelsen af procedurerne forenkles, således at  

 angivelsen ikke indeholder alle de oplysninger og dokumenter, der nævnes i  

 toldkodeksens artikel 62.
Anvendes den forenklede fremgangsmåde skal som et minimum anføres de  

 oplysninger, der er nødvendige for at varerne kan identificeres.
Til eksempel  

 skal der være henvisning til bevillingen og beskrivelsen af varerne skal være  

 i overensstemmelse med specifikationerne i bevillingen.
 Den forenklede fremgangsmåde kan ikke anvendes samtidig med en forenklet  

 bevillingsudstedelse.
 Der skal efterfølgende indgives en supplerende angivelse, som kan være af  

 samlet, periodisk eller opsummerende karakter.
A.19.6 Afslutning af en ordning om toldfritagelse GB art. 577ff og 660 Afslutning af en procedure sker for de indførte varer, når  

 forædlingsprodukter eller varer i uforandret stand angives til en ny  

 toldmæssig bestemmelse eller anvendelse, og alle betingelser for anvendelse  

 af proceduren i øvrigt er overholdt.
 For passiv forædling sker afslutningen, når de genindførte varer angives  

 til fri omsætning.
 Angivelsen om afslutning af en procedure skal som hovedregel indgives til  

 den told- og skatteregion, der er nævnt i bevillingen.
 Angivelsen skal indeholde alle de nødvendige oplysninger til afslutning af  

 proceduren, og foretages efter de bestemmelser, der gælder for denne.
 De i toldkodeksens artikel 76 fastsatte forenklede fremgangsmåder kan  

 anvendes.
GB art. 577ff og 660 Afslutningen af proceduren sker på grundlag af de mængder enten af  

 indførselsvarer, der ved anvendelse af udbyttesatsen svarer til  

 forarbejdningsprodukterne, eller af varer i uforandret stand, der er angivet  

 til genudførsel, for passiv forædling genindførsel, eller anden toldmæssig  

 bestemmelse.
