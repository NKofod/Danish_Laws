Kendelse fra Pressenævnet i sag nr.  

 56/1999 Direktøren for Kommandørgården  

 på Rømø [K] har klaget til Pressenævnet over en  

 artikel bragt i Elektrikeren, nr. 4, april 1999, idet hun mener, at god  

 presseskik er tilsidesat.
 Artiklen havde overskriften "DEF MED I USÆDVANLIG  

 FÆLLES BLOKADE: UTÅLELIGE FORHOLD  skal nu høre op"  

 og bl.a. følgende indhold:
"Dansk El-Forbund går nu sammen med SID og Træ  

 Industri og Byg til kamp mod ferieøen Rømøs ukronede  

 dronning, direktør [K], for at skaffe ordnede forhold for de mange  

 ansatte i hendes ferie-imperium.
De 3 forbund har netop varslet strejke og  

 blokade mod hendes 3 virksomheder   Hotel Kommandørgården,  

 Kommandørgårdens Camping samt Rømø Sommerland   og  

 kredssekretær  Heinrich  Sørensen, DEF, Sønderjylland,  

 lægger ikke skjul på, at der er lagt op til en både  

 langvarig og bitter konflikt med en af ferieøens helt store  

 arbejdsgivere.
 Baggrunden for den usædvanlige fælles-aktion  

 er, at samtlige forbund, der gennem årene har haft kontakt med [K],  

 konstant har oplevet store problemer for de ansatte, der ofte må knokle  

 både 12 og 14 timer i træk, ligesom der konstant sker brud  

 på regler for overtidsbetaling, feriepenge, pensions-indbetalinger  

 osv.
- Hertil kommer, at hendes personlige fremfærd mod  

 de ansatte er uhyre kritisabel.
Hun er meget hysterisk og overfuser alt for  

 ofte de ansatte.
Hun kører i det hele taget sin arbejdsplads, som man  

 gjorde det for 100 år side.
Sygdom accepteres ikke.
Det skal bare  

 arbejdes væk, og vi 3 forbund er nu blevet enige om, at vi ganske  

 enkelt ikke længere vil acceptere denne tingens tilstand.
Op gennem  

 højsæsonen vil vi lukke for tilkørsel af øl, vand  

 og fødevarer samtidig med, at vi vil uddele løbesedler om,  

 hvorfor denne aktion kører.
Jeg tror, at det op gennem sæsonen  

 vil holde mange gæster væk fra stedet, og tidspunktet er  

 naturligvis valgt med omtanke, siger  Heinrich  Sørensen, der  

 lægger stor vægt på understregningen af, at der hele vejen  

 igennem vil blive tale om lovlige kampskridt.
De 3 forbund, der er impliceret i aktionen mod  

 ferieimperiet, har mistanke om, at der sker en grov udnyttelse og  

 underbetaling af de mange udlændinge.
Træ Industri og Byg  

 undersøger således i øjeblikket vedholdende  

 påstande om, at 2 litauiske bygningshåndværkere  

 aflønnes med en timeløn på ca. 10 kr.
De 2 er i  

 øvrigt i øjeblikket uden lovlig arbejds- og opholdstilladelse i  

 Danmark.
 Medlemmer hos de 3 forbund fortæller ensstemmende,  

 at stort set samtlige ansatte er virkelig bange for den fremfusende  

 direktør, der aldrig forsømmer en lejlighed til at  

 forsøge at presse dem ind hos de kristelige.
Fakta [K] har siden 1992, hvor hun overtog driften fra sin mor,  

 drevet Hotel Kommandørgården og Kommandørgårdens  

 Camping." Klageren har anført, at hun igen er blevet "svinet"  

 til, uden at hun er blevet hørt.
Klageren har anført, at  

 journalisten, der tidligere har skrevet om hendes hotel, kun i forbindelse  

 med én tidligere artikel har forsøgt at få en kommentar  

 fra hende.
Hun henviste ham da til at kontakte hendes  

 arbejdsgiverforening.
 Bladet har i en udtalelse anført, at artiklen er  

 forfattet af en freelance-journalist, der gennem flere år for en  

 række fagblade har skrevet artikler om arbejdsforholdene på  

 arbejdspladsen Kommandørgården A/S.
 Bladet har videre anført, at baggrunden for de  

 faglige organisationers interesse for arbejdsforholdene på stedet er,  

 at man i en årrække har noteret en række problemer, som har  

 givet anledning til konkrete personalesager.
 Bladet har anført, at artiklen gengiver en  

 subjektiv opfattelse af forholdene på arbejdspladsen, refereret af  

 Dansk El-Forbunds kredssekretær  Heinrich  Sørensen.
Bladet har videre anført, at der, da journalisten  

 skrev artiklen for bladet, ikke var fremkommet væsentlige nye  

 oplysninger om arbejdsforholdene, hvorfor journalisten heller ikke havde  

 konkret anledning til at forelægge sådanne eller artiklens  

 indhold for klageren, inden artiklen blev bragt.
Dette gælder  

 særligt henset til, at journalisten på baggrund af tidligere  

 henvendelser til klageren blandt andet i forbindelse med research til brug  

 for artiklen i fagbladet SID var bekendt med, at klageren ikke ønskede  

 at kommentere sagen.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan foretage en bevisførelse, og nævnet kan  

 derfor ikke tage stilling til de beskyldninger mod klageren, der fremkommer i  

 artiklen.
Pligten til at efterprøve oplysninger ved  

 forelæggelse for den omtalte gælder for ethvert medie.
Det er  

 således ikke tilstrækkeligt, at en journalist tidligere   i  

 relation til en artikel skrevet til et andet medie   har søgt at  

 indhente en kommentar fra klageren.
Det bemærkes i den forbindelse, at  

 også medier, der repræsenterer en interesseorganisation, skal  

 overholde god presseskik.
Da klageren ikke har fået forelagt de oplysninger,  

 bladet er fremkommet med i relation til den artikel, der blev bragt i  

 Elektrikeren, og da disse oplysninger var krænkende eller skadevoldende  

 for hende, har bladet tilsidesat god presseskik.
Pressenævnet udtaler  

 herefter sin kritik af Elektrikeren.
 I medfør af medieansvarslovens § 49  

 pålægges det herefter den ansvarshavende redaktør af  

 Elektrikeren at offentliggøre følgende:
 "Kendelse fra Pressenævnet:
 Elektrikeren bragte i aprilnummeret i en artikel omtale af  

 Hotel Kommandørgården på Rømø.  

 Kommandørgårdens ejer, [K] har klaget til Pressenævnet  

 over omtalen, som hun finder var i strid med god presseskik.
 Pressenævnet har i anledning af klagen udtalt, at  

 nævnet ikke kan foretage en bevisførelse, og nævnet kan  

 derfor ikke tage stilling til de beskyldninger mod klageren, der fremkommer i  

 artiklen.
Pligten til at efterprøve oplysninger ved  

 forelæggelse for den omtalte gælder for ethvert medie.
Det er  

 således ikke tilstrækkeligt, at en journalist tidligere   i  

 relation til en artikel skrevet til et andet medie   har søgt at  

 indhente en kommentar fra klageren.
Da klageren ikke har fået forelagt de oplysninger,  

 bladet er fremkommet med i relation til den artikel, der blev bragt i  

 Elektrikeren, og da disse oplysninger var krænkende eller skadevoldende  

 for hende, har bladet tilsidesat god presseskik.
Pressenævnet udtaler  

 herefter sin kritik af Elektrikeren.
 København, den 10. august 1999.
Axel Kierkegaard, Aage Lundgaard, Tage Clausen og Ole  

 Askvig." Afsagt den 10. august 1999.
