Nr LSF 181 Forslag til Lov om godtgørelse i forbindelse med indsamling af  

 blyakkumulatorer og hermetisk forseglede nikkel-cadmium-akkumulatorer  

 (lukkede nikkel-cadmium-batterier) Fremsat af energiministeren (Svend Auken) den 22. februar 1995 Vedtaget ved tredjebehandling den 2. juni 1995 Lov nr. 404 af 14/06/1995 § 1. Miljø- og energiministeren yder en godtgørelse på 1 kr. pr.  

 indsamlet kilogram blyakkumulatorer og 120 kr. pr. indsamlet kilogram  

 hermetisk forseglede nikkel-cadmium-akkumulatorer (lukkede  

 nikkel-cadmium-batterier) til private og offentlige virksomheder, foreninger,  

 kommuner m.v., der indsamler og afleverer eller forestår aflevering af  

 blyakkumulatorer og nikkel-cadmium-batterier til genanvendelse.
Stk. 2. Ministeren kan afholde udgifter til eller yde godtgørelse  

 for udgifter i forbindelse med informationsaktiviteter om  

 indsamlingsordningerne.
Den årlige bevilling fastsættes på finansloven.
 Stk. 3. Det er en betingelse for udbetaling af godtgørelse efter  

 stk. 1, at blyakkumulatorerne eller nikkel-cadmium-batterierne er indsamlet  

 her i landet, og at indsamling sker i overensstemmelse med  

 miljøbeskyttelsesloven og regler udstedt i medfør af denne, samt at  

 aflevering til genanvendelse sker til virksomheder, der overholder  

 miljøbeskyttelseslovens regler om godkendelse.
 § 2. Miljø- og energiministeren fastsætter nærmere bestemmelser om  

 ydelse af godtgørelse efter § 1, herunder om ansøgningens indhold og om  

 eventuel tilbagebetaling af godtgørelse og renter heraf i visse tilfælde.  

 Ministeren kan endvidere fastsætte regler om tilsynet med opfyldelse af  

 tilskudsbetingelserne.
Stk. 2. For beløb, der skal betales tilbage efter stk. 1, hæfter  

 foreningen eller den, der som ejer, forpagter eller lignende driver  

 virksomheden for egen regning.
Der er udpantningsret for beløbene.
 § 3. Enhver, der indsamler, transporterer eller genanvender  

 blyakkumulatorer eller nikkel-cadmium-batterier, skal efter anmodning meddele  

 miljø- og energiministeren enhver oplysning, der er af væsentlig betydning  

 for administrationen af § 1.
§ 4. Miljømyndighederne eller personer, der af disse myndigheder  

 er bemyndiget hertil, har, hvis det skønnes nødvendigt, til enhver tid mod  

 legitimation uden retskendelse adgang til offentlige og private ejendomme og  

 lokaliteter for at udøve de beføjelser, der er tillagt dem i medfør af denne  

 lov.
Der kan herunder foretages undersøgelser af betydning for lovens formål.
Stk. 2. Politiet yder bistand hertil.
Justitsministeren kan efter  

 forhandling med miljø- og energiministeren fastsætte nærmere regler herom.
 Stk. 3. Ved eftersyn af erhvervsvirksomheder skal indehaveren og  

 beskæftigede personer yde miljømyndighederne fornøden vejledning og hjælp.
 § 5. Op til 20 pct. af godtgørelsen efter denne lov kan  

 tilbageholdes og anvendes til modregning med virksomhedens, foreningens m.v.  

 eventuelle restancer til det offentlige.
 § 6. Miljø- og energiministeren kan bemyndige en under ministeriet  

 oprettet styrelse eller tilsvarende institution til at udøve de beføjelser,  

 der i denne lov er tillagt ministeren.
 Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 1, herunder  

 at afgørelserne ikke skal kunne indbringes for ministeren.
 § 7. Medmindre højere straf er forskyldt efter den øvrige  

 lovgivning, straffes med bøde den, der afgiver urigtige eller vildledende  

 oplysninger eller undlader at afgive oplysninger efter § 3.
 Stk. 2. I forskrifter, der udstedes i medfør af § 2, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
Stk. 3. For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Er overtrædelsen begået af staten, en amtskommune, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, amtskommunen, kommunen eller det kommunale  

 fællesskab bødeansvar.
 Stk. 4. Forældelsesfristen for strafansvaret er 5 år.
§ 8. Miljø- og energiministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996. Miljø-  

 og energiministeren kan undlade at sætte lovens regler om blyakkumulatorer i  

 kraft.
 § 9. Loven gælder ikke for Færøerne og Grønland.
Oprindeligt fremsat forslag § 1. Miljø- og energiministeren yder en godtgørelse på 1 kr. pr.  

 indsamlet kilogram blyakkumulatorer og 120 kr. pr. indsamlet kilogram  

 hermetisk forseglede nikkel-cadmium-akkumulatorer (lukkede  

 nikkel-cadmium-batterier) til virksomheder, foreninger m.v., der indsamler og  

 afleverer eller forestår aflevering af blyakkumulatorer og  

 nikkel-cadmium-batterier til genanvendelse.
Stk. 2. Ministeren kan afholde udgifter til eller yde godtgørelse  

 for udgifter i forbindelse med informationsaktiviteter om  

 indsamlingsordningerne.
Den årlige bevilling fastsættes på finansloven.
 Stk. 3. Det er en betingelse for udbetaling af godtgørelse efter  

 stk. 1, at blyakkumulatorerne eller nikkel-cadmium-batterierne er indsamlet  

 her i landet, og at indsamling sker i overensstemmelse med  

 miljøbeskyttelsesloven og regler udstedt i medfør af denne, samt at  

 aflevering til genanvendelse sker til virksomheder, der overholder  

 miljøbeskyttelseslovens regler om godkendelse.
 § 2. Miljø- og energiministeren fastsætter nærmere bestemmelser om  

 ydelse af godtgørelse efter § 1, herunder om ansøgningens indhold og om  

 eventuel tilbagebetaling af godtgørelse og renter heraf i visse tilfælde.  

 Ministeren kan endvidere fastsætte regler om tilsynet med opfyldelse af  

 tilskudsbetingelserne.
Stk. 2. For beløb, der skal betales tilbage efter stk. 1, hæfter  

 foreningen eller den, der som ejer, forpagter eller lignende driver  

 virksomheden for egen regning.
Der er udpantningsret for beløbene.
 § 3. Enhver, der indsamler, transporterer eller genanvender  

 blyakkumulatorer eller nikkel-cadmium-batterier, skal efter anmodning meddele  

 miljø- og energiministeren enhver oplysning, der er af væsentlig betydning  

 for administrationen af § 1.
§ 4. Miljømyndighederne eller personer, der af disse myndigheder  

 er bemyndiget hertil, har, hvis det skønnes nødvendigt, til enhver tid mod  

 legitimation uden retskendelse adgang til offentlige og private ejendomme og  

 lokaliteter for at udøve de beføjelser, der er tillagt dem i medfør af denne  

 lov.
Der kan herunder foretages undersøgelser af betydning for lovens formål.
Stk. 2. Politiet yder bistand hertil.
Justitsministeren kan efter  

 forhandling med miljø- og energiministeren fastsætte nærmere regler herom.
 Stk. 3. Ved eftersyn af erhvervsvirksomheder skal indehaveren og  

 beskæftigede personer yde miljømyndighederne fornøden vejledning og hjælp.
 § 5. Op til 20 pct. af godtgørelsen efter denne lov kan  

 tilbageholdes og anvendes til modregning med virksomhedens, foreningens m.v.  

 eventuelle restancer til det offentlige.
 § 6. Miljø- og energiministeren kan bemyndige en under ministeriet  

 oprettet styrelse eller tilsvarende institution til at udøve de beføjelser,  

 der i denne lov er tillagt ministeren.
 Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 1, herunder  

 at afgørelserne ikke skal kunne indbringes for ministeren.
 § 7. Medmindre højere straf er forskyldt efter den øvrige  

 lovgivning straffes med bøde den, der afgiver urigtige eller vildledende  

 oplysninger eller undlader at afgive oplysninger efter § 3.
 Stk. 2. I forskrifter, der udstedes i medfør af § 2, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
Stk. 3. For overtrædelser, der begås af aktieselskaber,  

 anpartselskaber, andelsselskaber eller lignende, kan der pålægges selskabet  

 som sådant bødeansvar.
Er overtrædelsen begået af staten, en amtskommune, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, amtskommunen, kommunen eller det kommunale  

 fællesskab bødeansvar.
 Stk. 4. Forældelsesfristen for strafansvaret er 5 år.
§ 8. Miljø- og energiministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996.
 § 9. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Batterier og akkumulatorer, der indeholder tungmetaller, kan give  

 anledning til særlige problemer, når de bortskaffes efter endt brug.  

 Tungmetaller er unedbrydelige grundstoffer, der ophobes i miljøet.  

 Tungmetaller giver især anledning til vanskeligheder i forbindelse med  

 affaldsbehandlingen, herunder ved bortskaffelse eller nyttiggørelse af  

 restprodukter fra affaldsbehandling.
 På den baggrund har regeringen fremlagt et forslag til lov om afgift af  

 blyakkumulatorer og hermetisk forseglede nikkel-cadmium-akkumulatorer  

 (lukkede nikkel-cadmium-batterier).
Det foreliggende lovforslag skal ses i sammenhæng med afgiftsforslaget,  

 der skaber grundlag for, at der ydes en indsamlingspræmie for brugte  

 blyakkumulatorer og nikkel-cadmium-batterier.
Indsamlingspræmien danner det  

 finansieringsmæssige grundlag for og tilskynder til indsamling og  

 genanvendelse af disse tungmetalholdige batterier.
 Lovforslaget fastsætter, at miljø- og energiministeren skal udbetale en  

 godtgørelse til virksomheder, foreninger m.v., der her i landet indsamler  

 blyakkumulatorer og nikkel-cadmium-batterier.
 Herudover kan ministeren yde godtgørelse for udgifter i forbindelse med  

 generelle informationsaktiviteter om indsamlingsordningerne.
Indsamlingsordningen vil være et økonomisk incitament til at forbedre  

 indsamlingsresultatet, idet den udbetalte indsamlingspræmie afhænger direkte  

 af den indsamlede mængde.
Incitamentet for indsamlerne er den statslige  

 indsamlingspræmie på henholdsvis 120 kr. pr. kg nikkel-cadmium-batteri og 1  

 kr. pr. kg blyakkumulatorer.
 Foreningen for Indsamling af Genopladelige Batterier og foreningen  

 ReturBat står for den nuværende indsamling af henholdsvis  

 nikkel-cadmium-batterier og blyakkumulatorer.
Med lovforslaget gives indsamlingen frit, hvilket betyder, at enhver,  

 herunder de eksisterende foreninger for indsamling af henholdsvis  

 nikkel-cadmium-batterier og blyakkumulatorer kan forestå indsamlingen,  

 ligesom enhver anden forening, virksomhed eller enkeltperson, der måtte ønske  

 at forestå indsamling, kan nedsætte sig.
Det vil derfor være overladt til  

 markedet at finde de rette indsamlere.
Konkurrenceparameteren mellem  

 indsamlerne bliver, hvor stor en andel af den statslige indsamlingspræmie  

 indsamleren vil betale til de underliggende led i indsamlingskæden, herunder  

 forbrugeren og f.eks detailhandlen.
Da der er tale om affald, der er  

 klassificeret som kemikalieaffald, skal indsamlingsordningerne godkendes af  

 de enkelte kommunalbestyrelser, da kommunalbestyrelsen er ansvarlig for  

 indsamling af kemikalieaffald i kommunen.
 De foreslåede indsamlingspræmier er fastsat, så de ud over de nuværende  

 indsamlings- og bortskaffelsesomkostninger også giver mulighed for en  

 fortjeneste eller belønning for indsamling for henholdsvis  

 nikkel-cadmium-batterier og blyakkumulatorer.
 Det er ikke muligt på forhånd at forudse, hvorledes indsamlingspræmien vil  

 blive fordelt mellem de forskellige led i indsamlingskæden (forbrugere,  

 detailvirksomheder, forhandlere, transportører og indsamlere).
De enkelte indsamlere vil således frit kunne fordele indsamlingspræmien på  

 de underliggende indsamlingsled.
Der vil derfor kunne opstå forskelle på den  

 måde indsamlingspræmien fordeles på.
Disse forskelle vil afspejle variationer  

 i omkostningsforhold og markedsstruktur.
Da indtægterne for den enkelte  

 indsamler afhænger af indsamlingseffektiviteten, må det antages, at  

 »høje« fortjenester hos nogle indsamlere vil betyde, at andre  

 motiveres til at iværksætte indsamling, samtidig med at ønsket om at få fat i  

 de brugte batterier vil betyde, at en del af indsamlingspræmien tilfalder  

 forbrugerne.
Det nuværende gebyr på nikkel-cadmium-batterier, fastsat i bekendtgørelse  

 nr. 10 af 3. januar 1992 om gebyr på genopladelige NiCd-batterier, vil blive  

 ophævet samtidig med lovens ikrafttræden.
Der vil i ophævelsesbekendtgørelsen  

 blive fastsat regler om, at der for lagre vil blive ydet godtgørelse i samme  

 omfang, som der vil blive opkrævet afgift ved afgiftslovens ikrafttræden.
2. Miljømæssige konsekvenser af forslaget Gennem den nuværende, frivillige indsamlingsordning for blyakkumulatorer  

 indsamles ca. 90 pct. af de brugte akkumulatorer, mens det anslås, at kun 35  

 pct. af de brugte nikkel-cadmium-batterier indsamles gennem den  

 indsamlingsordning, som i 3 år har fungeret på dette område.
 Salget af blyakkumulatorer er anslået til 16.000 tons pr. år, mens der  

 forventes solgt ca. 300 tons nikkel-cadmium-batterier i 1996.
 Udtjente og kasserede akkumulatorer og batterier, der ikke indsamles  

 gennem de eksisterende indsamlingsordninger, tilføres forbrændingsanlæg og  

 lossepladser gennem bl.a. dagrenovation, og giver herigennem anledning til en  

 anselig tungmetalbelastning af det omgivende miljø.
 Ved at skabe mulighed for at effektivisere indsamlingen vil de pågældende  

 mængder kunne fjernes helt eller delvist fra de almindelige  

 affaldshåndteringssystemer.
3. Erhvervsøkonomiske konsekvenser af forslaget Lovforslaget pålægger ikke erhvervslivet øgede omkostninger.
 Forslaget giver derimod grundlag for, at der på et privatøkonomisk  

 grundlag etableres ordninger for indsamling og genanvendelse af de pågældende  

 affaldstyper.
Blyakkumulatorer har tidligere været belastet med et gebyr, der har  

 indbragt i størrelsesordenen 10 mill.kr., fordelt med godt halvdelen fra  

 husholdninger og resten fra erhvervene.
Provenuet fra afgift af  

 blyakkumulatorer forventes at udgøre ca. 20 mill.kr., fordelt ligeligt mellem  

 husholdningerne og erhvervene.
Netto skønnes erhvervene at belastes med ca. 5  

 mill.kr. som følge af den indførte afgift.
 Lovforslagets indsamlingspræmie for brugte blyakkumulatorer bevirker  

 imidlertid, at erhvervene netto ikke vil blive belastet af afgiften, såfremt  

 de senere afleverer de brugte blyakkumulatorer til indsamlingsordningen.
Den hidtidige indsamlingordning har ikke omfattet samtlige forhandlere af  

 blyakkumulatorer.
En del af branchen har således ikke bidraget økonomisk til  

 ordningen og har dermed opnået en konkurrencemæssig fordel.
Afgiften vil  

 betyde et tab for de virksomheder, der har stået uden for den eksisterende  

 ordning, mens de, der har medvirket, vil opnå en gevinst i form af mere  

 ligelige konkurrenceforhold m.v.
Provenuet fra den foreslåede afgift af nikkel-cadmium-batterier forventes  

 at udgøre ca. 45 mill.kr., hvoraf erhvervene bidrager med omkring halvdelen.  

 Erhvervenes omkostninger til det hidtidige gebyr ville have udgjort godt 5  

 mill.kr., således at erhvervenes omkostninger netto stiger med omkring 15  

 mill.kr.
Såfremt erhvervene sidenhen afleverer de brugte  

 nikkel-cadmium-batterier til den med lovforslaget indførte  

 indsamlingsordning, vil indsamlingspræmien bevirke, at erhvervene netto ikke  

 belastes af afgiften.
4. Økonomiske og administrative konsekvenser af forslaget Der forventes at ville medgå 1 AC-årsværk samt 200.000 kr., svarende til i  

 alt 500.000 kr., til administrationen af godtgørelsesordningerne i  

 Miljøstyrelsen.
Det må endvidere forventes, at der vil være behov for 500.000 kr. til  

 generel information om indsamlingsordningerne.
Informationsaktiviteterne kan  

 f.eks. udlægges til en brancheforening.
Udgifterne vil blive afholdt over en  

 særlig bevilling, der fastsættes på Finansloven.
 Lovforslaget skønnes ikke at få økonomiske eller administrative  

 konsekvenser for amter eller kommuner.
 Afgiftssatserne og indsamlingspræmien er fastsat, så det tilstræbes, at  

 indtægterne fra afgiftsprovenuet og udgifterne til indsamlingspræmie set over  

 en årrække stort set svarer til hinanden.
For nikkel-cadmium-batterier er der særlige forhold.
Provenuet af afgiften  

 er beregnet på baggrund af antal solgte batterier, mens indsamlingspræmien  

 baseres på vægten af de bortskaffede batterier.
Udgiften til  

 indsamlingspræmie er således udregnet ud fra gennemsnitsvægten for batterier  

 indenfor de forskellige afgiftssatser.
Det er forudsat, at de lette  

 batteripakker på kort sigt vil blive substitueret, mens de tungere pakker vil  

 finde anvendelse i en længere årrække.
Dette betyder, at forholdet mellem  

 provenuet og udgifterne til indsamlingspræmie vil variere over tid.
I begyndelsen forventes indtægterne fra afgiftsprovenuet at være markant  

 højere end udgifterne til indsamlingspræmien.
Det skyldes - dels at salget af nikkel-cadmium-batterier har været stigende, således  

 at mængden af brugte batterier først med en tidsforskydning afhængig af  

 batteriernes levetid vil kunne udløse indsamlingspræmie, - dels at salget af nikkel-cadmium-batterier i begyndelsen vil være  

 fordelt på afgiftssatser på en måde, der indebærer, at afgiftsprovenuet pr.  

 kg batteri vil være større end indsamlingspræmien pr. kg.
Efter en årrække skønnes de årlige indtægter fra afgiften at være lavere  

 end de årlige udgifter til indsamlingspræmien.
Det skyldes - dels en stigende mængde brugte nikkel-cadmiumbatterier samtidig med, at  

 salget af nye batterier forventes at falde som følge af den forventede  

 substitutionseffekt fra nikkel-cadmium-batterier til de mere miljøvenlige  

 batterityper, - dels en forventning om at salgssammensætningen vil ændre sig, således at  

 skatteprovenuet pr. kg. batteri bliver lavere end indsamlingspræmien pr. kg.
Da brugte batterier, der ikke har været afgiftsbelagt, også kan modtage  

 indsamlingspræmie, vil balancen mellem indtægter og udgifter overordnet set  

 være afhængig af hvor stor en andel af de brugte batterier, der vil blive  

 indsamlet.
Det antages, at en indsamlingsprocent på omkring 75 vil kunne  

 forventes.
Med denne antagelse skønnes det, at over en årrække på 10 - 15 år  

 vil det akkumulerede afgiftsprovenu kunne dække såvel de akkumulerede  

 udgifter til indsamlingspræmie som administrationsudgifter for Miljø-og  

 Energiministeriet.
Der vil i de første par år opstå et overskud i  

 indsamlingsordningen på ca. 15-20 mill.kr., hvilket efter en årrække i  

 slutningen af indsamlingsperioden vil blive afløst af et underskud af  

 tilsvarende størrelse.
 For blyakkumulatorer må der forventes at være en mere jævn profil for  

 indtægter og udgifter i indsamlingsordningen sammenlignet med  

 nikkel-cadmiumbatterier.
Der er ingen substitutionsmuligheder på kort sigt, hvorfor salget af  

 blyakkumulatorer må forventes at være jævnt stigende i takt med udviklingen i  

 det private forbrug, herunder udviklingen i bilsalget.
Indtægterne fra  

 afgiften af blyakkumulatorer må således antages at stige jævnt i de næste  

 10-15 år.
Udgifter til indsamlingspræmien for blyakkumulatorer må ligeledes  

 forventes at stige jævnt i takt med salget, men med en vis forsinkelse på  

 grund af levetiden af blyakkumulatorerne.
I de første par år af  

 indsamlingsordningen kan der indtræde en ekstraordinær stor indsamling som  

 følge af ophobning af brugte blyakkumulatorer, men denne effekt kan ikke  

 forventes at være af tilnærmelsesvis samme størrelsesorden som for  

 nikkel-cadmium-batterier.
Indsamlingsprocenten antages i de første par år at  

 være over 100, for derefter at udgøre tæt på 100 pct.
 Det forventes, at udgifter og indtægter balancerer for  

 indsamlingsordningen for blyakkumulatorer.
Skønnet over udgifterne til indsamlingspræmie er forbundet med betydelig  

 usikkerhed.
Skønnet bygger på forudsætninger om adfærdsændringer i  

 forbindelse med villighed til at aflevere brugte batterier mod en vis  

 betaling.
I alt forventes udgifterne til indsamlingspræmie at andrage ca. 45  

 mill.kr. i 1996, fordelt med ca. 20 mill.kr. til blyakkumulatorer og ca. 25  

 mill.kr. til nikkel-cadmium-batterier.
Der vil således være et overskud i  

 indsamlingsordningerne i det første år, hvilket hovedsageligt skyldes de  

 særlige forhold, der gælder for nikkel-cadmium-batterier, som beskrevet  

 ovenfor.
Endvidere forventes udgifter til generel information at kunne holdes inden  

 for de akkumulerede indtægter.
Tilsvarende gælder for de merudgifter, der  

 påføres Skatteministeriet i forbindelse med lovforslaget om afgift af  

 henholdsvis blyakkumulatorer og nikkel-cadmium-batterier.
 Såfremt det akkumulerede provenu fra afgiften af henholdsvis  

 nikkel-cadmium-batterier og blyakkumulatorer ikke viser sig at kunne dække de  

 samlede udgifter til indsamlingspræmie, administration m.v. for henholdsvis  

 nikkel-cadmium-batterier og blyakkumulatorer, vil der blive fremsat forslag  

 til ændring af størrelsen af indsamlingspræmien.
5. Høring af myndigheder og organisationer Der har ikke været foretaget høring af myndigheder og organisationer i  

 forbindelse med det foreliggende lovforslag.
 Der vil blive optaget forhandlinger med de involverede myndigheder og  

 organisationer inden udstedelsen af regler for de enkelte tilskuds- og  

 godtgørelsesordninger, jf. høringsforpligtelsen i art. 7 i Rådets direktiv af  

 18. marts 1991 om batterier og akkumulatorer, der indeholder farlige stoffer  

 (91/157/EØF).
6. Forslagets forhold til EU-retten Der er tale om en godtgørelse, der kan overstige de faktiske omkostninger  

 ved indsamling og genanvendelse af akkumulatorer og nikkel-cadmium-batterier.  

 Det betyder, at ordningen kan være omfattet af Traktatens Artikel 92 om  

 forbud mod statsstøtte, og lovforslaget skal derfor notificeres overfor  

 Europa Kommissionen i medfør af Traktatens Art. 93. Notifikation vil være en  

 gyldighedsbetingelse og ordningen kan ikke lovligt træde i kraft, før  

 Kommissionen har givet sin tilslutning.
Art. 7 i Rådets direktiv af 18. marts 1991 om batterier og akkumulatorer,  

 der indeholder farlige stoffer (91/157/EØF), indeholder en mulighed for, at  

 medlemsstaterne kan indføre foranstaltninger, f.eks. i form af økonomiske  

 virkemidler, med henblik på at tilskynde til genanvendelse af brugte  

 batterier og akkumulatorer.
Disse foranstaltninger skal indføres efter høring  

 af de berørte parter og baseres på rimelige miljømæssige og økonomiske  

 kriterier og ikke give anledning til konkurrenceforvridning.
Kommissionen vil  

 blive underrettet om vedtagelsen af loven i overensstemmelse med art. 7.
Bemærkninger til lovforslagets enkelte bestemmelser Til § 1 Der ydes en godtgørelse til virksomheder, foreninger m.v., der indsamler  

 blyakkumulatorer og nikkelcadmium-batterier og afleverer eller forestår  

 aflevering af disse til genanvendelse.
Godtgørelsen ydes afhængig af den  

 mængde batterier, der er indsamlet og afleveret til genanvendelse inden for  

 virksomhedens eller foreningens indsamlingsordning.
Godtgørelsesordningen vil  

 give mulighed for, at der kan etableres nye ordninger på linie med eller til  

 erstatning for de eksisterende indsamlingsordninger.
Godtgørelsen udgør 1 kr. pr. indsamlet kg. blyakkumulatorer og 120 kr. pr.  

 indsamlet kg. nikkel-cadmium-batterier.
Den godtgørelsesberettigede vægt er  

 batteriernes nettovægt, hvilket vil sige, at godtgørelsen ikke dækker  

 apparater, emballage eller andet affald.
Godtgørelsen til den enkelte indsamlingsordning skal finansiere alle  

 udgifter ved den pågældende indsamlingsordning.
Godtgørelsen vil således  

 skulle dække bl.a. udgifterne ved indsamling af batterier og apparater, der  

 indeholder batterier, frasortering og bortskaffelse af  

 ikke-tilskudsberettigede batterityper og andet affald, adskillelse af  

 apparater og udtagning af batterierne heri, den endelige aflevering af  

 batterierne til genanvendelse, finansiering og eventuelt rentetab samt  

 administrationen af den pågældende indsamlingsordning, herunder  

 tilvejebringelse af det dokumentationsmateriale, der er påkrævet for at  

 beregne og kontrollere udbetalingen af godtgørelsen.
 Inden for den enkelte indsamlingsordning vil godtgørelsen blive beregnet  

 på grundlag af vægten af den bortskaffede mængde batterier, når det  

 dokumenteres, at batterierne er bortskaffet til en virksomhed, der er  

 godkendt til at modtage den pågældende affaldstype, og når det dokumenteres,  

 at batterierne er indsamlet her i landet.
 Godtgørelse ydes kun til indsamling af batterier, der entydigt tilhører de  

 afgiftspålagte batterityper, og kun, hvis disse afleveres til genanvendelse.
Det er ikke en forudsætning for udbetaling af godtgørelse, at der i det  

 enkelte tilfælde er betalt afgift for de batterier og akkumulatorer, der  

 indsamles.
Godtgørelsen har til hensigt at sikre, at de tungmetalholdige  

 batterier indsamles og således ikke optræder i f.eks. almindelig  

 dagrenovation.
Godtgørelsen dækker således også indsamling og genanvendelse  

 af batterier, der er solgt før lovforslagets ikrafttræden eller som er  

 indkøbt i udlandet uden videresalg for øje, og som derfor ikke har skullet  

 afgiftsberigtiges.
Godtgørelsen vil blive ydet uafhængigt af de udgifter, der er forbundet  

 med den pågældende indsamlingsordning.
Den enkelte indsamler kan således  

 vælge at lade en del af godtgørelsen gå videre til borgere og virksomheder  

 som præmie for at aflevere batterier og herigennem forbedre  

 indsamlingsresultatet for den pågældende indsamlingsordning.
 Størrelsen af den præstationsafhængige godtgørelse er fastsat således, at  

 den ud over de forventede udgifter ved indsamlingsordningerne og en rimelig  

 fortjeneste til indsamleren rummer mulighed for at yde et økonomisk  

 incitament for en forbedring af det samlede indsamlingsresultat.
Ministeren kan herudover afholde udgifter til eller yde godtgørelse for  

 udgifter til informationsaktiviteter om indsamlingsordningerne.
Herved vil  

 der kunne afholdes udgifter eller ydes støtte til f.eks. generelle  

 oplysningskampagner om behovet for indsamling af tungmetalholdige batterier.  

 Der vil derimod ikke kunne ydes godtgørelse til informationsaktiviteter, der  

 har karakter af reklame for en enkelt indsamlingsordning.
Ministeren kan  

 bestemme, at informationsaktiviteterne skal henlægges til en brancheforening  

 eller lignende.
Det er en betingelse for at opnå godtgørelse, at virksomheder, foreninger  

 m.v., der indsamler batterier, skal efterleve bestemmelserne i  

 miljøbeskyttelsesloven og regler fastsat med hjemmel heri.
I de kommuner,  

 hvor indsamling finder sted, skal kommunalbestyrelsen således have overladt  

 den praktiske gennemførelse af indsamling og transport af brugte batterier og  

 akkumulatorer til de pågældende virksomheder og foreninger, jf.  

 bekendtgørelse nr. 804 af 15. december 1989 om olie- og kemikalieaffald.
En  

 indsamler, der ikke selv er transportør, skal påse, at transportøren er  

 godkendt.
 Det er endvidere en betingelse, at nikkel-cadmium-batterier og  

 blyakkumulatorer afleveres til en genanvendelsesvirksomhed, der er lovligt  

 etableret efter miljøbeskyttelsesloven eller tilsvarende lovgivning i  

 udlandet, hvis der afleveres til udenlandske genanvendelsesvirksomheder.
Til § 2 Ministeren fastsætter i en bekendtgørelse de nærmere regler for opnåelse  

 af godtgørelse, herunder om ansøgningens indhold.
Det kan i bekendtgørelsen fastsættes, at der i ansøgninger om godtgørelse  

 skal fremlægges dokumentation for f.eks. mængden af batterier, der er  

 afleveret til genanvendelse, at den afleverede mængde alene omfatter  

 godtgørelsesberettigede batterier, at batterierne er afleveret til  

 virksomheder, der må modtage og oparbejde de pågældende affaldstyper og  

at batterierne er indsamlet her i landet.
Der vil således i  

 bekendtgørelsen kunne kræves f.eks. fremlæggelse af erklæringer fra de  

 detailhandlere og lign., der er tilknyttet den enkelte indsamlingsordning.  

 Endvidere vil der i bekendtgørelsen kunne stilles krav om, at de pågældende  

 detailhandlere på begæring skal oplyse navn og adresse på personer eller  

 virksomheder, der har indleveret enkelte leverancer på 300 kg  

 blyakkumulatorer, eller derover, eller 3 kg nikkel-cadmium-batterier, eller  

 derover, samt oplyse om leverancens omfang.
 Bekendtgørelsen kan endvidere fastsætte, at godtgørelsen ydes periodevis  

 bagud for op til et år ad gangen.
Det foreslås endvidere at indsætte hjemmel til, at ministeren kan  

 fastsætte regler om tilbagebetaling af godtgørelse. »Visse  

 tilfælde« omfatter eksempelvis de tilfælde, hvor godtgørelse er  

 uberettiget udbetalt til modtageren.
Dette gælder uanset, at modtageren har  

 handlet i god tro.
 Desuden fastsættes udpantningsret samt regler om hæftelse.
Til § 3 Bestemmelsen giver ministeren bemyndigelse til at forlange oplysninger fra  

 såvel detailhandlere og lignende, der er tilknyttet den enkelte  

 indsamlingsordning, som indsamleren, transportøren samt af de, der modtager  

 akkumulatorer eller batterier til genanvendelse, når det er af væsentlig  

 betydning for administrationen af ordningen.
Der er især tænkt på de  

 situationer, hvor der, alene på baggrund af oplysninger fra ansøgeren, kan  

 være begrundet tvivl om, hvorvidt betingelserne for tilskud er opfyldt eller  

 tilfælde, hvor tilbagebetaling af tilskud kan komme på tale.
Til § 4 Bestemmelsen svarer til miljøbeskyttelsesloven § 87, der fastlægger, at  

 miljømyndighederne eller personer, der af disse myndigheder er bemyndiget  

 hertil, mod legitimation og uden retskendelse har adgang til offentlige og  

 private ejendomme for at udøve de beføjelser, der er tillagt dem, og at  

 politiet kan yde bistand hertil.
 Det er tanken, at der skal udøves stikprøvevis kontrol af de afleverede  

 batterier.
Til § 5 Det foreslås, at der indsættes en adgang til modregning i forbindelse med  

 restancer til det offentlige i lighed med ordningen om tilskud til  

 genanvendelse i miljøbeskyttelseslovens § 55c, jf. lovbekendtgørelse nr. 590  

 af 27. juni 1994.
Til § 6 Den foreslåede regel i stk. 1 svarer til ministerens adgang til at  

 delegere sine beføjelser til en styrelse efter miljøbeskyttelseslovens § 70.
 I stk. 2 foreslås det, at ministeren bemyndiges til at afskære den  

 klageadgang, der i almindelighed antages at foreligge i forbindelse med  

 delegation af en bemyndigelse.
 Det er tanken, at kompetencen delegeres til Miljøstyrelsen, og at  

 klageadgangen til ministeren afskæres.
Til § 7 Det foreslås, at der fastsættes bestemmelser om straf for overtrædelse af  

 oplysningspligten i § 3 og regler, der udstedes af ministeren i medfør af §  

 2. De foreslåede regler svarer til straffebestemmelserne på lignende områder  

 uden for miljøbeskyttelsesloven.
I stk. 4 er forældelsesfristen sat til 5 år, hvilket er en fravigelse af  

 forældelsesfristen i straffelovens § 93, hvorefter forældelsesfristen er 2  

 år, når der ikke er højere straf end bøde.
Begrundelsen for fravigelsen er,  

 at en forældelsesfrist på 2 år vil være for kort set på baggrund af, at  

 godtgørelsen kan afregnes årligt, jf. bemærkningerne til lovforslagets § 2.
Til § 8 Da ordningen skal notificeres efter statsstøttereglerne i Traktaten,  

 foreslås det, at den ikke træder i kraft før Kommissionen har givet sin  

 endelige tilslutning.
Loven kan dog tidligst træde i kraft den 1. januar  

 1996, og tidligst den 1. i måneden efter modtagelsen af EU-Kommissionens  

 endelige godkendelse.
Såfremt godkendelse sker efter den 15. i en måned,  

 træder loven i kraft den 15. i den følgende måned.
Efter 2. behandling den 30. maj 1995 § 1. Miljø- og energiministeren yder en godtgørelse på 1 kr. pr.  

 indsamlet kilogram blyakkumulatorer og 120 kr. pr. indsamlet kilogram  

 hermetisk forseglede nikkel-cadmium-akkumulatorer (lukkede  

 nikkel-cadmium-batterier) til private og offentlige virksomheder, foreninger,  

 kommuner m.v., der indsamler og afleverer eller forestår aflevering af  

 blyakkumulatorer og nikkel-cadmium-batterier til genanvendelse.
Stk. 2. Ministeren kan afholde udgifter til eller yde godtgørelse  

 for udgifter i forbindelse med informationsaktiviteter om  

 indsamlingsordningerne.
Den årlige bevilling fastsættes på finansloven.
 Stk. 3. Det er en betingelse for udbetaling af godtgørelse efter  

 stk. 1, at blyakkumulatorerne eller nikkel-cadmium-batterierne er indsamlet  

 her i landet, og at indsamling sker i overensstemmelse med  

 miljøbeskyttelsesloven og regler udstedt i medfør af denne, samt at  

 aflevering til genanvendelse sker til virksomheder, der overholder  

 miljøbeskyttelseslovens regler om godkendelse.
 § 2. Miljø- og energiministeren fastsætter nærmere bestemmelser om  

 ydelse af godtgørelse efter § 1, herunder om ansøgningens indhold og om  

 eventuel tilbagebetaling af godtgørelse og renter heraf i visse tilfælde.  

 Ministeren kan endvidere fastsætte regler om tilsynet med opfyldelse af  

 tilskudsbetingelserne.
Stk. 2. For beløb, der skal betales tilbage efter stk. 1, hæfter  

 foreningen eller den, der som ejer, forpagter eller lignende driver  

 virksomheden for egen regning.
Der er udpantningsret for beløbene.
 § 3. Enhver, der indsamler, transporterer eller genanvender  

 blyakkumulatorer eller nikkel-cadmium-batterier, skal efter anmodning meddele  

 miljø- og energiministeren enhver oplysning, der er af væsentlig betydning  

 for administrationen af § 1.
§ 4. Miljømyndighederne eller personer, der af disse myndigheder  

 er bemyndiget hertil, har, hvis det skønnes nødvendigt, til enhver tid mod  

 legitimation uden retskendelse adgang til offentlige og private ejendomme og  

 lokaliteter for at udøve de beføjelser, der er tillagt dem i medfør af denne  

 lov.
Der kan herunder foretages undersøgelser af betydning for lovens formål.
Stk. 2. Politiet yder bistand hertil.
Justitsministeren kan efter  

 forhandling med miljø- og energiministeren fastsætte nærmere regler herom.
 Stk. 3. Ved eftersyn af erhvervsvirksomheder skal indehaveren og  

 beskæftigede personer yde miljømyndighederne fornøden vejledning og hjælp.
 § 5. Op til 20 pct. af godtgørelsen efter denne lov kan  

 tilbageholdes og anvendes til modregning med virksomhedens, foreningens m.v.  

 eventuelle restancer til det offentlige.
 § 6. Miljø- og energiministeren kan bemyndige en under ministeriet  

 oprettet styrelse eller tilsvarende institution til at udøve de beføjelser,  

 der i denne lov er tillagt ministeren.
 Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 1, herunder  

 at afgørelserne ikke skal kunne indbringes for ministeren.
 § 7. Medmindre højere straf er forskyldt efter den øvrige  

 lovgivning, straffes med bøde den, der afgiver urigtige eller vildledende  

 oplysninger eller undlader at afgive oplysninger efter § 3.
 Stk. 2. I forskrifter, der udstedes i medfør af § 2, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
Stk. 3. For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Er overtrædelsen begået af staten, en amtskommune, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, amtskommunen, kommunen eller det kommunale  

 fællesskab bødeansvar.
 Stk. 4. Forældelsesfristen for strafansvaret er 5 år.
§ 8. Miljø- og energiministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996. Miljø-  

 og energiministeren kan undlade at sætte lovens regler om blyakkumulatorer i  

 kraft.
 § 9. Loven gælder ikke for Færøerne og Grønland.
