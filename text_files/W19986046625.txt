 Ankenævnet udtalte:
 "Den indankede afgørelse blev truffet af Patentdirektoratet  

 den 30. juni 1995. Ankenævnet finder, at Patentdirektoratets  

 afgørelse var rigtig i henhold til den på det tidspunkt  

 gældende varemærkelov.
 Da registreringsproceduren først kan anses for afsluttet, når  

 en verserende indsigelsessag eller ankesag er endeligt afgjort, finder  

 Ankenævnet at burde basere sin afgørelse i sagen på den nu  

 gældende varemærkelov, der er trådt i kraft den 1. januar  

 1997. Ankenævnet finder hjemmel herfor i  

 ikrafttrædelsesbestemmelsen i ændringsloven   lov nr. 1201 af 27.  

 december 1996   og i lovforslagets bemærkninger til denne  

 ikrafttrædelsesbestemmelse.
I henhold til den nu gældende varemærkelovs § 15, stk. 3, nr.  

 3, er det i denne sag foreløbigt registrerede varemærke  

 udelukket fra registrering, hvilket Patentdirektoratet allerede fastslog   i  

 medfør af en tilsvarende lovbestemmelse i varemærkeloven af 1959  

   i en tidligere tilsvarende sag mellem parterne.
Med henvisning hertil, og  

 idet varemærkelovens § 7 efter alt foreliggende ikke findes at kunne  

 føre til noget andet resultat, bestemmes: Varemærkeregistrering  

 VR 7904 1993 erklæres ugyldig.
§ 15, stk. 3, i den varemærkelov, der  

 gjaldt på tidspunktet for kendelsens afsigelse, brugt på en  

 varemærkesag, der ikke var offentliggjort, før loven  

 trådte i kraft År 1998, den 6. april afsagde  

 Patentankenævnet (Michael Dorn,  Finn Mikkelsen,  J.C.
Warnich-Hansen) følgende KENDELSE i sagen j.nr.
V 55/95:
Klage fra Bacardi & Company Limited, Bahamas, v/Chas.  

 Hude A/S over Patentdirektoratets afgørelse af 30. juni 1995  

 vedrørende gyldigheden af varemærkeregistrering nr.
VR 7904 1993  

 for Tropicola S.A., Cuba, v/Giersing & Stellinger Patentbureau A/S.
 Den 16. januar 1992 indleverede Tropicola S.A., Cuba,  

 v/Giersing & Stellinger Patentbureau A/S, en ansøgning om  

 registrering af varemærket CERVEZA HATUEY (figurmærke) for klasse  

 32: Øl.
 Varemærket blev registreret den 12. november  

 1993.
 Den 15. december 1993 blev registreringen offentliggjort i  

 Dansk Varemærketidende.
Ved skrivelse af 15. februar 1994 nedlagde klageren,  

 Bacardi & Company Limited, v/Chas.
Hude, i medfør af  

 varemærkelovens § 23 indsigelse mod registreringens gyldighed.
 Som begrundelse for indsigelsen anførtes:
"Indsigelsen nedlægges under henvisning til  

 varemærkelovens § 14 og 15, idet retten til det registrerede og  

 offentliggjorte mærke tilkommer indsigerne.
Det vil derfor være  

 urimeligt, om mærket blev endeligt registreret, og det henstilles  

 derfor til Patentdirektoratet, at registreringen kendes ugyldig.
Under hensyn til sagens særlige karakter skal jeg  

 høfligst anmode om en frist til indlevering af yderligere begrundelse.  

 Jeg henviser i denne forbindelse til den tidligere indgivne protest imod  

 ansøgning VA 333/1992, der førte til ovennævnte  

 registrering, jf. min skrivelse af den 9. juli 1992. Desuden henviser jeg til  

 tidligere indsigelse nedlagt imod en ældre ansøgning VA  

 5888/1989 CERVEZA HATUEY + figur, ligeledes i navnet Tropicola S.A.  

 Nævnte indsigelse blev taget til følge, og ansøgningen  

 blev afslået." I skrivelse af 18. april 1994 uddybede klageren  

 indsigelsen og anførte bl.a.:
 "  Registreringen påstås kendt ugyldig i  

 medfør af varemærkelovens § 14 og 15, jf. § 23.
Retten til det registrerede mærke, eller i hvert  

 fald til et dermed klart forveksleligt mærke, tilkommer indsigerne.  

 Mærket, der kaldes HATUEY AND INDIAN HEAD device, har været  

 anvendt internationalt af indsigerne forud for prioritetsdatoen for VR  

 7904/1993, dvs. ansøgningsdatoen den 16. januar 1992, og anvendes  

 fortsat.
Mærket er tillige registreret i en lang række lande.
At  

 ansøgerne er kendt med denne ældre og vedvarende brug er  

 utvivlsomt.
 I denne forbindelse skal jeg henvise til ansøgernes  

 tidligere varemærkeansøgning VA 5888/1989, der angik et stort  

 set identisk varemærke, der blev offentliggjort i Dansk  

 Varemærketidende den 10. oktober 1990. Imod denne ansøgning  

 nedlagde Bacardi & Company Limited ligeledes indsigelse og fik medhold,  

 således at ansøgningen blev afslået i medfør af den  

 tidligere varemærkelovs § 14, stk. 1, nr. 7. Jeg henviser i denne  

 forbindelse til Patentdirektoratets skrivelse af den 3. september 1992  

 vedrørende VA 5888/1989. Jeg henviser samtidig til mine øvrige  

 indlæg og det fremsendte bilagsmateriale i sagen.
En bestemmelse svarende til den tidligere  

 varemærkelovs § 14, stk. 1, nr. 7 findes ikke i den gældende  

 varemærkelov.
Imidlertid findes det ikke rimeligt, om ansøgerne  

 ved at udnytte et tilsyneladende hul i loven skulle kunne eliminere  

 Patentdirektoratets afgørelse, og det ville klart være  

 stødende imod almindelige retsbegreber, om registreringen blev  

 opretholdt.
 Jeg henviser i denne forbindelse til varemærkelovens  

 § 14 og 15, idet jeg forbeholder mig ret til at komme tilbage med en  

 nærmere præcisering af den juridiske baggrund for påstanden  

 om ugyldighed af den offentliggjorte registrering, men indledningsvis vil jeg  

 gerne specielt pege på § 14, nr. 5, eftersom det forekommer indlysende,  

 at der til indsigernes varemærke, der er anvendt og registreret i  

 udlandet, er knyttet ophavsretlig beskyttelse, og denne er klart  

 krænket ved den direkte kopiering fra ansøgernes side, der har  

 fundet sted i forbindelse med udformningen af det ansøgte mærke.  

 Der kan utvivlsomt opnås beskyttelse i henhold til  

 ophavsretslovgivningen for et varemærkes figurmæssige udformning,  

 og i denne forbindelse skal jeg blot kort anføre, at den konkrete  

 udformning af "INDIAN HEAD device" kombineret med de øvrige  

 mærkeelementer utvivlsomt må nyde ophavsretlig beskyttelse, jf.  

 Rigmor Carlsens bog Varemærker   Registreringspraksis, side 72  

 vedrørende "kaninhovedet". Allerede i medfør af  

 varemærkelovens § 14, nr. 5, bør den offentliggjorte  

 registrering således kendes ugyldig.
 I øvrigt undersøges det for  

 nærværende, hvorvidt indsigernes varemærke, der er direkte  

 kopieret i denne sag, kan betragtes som "vitterlig kendt" i den i  

 artikel 6B i Pariserkonventionen angivne betydning, jf. varemærkelovens  

 § 15, stk. 2, nr. 4, og jeg forbeholder mig som sagt ret til at komme tilbage  

 til bl.a. dette punkt.
 I mellemtiden hører jeg gerne, om  

 Patentdirektoratet umiddelbart vil anerkende en ophavsretlig beskyttelse for  

 indsigernes kopierede varemærke, men hører desuden gerne, hvilke  

 krav Patentdirektoratet måtte stille med hensyn til dokumentation m.v.,  

 for at indsigernes mærke vil blive anset som kendt her i landet.
I øvrigt skal jeg tilføje, at det fortsat  

 undersøges, om aktuel brug har fundet sted af indsigernes mærke  

 her i landet, hvilket ikke er usandsynligt, selvom direkte eksport til  

 Danmark ikke har fundet sted fra indsigernes virksomhed." Mærkeindehaveren imødegik i skrivelse af 20.  

 juni 1994 indsigelsen og udtalte:
"Til imødegåelse af indsigers skrivelse  

 skal vi indledningsvis henvise til, at indsiger påstår det  

 registrerede mærke forveksleligt med et mærke, som benævnes  

 "HATUEY AND INDIAN HEAD" device, men denne påstand står  

 ganske udokumenteret, eftersom der intet sammenligningsgrundlag foreligger  

 for en bedømmelse.
Af samme årsag er det vanskeligt at forholde  

 sig til indsigers påberåbelse af ophavsretlig beskyttelse af  

 indsigers mærke. Én kendsgerning foreligger dog, nemlig at det  

 registrerede varemærke i sig selv blot gengiver et hoved med hals og  

 delvist   et skulderparti af en mandsperson, som kan identificeres som en  

 oprindelig indfødt fra Cuba.
Det er utvivlsomt, at der i nationen Cuba  

 har levet én (eller flere?) stammer af personer med hovedprydelser af  

 den i figurmærket registrerede art, hvilket bl.a. støttes af  

 arkæologiske fund, som hører ind under den  

 arkæologiske/etnologiske forskning, og på legender.
Hvis  

 indsigers mærke skulle være identisk med det registrerede  

 mærke, indeholder det ikke nogen selvstændig kunstnerisk  

 frembringelse, og det gengiver ikke én bestemt person, men blot en  

 persontype.
Indsigers henvisning til "kaninhovedet" er i og for sig  

 korrekt, men dette "kaninhoved" er dog udstyret med en butterfly,  

 hvilket formentlig ikke hører til kaniners almindelige  

 påklædning.
Således er der med det registrerede mærke  

 ikke gengivet noget selvstændigt kunstnerisk.
En forudsætning for  

 påberåbelse af ophavsret i forbindelse med varemærker er,  

 at der vitterligt eksisterer en rettighed, dvs. at ophavsretten kan spores  

 til ophavsmanden (den kunstneriske frembringer) eller dennes efterkommere, at  

 der ikke er forløbet mere end 50 år fra ophavsmandens død  

 og at det kan dokumenteres, at ophavsmanden eller dennes efterkommere har  

 overdraget sine rettigheder til indsiger.
Såfremt disse mest  

 nødvendige forudsætninger ikke kan opfyldes, kan en  

 påberåbelse af varemærkelovens § 14, stk. 5 ikke tages til  

 følge.
 Orddelen af mærket samt den opskrift, som ligger til  

 grund for produktet "øl" i klasse 32, har oprindelse i Cuba,  

 og der kan ejheller udledes nogen ophavsret på basis af disse  

 varemærkedele.
Indsiger henviser til en tidligere afgørelse, hvor  

 direktoratet med den da gældende lov måtte afslå en  

 lignende ansøgning, som blev bekendtgjort i Dansk  

 Varemærketidende d. 10 OKT 1990. Dermed har indsiger siden da  

 været klar over, at deres påståede rettighed var truet; men  

 tilsyneladende har indsiger intet foretaget sig for at tilegne sig,  

 registrere og opretholde den påståede rettighed.
End ikke i tiden  

 efter 1. JAN 1992, hvor den nye varemærkelov trådte i kraft, har  

 der været udfoldet bestræbelser i denne retning.
Det har ejheller  

 været muligt at påvise indsigers brug af mærket i Danmark.  

 Indsiger har haft en rigelig frist til selv at sikre sig retten til  

 mærket, hvilket for indsigers verdenskendte firma næppe kan siges  

 at være en uoverkommelig, økonomisk belastning.
Det virker  

 derfor ikke velanbragt, at der anvendes rimelighedsbetragtninger med  

 henvisning til den tidligere varemærkelovs bestemmelse i § 14, stk. 1,  

 nr. 7, og det stødende i at eliminere Patentdirektoratets tidligere  

 afgørelse skyldes ikke ansøgningen af den nu foreliggende  

 registrering, men er et udtryk for lovgivningens ønske om at  

 mærker, som skal nyde beskyttelse her i landet, også må  

 være registreret her i landet og de omkostninger, som er forbundet med  

 en sådan beskyttelse, må følgelig udredes før en  

 beskyttelse kan påberåbes.
 Det fremgår af indsigers skrivelse, at der hersker  

 uklarhed med hensyn til, om indsigers mærke er "vitterlig  

 kendt", jvf. § 15, stk. 2, nr. 4 i varemærkeloven, hvor der  

 kræves, at mærket er "vitterlig kendt" her i landet  

i den i Pariserkonventionens Artikel 6 b angivne betydning.
 Det registrerede varemærke anvendes i flere lande af  

 indehaveren, herunder Chile, Mexico, Schweiz, Storbritanien og Tyskland.
Indsiger har tidligere udfoldet store bestræbelser  

 for at påvise, at mærket er eller har været i brug i  

 udlandet, men indsiger har på intet tidspunkt dokumenteret sin ret til  

 mærket, som med det anførte hoved med hovedprydelse af cubansk  

 oprindelse samt den udbredte anvendelse af spansk sprog virker vildledende,  

 såfremt indsiger i sit hjemland benytter mærket for produkter,  

 som ikke er af cubansk oprindelse.
Retten til mærket tilhører  

 derfor den cubanske registreringshaver.
Vi skal derfor henstille, at indsigelsen afvises, og at  

 den foreliggende registrering herefter opretholdes.
Såfremt indsiger  

 tager til genmæle, skal vi anmode om at få tilstillet en kopi af  

 indsigers indlæg." Klageren kommenterede i replik af 29. august 1994  

 mærkeindehaverens ovennævnte skrivelse og anførte:
"  Indsigelsen opretholdes i fuldt omfang.
Der  

 henvises til varemærkelovens §14 og 15, herunder særlig §14 nr. 5  

 og §15 stk. 2 nr. 4, jf. §23.
 Som nye bilag til sagen vedlægger jeg for det  

 første kopi af min skrivelse af 15. august 1994 til Bryggerigruppen  

 A/S, Torvegade 35, 4640 Faxe, hvori jeg forespørger, "om  

 vedhæftede figurmærke er kendt her i landet indenfor Deres  

 branche".
Dernæst vedlægger jeg kopi af svaret fra  

 Brewery Group Denmark A/S (Bryggerigruppen A/S) dateret den 26. august 1994,  

 i hvilket exportdirektør Claus A.
Nielsen anfører  

 følgende:
 "Vi kan oplyse, at vi med udgangspunkt i vore  

 aktiviteter i Caribien, herunder bl.a. vort samarbejde med Heineken på  

 Bahamas er bekendt med maltproduktet Malta Hatuey, og at dette maltprodukt  

 ejes og kontrolleres fra Bacardi-familien.
 Vi må betragte det som overvejende sandsynligt, at  

 de øvrige danske bryggerier, herunder specielt Carlsberg, har det  

 samme kendskab til det pågældende mærke.
I øvrigt er vi vidende om, at der eksisterer et  

 licenssamarbejde omkring det pågældende produkt mellem Heineken,  

 Guinness og Bacardi." Det skal bemærkes, at Bryggerigruppen A/S er  

 Danmarks næststørste bryggerigruppe med landsdækkende salg  

 i ganske betydeligt omfang af øl, mineralvand m.m. under  

 varemærker som FAXE, CERES, THOR og ODIN.
Bryggerigruppen A/S har  

 endvidere betydelig eksport til det meste af verden, og selskabet har dermed  

 betydeligt kendskab til konkurrerende virksomheder og produkter i andre  

 lande.
Carlsberg, som nævnt i skrivelsen af 26. august 1994, må  

 på grund af virksomhedens størrelse og den velkendte  

 verdensomfattende eksport være så meget desto mere bekendt med  

 udenlandske konkurrerende virksomheder og produkter.
 Svaret fra Bryggerigruppen A/S sammenholdt med min  

 forespørgsel af 15. august d.å. taler i øvrigt for sig  

 selv, og det findes herefter utvivlsomt, at indsigernes mærke, der  

 fremgår af skrivelsen til Bryggerigruppen A/S af 15. august d.å.,  

 er "vitterligt kendt" her i landet i den i artikel 6b i  

 Pariserkonventionen angivne betydning, jf. varemærkelovens §15, stk. 2  

 nr. 4. Efter de foreliggende oplysninger samt omstændighederne i  

 øvrigt kan der ikke herske tvivl om, at mærket også var  

 "vitterligt kendt" her i landet på tidspunktet for  

 ansøgningens indlevering, nemlig den 16. januar 1992. At  

 ansøgerne på det tidspunkt i øvrigt var bekendt med  

 indsigernes ældre rettigheder, er ligeledes utvivlsomt og i  

 øvrigt ikke benægtet.
Det lægges herefter til grund, at kravet om, at det  

 ældre mærke skal være "vitterligt kendt", er  

 opfyldt, idet det må anses for at være kendt indenfor  

 bryggeribranchen i Danmark.
Denne er pr. tradition internationalt orienteret,  

 og ifølge den ovennævnte erklæring er der ingen tvivl om,  

 at indsigernes mærke notorisk er kendt her i landet uanset det ikke har  

 været anvendt her i landet ved direkte salg.
Det er imidlertid heller  

 ikke nødvendigt, og jeg henviser i denne forbindelse til Anders J.  

 Andersen og Knud Wallbergs artikel om varemærkeloven og  

 fællesmærkeloven i Juristen nr. 1 fra 1992, side 38, afsnit 2.5.  

 Desuden henviser jeg til den netop udkomne kommenterede varemærkelov af  

 Mogens Koktvedgaard og Knud Wallberg, side 129, afsnit 15.12, der ikke  

 opstiller nogen definition for, hvad der skal forstås ved  

 "vitterlig kendte" mærker, men blot anfører, at der  

 hverken foreligger domspraksis eller direktoratspraksis på  

 området, og at det "i sidste ende (er) op til domstolene at  

 afgøre, hvilke mærker der kan anses for at være omfattet  

 af bestemmelsen". I den foreliggende sag findes det efter  

 omstændighederne rimeligt at statuere, at indsigernes ældre  

 mærke er "vitterlig kendt" her i landet.
 Til svarskrivelsen af 20. juni 1994 skal anføres  

 følgende:
Det fornødne "sammenligningsgrundlag" som  

 tilsyneladende savnes er i hvert fald tilvejebragt ved den tidligere  

 nævnte vedlagte kopi af min forespørgsel af 15. august  

 d.å. til Bryggerigruppen A/S.
Imidlertid fremgår  

 "sammenligningsgrundlaget" tillige af sagen vedrørende  

 ansøgning VA 5888/1989 ligeledes i navnet Tropicola S.A., som vil  

 være bekendt.
Der er tidligere henvist til denne sag med dens akter,  

 men i det tilfælde, at disse akter allerede skulle være  

 destrueret, vedlægger jeg til orientering kopi af samtlige akter,  

 herunder indsigernes ældre mærke.
De to mærker kan betegnes som identiske eller i  

 hvert fald quasi identiske.
Ophavsretten til mærket tilkommer  

 indsigerne Bacardi & Limited, der nu er bosiddende på Bahama.  

 Bacardi-familien boede oprindeligt på Cuba, men måtte flygte,  

 hvorefter de etablerede sig på Bahama og fortsatte virksomheden under  

 anvendelse af de hidtidige varemærker, herunder HATUEY and Indian Head  

 Device.
Hjemme i Cuba annekterede Tropicola S.A. mærket og anvendte det  

 for andre produkter, som også derefter blev eksporteret til visse  

 lande.
Tropicola S.A. forsøgte samtidigt at sætte sig på  

 mærket ved registrering i en række lande, vel vidende at  

 mærket oprindeligt tilkom Bacardi-Familien.
Af den nye kommenterede varemærkelov side 115,  

 afsnit 14.20 fremgår det, at Patentankenævnet i sagen V7/90 fandt  

 ophavsretten til en tegning af en "persontype" forestillende en  

 løbende mand krænket ved en tilsvarende tegning, der indgik i et  

 varemærke sammen med ordet ACTION.
Den side 114 viste tegning af den  

 løbende mand er i virkeligheden en teknisk tegning af en  

 "idealmand", men er desuagtet blevet anset for at være  

 beskyttet i henhold til ophavsretten.
På samme måde må  

 indsigernes mærke være beskyttet.
Hvem der har været "hurtigst" eller  

 "smartest" til at anmelde varemærket, har efter  

 omstændighederne ingen betydning.
Jeg skal dog ikke undlade at  

 bemærke, at Bacardi & Co.
Limited er en professionel virksomhed,  

 der lægger seriøse planer for såvel  

 varemærkeregistrering som markedsføring, og disse planer er  

 naturligvis koordineret.
Indsigerne har dog fornylig indleveret en  

 ansøgning om registrering under VA 5500/1994 af det mærke, der  

 fremgår af sagen.
Det skal fortsat anføres, at det ville være  

 urimeligt og direkte stødende, om Tropicola S.A. kunne opnå  

 registrering her i landet for et varemærke identisk med det under VA  

 5888/1989 anmeldte, som blev afslået under hensyntagen til indsigernes  

 ældre rettigheder i udlandet.
Nærværende sag findes at  

 være en direkte fortsættelse af den tidligere, og selv om  

 varemærkeloven i mellemtiden er blevet ændret, således at  

 bestemmelsen i den tidligere lovs §14 nr. 7 ikke findes i den nye lov, ville  

 det som sagt være urimeligt og stødende, om Patentdirektoratets  

 tidligere afgørelse blev totalt ugyldiggjort.
Der findes at være  

 hjemmel i varemærkelovens §14, nr. 1 til at udelukke det aktuelle  

 varemærke fra registrering, idet det "strider imod lov, den  

 offentlige orden eller sædelighed".
 Indsigernes mærke er herefter anset for at  

 være "vitterlig kendt" her i landet, og jeg henviser til det  

 ovenfor anførte.
Det fremgår af den tidligere indsigelsessag, at  

 indsigerne til fulde har dokumenteret brugen af varemærket i udlandet,  

 og dermed er retten til mærket ligeledes dokumenteret.
Bacardi-familien  

 har også sin oprindelse i Cuba, og indsigernes produkter er derfor  

 også af cubansk oprindelse i vid forstand eller fremstillet efter  

 cubansk tradition og recept.
Som tidligere nævnt skal jeg herefter på vegne  

 indsigerne Bacardi & Co.
Limited fastholde indsigelsen og  

 påstå det registrerede og i Dansk Varemærketidende den 15.  

 december 1993 offentliggjorte mærke kendt ugyldigt." I skrivelse af 1. november 1994 fremkom  

 mærkeindehaveren med følgende duplik:
 "Indsiger kommenterer et af de medsendte bilag til  

 sagen, hvoraf det ses, at bryggerigruppen med udgangspunkt i deres  

 aktiviteter i Caraibien, er bekendt med maltproduktet "Malta  

 Hatuey", at man betragter det som overvejende sandsynligt, at de  

 øvrige danske bryggerier har samme bekendtskab, og at man er  

 vidende om eksistensen af et licenssamarbejde mellem nogle nærmere  

 angivne firmaer.
Hermed søges det   på basis af én  

 persons udtalelse   dokumenteret, at hele den danske bryggeribranche og  

 hermed størstedelen af den danske befolkning har kendskab til et  

 mærke, og altså, at mærket skulle være velkendt i  

 Danmark.
Denne ene person, som i øvrigt ikke har redegjort for sit  

 kendskab til det pågældende mærke (kendskabet kunne i  

 realiteten stamme fra en annonce fra registreringhaver!), har således  

 blot lagt navn til en ad hoc-erklæring, som ikke har nogen som  

 helst dokumentationsværdi.
Den kendsgerning, at mærket ikke har  

 været brugt i Danmark sammen med den udokumenterede påstand om  

 kendskab til mærket, gør den såkaldte dokumentation til et  

 yderst tvivlsomt aktstykke.
På basis af den fremførte erklæring  

 postuleres et kendskab til mærket   også hos Carlsberg, som  

 antageligt ikke har fundet det umagen værd at besvare en henvendelse  

 fra indsiger.
Det er derfor i mere end én forstand rigtigt, hvad  

 indsiger fremfører, nemlig at "Svaret fra Bryggerigruppen A/S  

 sammenholdt med min forespørgsel af 15 august d.å. taler i  

 øvrigt for sig selv".
Det må derfor konkluderes, at mærket ikke kan  

 være "vitterligt kendt" her i landet, da kun en yderst  

 begrænset personkreds (formentlig højst omkring 10 personer,  

 når vi ser bort fra Direktoratets og varemærkebureauernes  

 personale) kan have kendskab til det pågældende mærke.
Det  

 er evident, at et begreb som "vitterligt kendt" ikke kan baseres  

 på en så lille personkreds.
 Indsiger berører også ophavsretten til  

 mærket, idet det postuleres, at ophavsretten til mærket tilkommer  

 firmaet Bacardi & Limited (et andet firma?). Atter må det  

 imidlertid fremføres, at der ikke foreligger nogen som helst  

 dokumentation for ophavsretten eller, at ophavsretten til mærket er  

 overgået fra den oprindelige frembringer og indehaver   til den  

 nuværende, påståede indehaver.
 Med det foreliggende, uklare indehaverforhold til  

 ophavsretten, der i øvrigt er baseret på andre landes lovgivning  

 (dog næppe på Bern konventionen), vil det være  

 betænkeligt at træffe en afgørelse af en så  

 vidtrækkende betydning, som en varemærkeregistrering er, på  

 et postulat om retten til mærket.
Det under bogstav C på side 4 i indsigers replik  

 anførte om, at det ikke har nogen betydning om, hvem der har  

 været "hurtigst" eller smartest", har ingen relevans i  

 den foreliggende sag.
Ifølge varemærkeloven er det tidspunktet  

 for ansøgningens indlevering, der er afgørende for  

 varemærkerettens eksistens, medmindre andre kan dokumentere tidligere  

 brug af mærket her i landet, eller mærket er vitterligt kendt.
Vi  

 har som fuldmægtige for registreringsindehaveren selvfølgelig en  

 pligt til at redegøre for alle forhold vedrørende en  

 ansøgning, herunder også at påpege muligheder for at  

 få registreret et mærke.
Senere i samme afsnit bedyres det,  

 "at Bacardi & Co.
Limited er en professionel virksomhed, der  

 lægger seriøse planer for såvel  

 varemærkeregistrering som markedsføring, og disse planer er  

 naturligvis koordineret" (SIC!). Vi lader teksten stå et  

 øjeblik!, medens det kan overvejes, om det er bedre med to indsigelser  

 med tvivlsomt udfald og store omkostninger i modsætning til at  

 gennemføre en enkelt registrering med et begrænset  

 omkostningsniveau.
Såfremt indsiger mener, at det er direkte  

 stødende, hvis registreringshaver kunne opretholde sin registrering  

 her i landet, kan det kun være varemærkeloven, som skal  

 ændres.
I bemærkningerne til den nu gældende  

 varemærkelov er det i spalte 1916 anført: "Den  

 gældende lovs [1959-loven] §14, stk. 1, nr. 7, er udgået, da man  

 har fundet, at den giver en for vidtgående beskyttelse af udenlandske  

 mærker.
Det særlige spørgsmål omkring  

 agentvaremærker må løses efter parternes aftale og i  

 overensstemmelse med almindelige konkurrenceretlige grundsætninger, jf.  

 herved Pariserkonventionens artikel 6 g".
Som sagen står nu, har Direktoratet blot registreret  

 varemærket i henhold til loven, i lighed med den gennemførte  

 registrering i andre lande.
Blandt de lande, hvor mærket er blevet  

 registreret er Sverige endda på trods af indsigelse   (kopi vedlagt),  

 Brasilien, Mexico, Peru, Tyskland, Bulgarien, Rusland SNG, Nordirland,  

 Italien.
 Der vedlægges endvidere kopi af nogle fakturaer, der  

 kan dokumentere, at det registrerede mærke fortsat bruges i udlandet  

 selv om en sådan dokumentation ikke fordres.
Sammenfattende må det konstateres, at indsiger ikke  

 har kunnet dokumentere nogen bedre ret til varemærket end  

 registreringshaver, og da registreringen ikke er sket i strid med  

 varemærkeloven eller bemærkningerne hertil, kan det kun lede til,  

 at registreringen opretholdes.
Vi henstiller derfor, at direktoratet afviser  

 indsigelsen som helhed." Klageren skrev herefter den 9. januar 1995 følgende  

 til Patentdirektoratet:
 "På vegne Bacardi & Company Limited,  

 Bahamas, skal jeg herved fastholde den nedlagte indsigelse og fortsat  

 påstå registrering VR 7904/1993 CERVEZA HATUEY + fig. kendt  

 ugyldig i medfør af varemærkelovens §14 og 15, jf. §23.
Retten til det registrerede mærke, eller et dermed  

 klart forveksleligt mærke, tilkommer indsigerne.
Mærket har  

 været anvendt internationalt af indsigerne forud for  

 ansøgningsdagen den 16. januar 1992 og anvendes fortsat.
Mærket  

 er registreret i en række lande, og jeg vedlægger til orientering  

 en netop modtaget liste over indsigernes varemærker bestående af  

 eller indeholdende ordet HATUEY samt samme eller tilsvarende  

 figurmærke, jf. "representation of an Indian head",  

 "HATUEY with Indian Head Device" m.fl.
Det cubanske selskab Tropicola S.A. er bekendt med denne  

 ældre og vedvarende brug, og det er da heller ikke på nogen  

 måde blevet benægtet.
I denne forbindelse kan jeg henvise til  

 Giersing & Stellinger Patentbureau A/S s skrivelse til Patentdirektoratet  

 dateret den 13. november 1992, hvoraf det bl.a. fremgår, at  

 ejendomforholdet til mærket ikke er helt "klarlagt". Den  

 danske fuldmægtig samt det cubanske selskab er helt på det rene  

 med situationen, hvorefter den cubanske regering i 1960 konfiskerede eller  

 eksproprierede det cubanske Bacardi-selskab samt diverse ejendom bl.a.  

 omfattende Bacardi destilleriet og selskabets hovedsæde i Santiago,  

 Cuba samt en kontorbygning i Havana, tre HATUEY-bryggerier samt diverse  

 HATUEY-varemærker.
Retten til det her omhandlede varemærke er  

 således ganske "klarlagt", og det er selvfølgelig  

 baggrunden for, at indsigerne forsøger at undgå en yderligere  

 begrænsning af rettighederne.
Det var på samme baggrund, at indsigerne nedlagde  

 indsigelse mod den tidligere ansøgning VA 5888/1989, der angik et  

 stort set identisk varemærke.
Det blev offentliggjort i Dansk  

 Varemærketidende den 10. oktober 1990, og ansøgningen blev  

 afslået i medfør af den tidligere varemærkelovs §14, stk.  

 1, nr. 7. Jeg henviser til de i sagen værende indlæg samt det  

 omfattende bilagsmateriale.
En bestemmelse svarende til den tidligere  

 varemærkelovs §14, stk. 1, nr. 7 findes ikke i den gældende  

 varemærkelov, men det findes fortsat urimeligt, om det cubanske selskab  

 med den ovenfor nævnte viden om indsigernes ældre  

 rettigheder alligevel skulle kunne opnå registrering af indsigernes  

 varemærke her i landet.
Indsigernes rettigheder i henhold til lovgivning om  

 ophavsret fastholdes fortsat.
Patentdirektoratet har tidligere anerkendt  

 indsigernes ældre rettigheder til mærket, og det findes fortsat  

 utvivlsomt, at der til mærket er knyttet ophavsret.
Denne tilkommer  

 indsigerne, og som følge deraf bør registreringen også  

 kendes ugyldig, jf. varemærkelovens §14, Den indleverede skrivelse fra Bryggerigruppen A/S (Brewery  

 Group Denmark A/S) dateret den 26. august 1994 taler faktisk for sig selv,  

 uanset at det cubanske selskabs danske fuldmægtig forsøger at  

 rejse tvivl om indholdet.
Uanset at én person har underskrevet, er det  

 en udtalelse på vegne et af Danmarks største bryggerier med  

 omfattende eksport og i øvrigt kendskab til såvel det danske  

 marked som udenlandske markeder.
På denne baggrund taler svaret for sig  

 selv, og der kan ikke være tvivl om, at det omhandlede mærke er  

 vitterligt kendt som tilhørende indsigerne.
Det kan i denne  

 forbindelse ikke være afgørende, hvor mange personer der har et  

 bestemt kendskab, men om den pågældende branche som sådan  

 har kendskab til mærket.
Bryggerigruppen A/S udgør en stor del  

 af branchen og har det fornødne tilbundsgående kendskab til den.  

 Der henvises igen til varemærkelovens §15, stk. 2, nr. 4.
Jeg skal til slut   foruden at henvise til samtlige de i  

 nærværende sag samt i den tidligere indsigelsessag indleverede  

 skrivelser med bilag   anføre, at der bør være hjemmel  

 til at tage indsigelsen til følge, eventuelt efter  

 varemærkelovens §14, nr. 1, og selv om det cubanske selskab  

 tilsyneladende endnu ikke har taget det registrerede mærke i brug her i  

 landet, ville en ibrugtagning utvivlsomt stride mod reglerne i  

 markedsføringsloven, eftersom mærket allerede er kendt som  

 tilhørende en anden virksomhed, nemlig Bacardi & Company Limited,  

 Bahamas." Hertil fremkom mærkeindehaveren den 13. marts 1995  

 med følgende bemærkninger:
"Indsiger hævder fortsat, at retten til det  

 registrerede mærke,   , tilkommer indsigerne, hvilket forsøges  

 underbygget med dokumentation for anvendelse og registrering i en række  

 lande.
Endvidere fremfører indsiger en række indgreb, som skal  

 have fundet sted i 1960. Det kan ikke betvivles, at sådanne indgreb  

 ikke kan tolereres i et demokratisk samfund, men at inddrage disse indgreb i  

 den foreliggende indsigelsesprocedure er næppe det rette forum for  

 løsningen af den derved opståede konflikt, som nu har rundet  

 sine 35 år.
Da Danmark officielt har anerkendt staten Cuba, må en  

 løsning søges ad diplomatiske kanaler.
Vi skal endnu engang minde om, at den tidligere  

 varemærkelovs §14, stk. 1, nr. 7 ikke er gældende for  

 varemærker, som er indleveret i henhold til den nu gældende  

 varemærkelov, selv om dette kunne være ønskeligt for  

 udenlandske varemærkeindehavere.
Selv om der foreligger en bestemmelse,  

 som kan forekomme urimelig, er det ikke i samklang med dansk praksis, at man  

 med henvisning til en urimelighed forsøger   uden om folketinget  

ad hoc at ville genindføre den tidligere varemærkelovs  

 §14, stk. 1, nr. 7.
Indsigers påberåbelse af, at det registrerede  

 mærke er "vitterligt kendt" som tilhørende indsiger,  

 er fremdeles ikke underbygget, idet det fortsat må fremføres, at  

 et varemærke for at kvalificere sig til betegnelsen "vitterligt  

 kendt" må opfylde visse kvantitative mindstemål i form af en  

 udbredt skare af personer her i landet, fx angivet som en tocifret procentdel  

 af landets befolkning.
Et sådant mindstemål er hverken  

 påberåbt endsige dokumenteret.
Den eneste dokumentation i  

 så henseende er den fremsendte skrivelse fra Bryggerigruppen A/S  

 undertegnet af dennes leder, som betragter det som overvejende  

 sandsynligt, at de øvrige danske bryggerier har denne leders  

 bekendtskab med indsigers mærke.
Vi vil derfor fortsat hævde, at  

 den såkaldte dokumentation er et yderst tvivlsomt aktstykke.
 Såfremt indsiger med henvisning til  

 varemærkelovens §14, nr. 1 fortsat mener, at det er direkte  

 stødende, hvis registreringshaver kunne opretholde sin registrering  

 her i landet, må den tidligere varemærkelovs §14, stk. 1  

 genindføres ved en revision af varemærkeloven.
 Registreringhavers ret til det registrerede  

 varemærke understreges i øvrigt af den nyligt afsagte  

 Højesteretsdom, hvor:
Sagsøger påstod sagsøgte  

 tilpligtet at ophøre med at benytte navnet og varemærket  

 "Torro" og at slette varemærket "Torro" i  

 Patentdirektoratet.
Sagsøgte frifundet, da sagsøger ikke havde  

 godtgjort ved ibrugtagning her i landet at have erhvervet ret til  

 varemærket "Torro". (Dissens af 2 dommere, der begrundede  

 samme resultat med, at sagsøgers varemærkeret var faldet  

 bort).
Sammenfattende må det konstateres, at indsiger ikke  

 har kunnet dokumentere nogen ret til varemærket som sådan, og da  

 registreringen ikke er sket i strid med varemærkeloven eller  

 bemærkningerne hertil, kan det kun lede til, at registreringen  

 opretholdes.
Vi henstiller derfor, at direktoratet afviser indsigelsen som  

 helhed." Patentdirektoratet traf afgørelse i sagen den 30.  

 juni 1995 og afviste indsigelsen med følgende begrundelse:
 "Ifølge varemærkelovens § 15, stk. 2,  

 nr. 4 jf. stk. 1, nr. 2 er et varemærke udelukket fra registrering,  

 hvis det er forveksleligt med et udenlandsk varemærke, der var  

 vitterlig kendt her i landet på tidspunktet for ansøgningen.
Det er direktoratets opfattelse, at indsigers mærke  

 og VR 7904 1993 er forvekslelige.
Begge mærker vedrører  

 øl og der er således varesammenfald.
Det er ligeledes vores  

 opfattelse, at mærkelighed er til stede, idet begge mærker   som  

 det dominerende ord   indeholder ordet HATUEY.
Desuden er der stor lighed  

 mellem de to figurer.
Indsiger har imidlertid ikke dokumenteret, at mærket  

 HATUEY AND INDIAN HEAD device er vitterlig kendt i Danmark.
Det er endvidere  

 ikke direktoratets opfattelse, at indsigers mærke er vitterlig kendt  

 her i landet i den i artikel 6b i pariserkonventionen angivne betydning, idet  

 mærket i så fald skal være notorisk kendt, jf. herved  

 Varemærkeloven og Fællesmærkeloven med kommentarer, note  

 4.11., side 66.
 Materialet indsendt i den tidligere indsigelsessag VA 5888  

 1989 viser ikke, at indsigers mærke har været anvendt i Danmark,  

 eller at det også skulle være vitterlig kendt her i landet.
Erklæringen af 26 aug 1994 fra Brewery Group Denmark  

 A/S viser alene, at gruppen er bekendt med maltproduktet MALTA HATUEY  

 (og at dette produkt ejes og kontrolleres af Barcardi-familien), men ikke i  

 hvilken årrække og i hvilket omfang et sådant kendskab har  

 eksisteret.
Det fremgår heller ikke, at mærket er kendt udenfor  

 branchen.
Der er intet i det fremsendte materiale, der i øvrigt  

 dokumenterer, at mærket er vitterlig kendt i Danmark.
 Indsigelsen kan således ikke tages til følge  

 på dette punkt.
 Ifølge varemærkelovens § 14, nr. 5, er bl.a.  

 varemærker, der indeholder en bestanddel, der kan opfattes som et  

 værk, hvortil en anden har ophavsret, udelukket fra registrering.
Af Varemærkeloven og Fællesmærkeloven  

 med kommentarer, side 115 fremgår det, at et varemærke (i form af  

 et figurmærke) godt kan have en sådan udformning, at det isoleret  

 set må opfattes som et kunstnerisk værk.
Er mærket  

 imidlertid oparbejdet som varemærke, bør mærket normalt  

 alene bedømmes efter de varemærkeretlige regler.
Dette skyldes,  

 at det varemærkeretlige forvekslingskriterium, jf. § 4 og § 15,  

 indeholder krav om såvel mærkelighed som varelighed.
Kunne  

 ophavsretten påberåbes, ville det sidstnævnte kriterium  

 blive indholdsløst.
Indianerhovedet, der er den figur, der indgår i  

 såvel indsigers som mærkeindehavers mærker må antages  

 at være designet til brug som varemærke, nemlig som etiket  

 på ølflasker.
I dette tilfælde kan ophavsretten ikke  

 påberåbes.
Det af Dem fremdragne eksempel vedrørende  

 figurmærket ACTION ( 7/90) er ikke parallelt til nærværende  

 sag, idet den stilliserede løber, som det her drejede sig om, stammede  

 fra en lærebog, og figuren var således ikke udformet specielt til  

 at fungere som et varemærke fra starten af.
 Den nedlagte indsigelse kan derfor ikke tages til  

 følge på dette punkt.
 Endelig anfører indsiger, at mærket rettelig  

 tilkommer denne, idet det oprindeligt var indsiger, der ejede fabrikkerne  

 på Cuba, hvor varerne solgt under indsigers varemærke blev  

 produceret, og indsigers varemærke dermed blev benyttet.
Det fremgår af sagen, at bryggerierne beliggende  

 på Cuba, der startede med at brygge HATUEY-øl, på et  

 tidspunkt er blevet eksproprieret.
Mærkeindehaver har herefter fortsat  

 brugen af mærket, hvorimod indsiger forlod Cuba og først er  

 startet med at brygge øl under mærket HATUEY adskillige år  

 senere.
Det kan således ikke lægges til grund, at alene én  

 af parterne har adkomst til mærket." Denne afgørelse har klageren ved skrivelse af 30.  

 august 1995 indbragt for Patentankenævnet med påstand om, at  

 Patentdirektoratets afgørelse omstødes.
 I ankebegrundelse af 20. november 1995 har klageren bl.a.  

 anført følgende:
"  Det er indsiger Bacardi & Company Limited s  

 opfattelse, at retten til det registrerede mærke, eller et i det  

 væsentlige dermed identisk mærke, tilkommer indsigerne.  

 Mærket, der benævnes HATUEY and Indian Head Device, har  

 været anvendt internationalt af indsiger forud for prioritetsdatoen for  

 den offentliggjorte registrering VR 7904/1993, nemlig ansøgningsdatoen  

 den 16. januar 1992, og mærket anvendes fortsat.
Mærket er  

 registreret i en lang række lande, og ansøger er bekendt med de  

 ældre rettigheder.
Dette er ikke bestridt af ansøgers  

 fuldmægtig.
Det er da også uomtvisteligt, at Bacardi &  

 Company Limited tidligere har vundet en i det hele identisk indsigelse imod  

 ansøgers tidligere varemærkeansøgning VA 5888/1989 for et  

 i det væsentlige identisk mærke.
Der henvises i denne forbindelse  

 til bilag 1 og bilag 2. Indsigelsen blev afgjort under henvisning til den  

 daværende varemærkelov s § 14, stk. 1, nr. 7, og sagen burde  

 dermed have fundet sin endelige afgørelse.
Ansøger indleverede  

 imidlertid umiddelbart efter den nye lovs ikrafttræden den 1. januar  

 1992, nemlig den 16. januar 1992, en stort set identisk ansøgning,  

 hvorfor indsiger nødsagedes til endnu en gang at nedlægge  

 indsigelse.
Indsiger havde ikke i mellemtiden selv taget skridt til at  

 få varemærket registreret.
Da den nugældende varemærkelov ikke indeholder  

 en bestemmelse svarende til den tidligere lovs §14, stk. 1, nr. 7, er der  

 tilsyneladende åbnet mulighed for, at man kan tilegne sig andres  

 varemærker, registrere dem og slippe godt fra det.
Dette findes efter  

 omstændighederne ikke rimeligt, og det ville være klart  

 stødende imod almindelige retsbegreber, om registrering VR 7904/1993  

 blev opretholdt.
Ansøger har på intet tidspunkt bestridt, at  

 de ældste rettigheder til det her omhandlede mærke  

 tilhører indsiger.
Det er heller ikke bestridt, at indsiger har  

 ældre brugsrettigheder i udlandet, og at brugen har været  

 kontinuerlig og vedvarer til dato.
Det er endvidere ikke bestridt, at  

 indsigers mærke er registreret i en række lande, og endelig er  

 det heller ikke bestridt, at de ældste rettigheder til mærket  

 tilkommer Bacardi & Company Limited.
Som det er anført i min  

 skrivelse af 9. januar 1995, bilag 9, blev indsigers cubanske bryggeri i 1960  

 konfiskeret eller eksproprieret med tilhørende lokale rettigheder bla.  

 det her omhandlede varemærke, og det er på denne baggrund, at  

 Tropicola S.A. nu forsøger at udstrække retten til andre  

 lande.
Bacardi & Company Limited har fortsat aktiviteterne  

 uden for Cuba, og jeg formoder, at alle vil være bekendt med selskabets  

 aktiviteter.
Varemærket BACARDI er mest kendt her i landet i  

 forbindelse med "rom", og for så vidt angår det her  

 omhandlede varemærke anvendes dette jo kun for "øl"  

 (spansk: cerveza), der fortrinsvis sælges til de mange millioner  

 eksilcubanere.
Selvom produktet ikke aktuelt kan købes i Danmark, er  

 varemærket vitterlig kendt i relevante kredse.
Jeg vedlægger som  

 bilag 12 kopi af indsigers varemærke, og som bilag 13 og bilag 14  

 vedlægges kopi af Chas.
Hude s skrivelse af 15. august 1994 til  

 Bryggerigruppen A/S, henholdsvis dette selskabs svar dateret den 26. august  

 1994. Det findes herefter dokumenteret, at indsigeres varemærke er  

 vitterlig kendt her i landet i den i artikel 6b i Pariserkonventionen angivne  

 betydning, jf. varemærkelovens §15, stk. 2 nr. 4.
Der henvises i øvrigt fortsat til  

 varemærkelovens §14 nr. 5, eftersom det forekommer indlysende, at der  

 til indsigers varemærke er knyttet ophavsretlig beskyttelse, uanset at  

 der er tale om et aktuelt varemærke.
Der henvises til mine  

 bemærkninger i skrivelsen af 18. april 1994, side 3 (bilag 5) og min  

 skrivelse af 29. august 1994, side 4 (bilag 7).
 Det anføres endvidere, at den offentliggjorte  

 registrering strider imod principperne i varemærkelovens §14, nr. 1,  

 idet opretholdelse af registrering ville stride imod lov, den offentlige  

 orden eller sædeligheden.
 Denne lovbestemmelse kan også hjemle ugyldighed  

 på grund af reglerne i markedsføringsloven, idet en ibrugtagning  

 af mærket utvivlsomt ville stride mod reglerne i denne lov, eftersom  

 mærket allerede er kendt, jf. ovenfor som tilhørende en anden  

 virksomhed, nemlig Bacardi & Company Limited, Bahamas.
I Patentdirektoratets afgørelse af 30. juni 1995  

 (bilag 11) fremgår det klart side 2 nederst og side 3 øverst, at  

 de to mærker er forvekslelige.
Der er såvel mærkelighed som  

 varelighed.
Imidlertid vil Patentdirektoratet ikke anse indsigers  

 mærke for at være vitterlig kendt i Danmark.
Dette finder  

 indsiger og undertegnede efter omstændighederne ikke rimeligt.
Det er  

 ikke afgørende, om indsigers mærke har været anvendt her i  

 landet.
Erklæringen fra en af de største virksomheder i  

 branchen, jf. bilag 14, findes at være tilstrækkelig.
Patentdirektoratet har ikke villet anerkende, at indsigers  

 mærke nyder ophavsretlig beskyttelse.
Dette findes imidlertid at  

 være tilfældet, og der er da heller ikke tvivl om, at  

 ophavsretten på grund af den ovenfor refererede historie må  

 tilkomme indsiger Bacardi & Company Limited.
Det henstilles herefter endnu en gang høfligst til  

 Patentankenævnet, at Patentdirektoratets afgørelse af 30. juni  

 1995 (bilag 11) omgøres, og at registrering VR 7904/1993 kendes  

 ugyldig." Mærkeindehaveren har den 2. maj 1996  

 imødegået anken og påstået klagen afvist.
 Mærkeindehaveren anfører endvidere:
 "Den af klager anførte sagsfremstilling med  

 tilhørende bilag kan stort set anerkendes, idet det dog skal  

 tilføjes, at klager på ikke efter nedlæggelse af den  

 oprindelige indsigelse, d. 10 dec 1990, og først d. 9 aug 1994 (VA  

 5500/1994), har forsøgt eller udfoldet bestræbelser på at  

 registrere det af klager påberåbte mærke.
Klager anfører, at retten til det registrerede  

 mærke   tilkommer indsigerne, og at mærket fortsat anvendes  

 og er registreret i en lang række lande.
Dette skal ikke  

 bestrides, men samtidig må det for fuldstændighedens skyld  

 oplyses, at registreringshaver ligeledes kan anføre det samme om  

 mærket, nemlig at retten til det registrerede mærke tilkommer  

 registreringshaver, og at mærket fortsat anvendes og er  

registreret i en lang række lande.
Dette er ligeledes  

 dokumenteret i bilag A   D, hvor Bilag A er en liste over registreringshavers  

 registreringer eller anmeldelser af mærket opstillet efter lande; Bilag  

 B er en gengivelse af et italiensk tidsskrift med angivelse af en tysk agent  

 (hvor mærket er registreret); Bilag C er en kopi af en "London  

 Drinking Guide", som bl. a. anmelder registreringshavers produkt og  

 gør opmærksom på oprindelseslandet Cuba; og Bilag D er en  

 kopi af et spansk tidsskrift med en annonce for registreringshavers produkt  

 forsynet med det registrerede mærke.
Klagers påberåbelse af den tidligere  

 indsigelsesafgørelse imod den forrige ansøgning er som  

 sådan korrekt, idet denne indsigelsesafgørelse blev truffet  

 på basis af den dengang gældende varemærkelovs bestemmelse  

 i § 14, stk. 1, nr. 7), jvf.
Varemærkelov nr. 211 af 11 juni 1959.  

 Indsigelsesafgørelsen som sådan skal ikke bestrides, men den  

 skal ikke benyttes som argumentation for, at bestemmelsens omfang skal  

 udstrækkes til at omfatte mærker, som er indleveret efter den nye  

 varemærkelov.
Klagers konstatering af den nugældende lovs mulighed  

 for at registrere mærker er rigtig, men tilføjelsen: "og  

 slippe godt fra det" mere end antyder, at den gennemførte  

 registrering er ulovmedholdelig.
Intet kunne være mere forkert, idet  

 det i bemærkningerne til den nugældende varemærkelov i  

 spalte 1916 er anført: "Den gældende lovs [1959-loven]  

 §14, stk. 1, nr. 7, er udgået, da man har fundet, at den giver en for  

 vidtgående beskyttelse af udenlandske mærker.
Det særlige  

 spørgsmål omkring agentvaremærker må løses  

 efter parternes aftale og i overensstemmelse med almindelige  

 konkurrenceretlige grundsætninger, jf. herved Pariserkonventionens  

 artikel 6 g". Lovens ophavspersoner har altså ment, at den  

 tidligere lov i urimelig grad tilgodeså udenlandske  

 mærkeindehavere, som ikke seriøst udfoldede bestræbelser  

 på at registrere deres mærker her i landet.
Dette være  

 anført til imødegåelse af klagers opfattelse af, at  

 registreringen er stødende mod almindelige retsbegreber.
Det kunne med  

 lige så stor ret gøres gældende, at det er stødende  

 mod almindelige retsbegreber, at ansøgere, som i USA indleverer en  

 såkaldt "Intent To Use"-ansøgning under  

 påberåbelse af prioritet fra fx Danmark, kan opleve at andre kan  

 tilegne sig det samme varemærke ved blot i USA at bruge det samme  

 mærke for de samme varer eller tjenesteydelser.
Det er ikke helt korrekt, når det anføres, at  

ansøger på intet tidspunkt har bestridt, at de ældste  

 rettigheder til det her omhandlede mærke tilhører indsiger.  

 Det er tidligere blevet gjort klart, at mærket opstod og havde sin  

 oprindelse i Cuba, og at mærket er blevet anvendt uafbrudt i Cuba  

 gennem en årrække på mere end 35   40 år.
I samme  

 periode har klager tilsyneladende ikke anvendt mærket over  

 længere tidsrum, hvorfor det med rette kan anføres, at  

 mærket er cubansk.
Dette er tillige understreget af figurelementerne,  

 som afbilder et hoved af en cubansk indianer.
Det har med andre ord ikke  

 været nødvendigt for registreringshaver at bestride de af klager  

 fremførte påstande, da de konkrete forhold taler stik imod disse  

 påstande.
Den omstændighed, at der på et tidspunkt er  

 gennemført en ekspropriering af det cubanske bryggeri, har intet med  

 dette bryggeris varemærkeret at gøre, idet varemærkeretten  

 dels er og har været bryggeriets ejendom, også inden  

 eksproprieringen, og at denne varemærkeret ved eksproprieringen var en  

 del af det bo, som blev eksproprieret.
Spørgsmålet om ekspropriering eller lignende  

 skal, som tidligere anført, ikke løses gennem  

 påberåbelse af bestemmelser fra en tidligere varemærkelov,  

 men må løses gennem diplomatisk aktivitet, hvorved en  

 privatisering eller et joint venture eventuelt kan overtage  

 registreringshavers virksomhed sammen med varemærkerettighederne.
Her  

 kunne klager eventuelt indtage en favorabel position som samarbejdspartner,  

 da klager åbenbart har registreringer i en række lande.
Med hensyn til begrebet "vitterligt kendt" skal  

 vi, i lighed med Patentdirektoratets afgørelse i indsigelsen, henvise  

 til Varemærkeloven og Fællesmærkeloven med kommentarer,  

 note 4.11., side 66, hvor forskellen mellem "velkendt" og  

 "vitterligt kendt" nærmere omtales.
Det fremgår heraf,  

 at en nødvendig betingelse for at fastslå, at et mærke er  

 "velkendt", er at mærket i det mindste har været i brug  

 her i landet; og med en henvisning til bilmærket "Rolls  

 Royce" stiller man sig tilfreds med en brug af beskeden  

 størrelse, men altså en konstateret brug.
Selv efter den  

 nugældende varemærkelov fordres der brug, hvilket belyses med  

 eksemplet om "Cordon Rouge" med en markedsandel på ca.  

 7%.
De mærker, som er "vitterligt kendt"  

 ifølge Pariserkonventionen Artikel 6bis, nyder beskyttelse  

 internationalt.
Dette medfører, at et "vitterligt kendt"  

 mærke internationalt skal være registreret for den samme  

 mærkeindehaver eller med denne samarbejdende partnere.
Derved kan der  

 ikke indrømmes plads til andre mærkeindehavere i en række  

 forskellige lande, da sådanne registreringer burde  

 imødegås med tilsvarende indsigelser eller omstødelser,  

 såfremt den, som opfatter sig som den rette indehaver kan påvise  

 ""ond tro"" Det vil formentlig være umuligt at påvise  

 ond tro, hvis en registreringshaver af myndighederne i sit hjemland er blevet  

 tilskyndet til at foretage sådanne registreringer.
Derved er vi tilbage  

 ved de diplomatiske bestræbelser.
Konklusionen af note 4.11. er, at  

enten er det notorisk, at mærket er kendt, eller også  

 er det ikke.
Med registreringshavers mange registreringer er det  

notorisk, at mærket ikke er kendt ifølge  

 Pariserkonventionen Artikel 6bis, og da mærket ejheller kan  

 være "velkendt" på grund af manglende brug her i Danmark,  

 må det konkluderes, at mærket her i Danmark ikke er kendt  

 under nogen form, hvilket yderligere finder støtte i den  

 kendsgerning, at registreringen ikke er begæret registreret af en dansk  

 person eller virksomhed.
Klagers påberåbelse af ophavsret til  

 mærket er blevet behandlet af Patentdirektoratet i dets afvisning af  

 indsigelsen.
Denne ophavsret kan med lige stor ret gøres  

 gældende i modsat retning, eftersom det ubestridt er et mærke af  

 cubansk oprindelse med et indianerhoved fra en cubansk stamme.
Det må  

 derfor antages, at registreringshavers langvarige anvendelse af mærket  

   både før og efter ekspropriationen   ikke har været  

 vildledende, hvorimod klagers anvendelse af mærket for varer  

 fremstillet i USA ville udgøre en vildledning af det købende  

 publikum, som derved ville blive bragt til at tro, at de varer, som var  

 mærket med varemærket, skulle være af cubansk oprindelse.  

 Det må derfor være overvejende sandsynligt, at ophavsretten til  

 det registrerede mærke, såfremt en sådan eksisterer,  

 hører hjemme hos registreringshaver.
Klager påberåber sig yderligere  

 varemærkelovens § 14, 1), som udelukker mærker fra registrering,  

 såfremt de strider mod lov,    Denne bestemmelse kan imidlertid ikke  

 anvendes i det foreliggende tilfælde, da markedsføringsloven  

 ikke kan tilkende nogen rettighed til et mærke, som ikke har  

 været i brug og som ikke er kendt, således at der ikke foreligger  

 en konkurrencesituation.
Selv om en benyttelse skulle blive påbegyndt  

 nu, vil den under alle omstændigheder tidsmæssigt ligge efter  

 indleveringen af ansøgningen for den foreliggende registrering, nemlig  

 16 jan 1992.
Klager finder det efter omstændighederne ikke  

 rimeligt, at Patentdirektoratet ikke vil anse klagers mærke for at  

 være "vitterligt kendt". Dette kan Patentdirektoratet  

 imidlertid ikke, jvf. ovenstående deduktioner, og det er stridende mod  

 den hidtil fremførte praksis, når klager anfører, at det  

ikke er afgørende, om indsigers [klagers] mærke har  

 været anvendt her i landet.
Hertil skal vi endnu engang henvise til  

 Højesteretsdommen U1995.14H, hvor nødvendigheden af brug  

 understreges med ordene: "da sagsøger ikke havde godtgjort ved  

 ibrugtagning her i landet at have erhvervet ret til varemærket".
Vi skal henstille, at klagen afvises, og at den  

 foreliggende registrering herefter opretholdes." Ankenævnet har behandlet sagen på sit  

 møde den 11. februar 1998.
For klageren (indsiger) mødte cand.jur.
Kaj L.  

 Henriksen.
 For indklagede (mærkeindehaveren) mødte  

 advokat Henrik Hornsleth og civilingeniør Jens-Holger Stellinger.
 Parterne procederede sagen overvejende med henvisning til  

 de fremlagte processkrifter.
 Indklagede henviste til støtte for  

 varemærkeregistreringens opretholdelse yderligere til  

 varemærkelovens § 7.
 Ankenævnet skal udtale:
 Den indankede afgørelse blev truffet af  

 Patentdirektoratet den 30. juni 1995. Ankenævnet finder, at  

 Patentdirektoratets afgørelse var rigtig i henhold til den på  

 det tidspunkt gældende varemærkelov.
 Da registreringsproceduren først kan anses for  

 afsluttet, når en verserende indsigelsessag eller ankesag er endeligt  

 afgjort, finder ankenævnet at burde basere sin afgørelse i sagen  

 på den nu gældende varemærkelov, der er trådt i kraft  

 den 1. januar 1997. Ankenævnet finder hjemmel herfor i  

 ikrafttrædelsesbestemmelsen i ændringsloven   lov nr. 1201 af 27.  

 december 1996   og i lovforslagets bemærkninger til denne  

 ikrafttrædelsesbestemmelse.
 I henhold til den nu gældende varemærkelovs §  

 15, stk. 3, litra 3, er det i denne sag foreløbigt registrerede  

 varemærke udelukket fra registrering, hvilket Patentdirektoratet  

 allerede fastslog   i medfør af en tilsvarende lovbestemmelse i  

 varemærkeloven af 1959   i en tidligere tilsvarende sag mellem  

 parterne.
Med henvisning hertil, og idet varemærkelovens § 7  

 efter alt foreliggende ikke findes at kunne føre til noget andet  

 resultat, bestemmes:
 Varemærkeregistrering VR 7904 1993 erklæres  

 ugyldig.
