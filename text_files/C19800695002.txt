 § 1.  Videnskabelige assistenter ansat ved Danmarks  

 Geologiske Undersøgelse i henhold til de mellem finansministeriet og Dansk  

 Magisterforening og Dansk Ingeniørforening indgåede overenskomster er  

 forpligtede til at stå til rådighed for institutionen ved udførelse af  

 konsulent- og tilsynsarbejde i forbindelse med boringer og udgravninger på  

 landjorden.
 § 2.  Rådighedstjenesten, hvis omfang fastsættes af  

 Danmarks Geologiske Undersøgelse, varetages enten i forbindelse med  

 udstationering ved boringer og udgravninger på landjorden eller som  

 rådighedstjeneste (tilkaldevagt) i hjemmet.
 § 3.  Ved opgørelse af de ansattes samlede arbejdstid  

 i henhold til overenskomsterne og de hertil knyttede aftaler om godtgørelse  

 for merarbejde medregnes rådighedstimer med 1/3.
 Stk. 2.  Efter udstationering i forbindelse med boringer  

 og udgravninger på landjorden, hvor udstationeringen har omfattet 7-11 døgn,  

 har den ansatte i fortsættelse af det i henhold til arbejdsmiljøloven  

 hjemlede fridøgn ret til at afspadsere optjent merarbejde i det følgende  

 døgn.
 Har udstationeringen omfattet 12 døgn, har den ansatte ret til at  

 afspadsere optjent merarbejde i de følgende 2 døgn efter fridøgnet.
 § 4.  Aftalen har virkning fra 1. januar 1980 og kan  

 af parterne opsiges med 3 måneders varsel til en 1. april, dog tidligst 1.  

 april 1981.
 København, den 16. december 1980.
