Bekendtgørelse  

 om kommunernes mellemværender med de  

  

 kommunale forsyningsvirksomheder I medfør af § 58, stk. 2, i lov om kommunernes  

 styrelse, jf. lovbekendtgørelse nr. 968 af 12. december 2003, og § 1,  

 stk. 5 i lov nr. 549 af 24. juni 2005 om midlertidig binding af  

 kommunernes og amtskommunernes overskudslikviditet fastsættes:
Almindelige bestemmelser § 1.  

  

 Kommunens  

 gæld til de kommunale forsyningsvirksomheder i årsregnskabet må ikke  

 overstige  

 kommunens likvide beholdninger tillagt ledigt træk på kommunens kassekredit  

 ved  

 regnskabsårets udgang.
 Stk. 2.  

  

 Gælden til  

 de kommunale forsyningsvirksomheder opgøres som summen af kommunens negative  

 mellemværender med de enkelte forsyningsområder på hver af funktionerne 9.30,  

 9.31, 9.33 og 9.34 samt funktion 9.35, gruppering 01, i »Budget- og  

 regnskabssystem for kommuner og amtskommuner«.
 Stk. 3.  

  

 De likvide  

 beholdninger opgøres som summen af saldiene på funktionerne 9.01-9.11 i  

 »Budget- og regnskabssystem for kommuner og amtskommuner« og deponerede beløb  

 vedrørende forsyningsvirksomheder, jf. § 4, stk. 3-8, i  

 bekendtgørelse om kommunernes låntagning og meddelelse af garantier mv.  

 Ledigt  

 kassekredittræk opgøres efter reglerne i bekendtgørelse om kommunernes  

 låntagning og meddelelse af garantier m.v.
 § 2.  

  

 Kommunens  

 gæld til og tilgodehavender hos de kommunale forsyningsvirksomheder i det  

 enkelte regnskabsår forrentes med en årlig rente svarende til markedsrenten.
 Stk. 2.  

  

 Forrentningen beregnes på grundlag af mellemværenderne med de kommunale  

 forsyningsvirksomheder på hver af funktionerne 9.30, 9.31, 9.33 og 9.34 samt  

 funktion 9.35, gruppering 01, i »Budget- og regnskabssystem for kommuner og  

 amtskommuner«.
 Stk. 3.  

  

 Indenrigs-  

 og sundhedsministeren kan meddele tilladelse til at foretage forrentning med  

 en  

 årlig rente, der afviger fra markedsrenten, når særlige forhold taler herfor.
Mellemværende med forsyningsvirksomheder i 2005 og  

 2006 § 3.  

  

 Kommuner, der for 2005 har budgetteret med et overskud for  

 forsyningsvirksomhederne under ét, skal i perioden 1. oktober 2005 til 1.  

 januar  

 2007 deponere et beløb svarende til overskuddet, jf. § 1, stk. 2 i  

 lov om midlertidig binding af kommunernes og amtskommunernes  

 overskudslikviditet.
 Stk. 2.  

  

 Såfremt en  

 kommune for 2006 budgetterer med et underskud for forsyningsvirksomhederne  

 under ét, kan deponeret likviditet i henhold til stk. 1 frigives i  

 1/12-rater i 2006. Det frigivne beløb kan maksimalt svare til det  

 budgetterede  

 underskud for forsyningsvirksomhederne under ét i 2006.
 § 4.  

  

 Kommuner, der øger en allerede oparbejdet gæld til forsyningsvirksomhederne  

 i løbet af 2005, skal reducere gælden tilsvarende i 2006, således at  

 gælden ultimo 2006 højst svarer til status ultimo 2004.
 Stk. 2.  

  

 Kommuner,  

 der nedbringer et tilgodehavende hos forsyningsvirksomhederne i løbet af  

 2005, skal forøge deres tilgodehavende i 2006, således at tilgodehavendet  

 ultimo 2006 mindst svarer til status ultimo 2004.
 Stk. 3.  

  

 Ændringen i  

 gælden eller tilgodehavendet hos de kommunale forsyningsvirksomheder efter  

 stk. 1 og 2 opgøres ved regnskab 2005 som summen af ændringer for  

 kommunens mellemværender med alle forsyningsområder på funktionerne 9.30,  

 9.31,  

 9.33 og 9.34 samt funktion 9.35, gruppering 01, i »Budget- og regnskabssystem  

 for kommuner og amtskommuner«.
 Stk. 4.  

  

 Kommuner  

 kan som alternativ til forøgelse af tilgodehavendet i 2006, jf. stk. 2,  

 foretage en likviditetsbinding i perioden 1. april 2006 til 1. januar 2007  

 svarende til forskellen mellem budgetteret tilgodehavende ultimo 2006 og  

 faktisk tilgodehavende ultimo 2004.
 Stk. 5.  

  

 Indenrigs-  

 og sundhedsministeren kan efter ansøgning i helt særlige tilfælde give  

 dispensation  

 fra modregningsordningen, jf. stk.1 og 2.
Ikrafttræden § 5.  

  

 Bekendtgørelsen træder i kraft den 12. oktober 2005.
 Stk. 2.  

  

 Samtidig  

 ophæves Indenrigs- og Sundhedsministeriets bekendtgørelse nr. 1176 af 15.  

 december  

 2000 om kommunernes mellemværender med de kommunale forsyningsvirksomheder.
