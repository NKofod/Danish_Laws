Bestemmelser om charterflyvning og  

 taxaflyvning til/fra Danmark Indholdsfortegnelse 1.	Definitioner og anvendelsesområde 1.1	Definitioner 1.2	Anvendelsesområde 2.	Generelt 2.1	Tilladelser 2.2	Eventuelle restriktioner for udenlandske luftfartsselskaber 2.3	Statistik 2.4	Forsikring 3.	Charterflyvning med passagerer 3.1	Generelt - Procedurer og tidsfrister for ansøgning 3.2	Selskabsrejseflyvning 3.2.1	Definition 3.2.2	Ansøgning 3.2.3	Vilkår 3.2.4	»Seat only« 3.3	Flyvning til eget brug 3.3.1	Definition 3.3.2	Ansøgning 3.3.3	Vilkår 3.4	Flyvning i forbindelse med specielle begivenheder 3.4.1	Definition 3.4.2	Ansøgning 3.4.3	Vilkår 3.5	Foreningsflyvning 3.5.1	Definition 3.5.2	Ansøgning 3.5.3	Vilkår 3.6	Studenterflyvning 3.6.1	Definition 3.6.2	Ansøgning 3.6.3	Vilkår 4.	Charterflyvning med fragt 5.	Taxaflyvning 6.	Charterflyvning mellem Danmark og USA 7.	Straf 8.	Dispensation 9.	Ikrafttræden I medfør af § 75, stk. 2 og § 78 i lov om luftfart, jf.  

 lovbekendtgørelse nr. 373 af 4. juni 1997, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 810 af 19. november 1998 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter,  

 følgende:
1.	Definitioner og anvendelsesområde 1.1	Definitioner I denne BL forstås ved:
 Charterflyvning: Ikke-regelmæssig,  

 erhvervsmæssig transport af passagerer udført med  

 luftfartøjer, som er godkendt til befordring af mere end 10  

 passagerer, eller ikke-regelmæssig, erhvervsmæssig transport af  

 fragt udført med luftfartøjer, hvis højst tilladte  

 startmasse overstiger 5.700 kg.
 Taxaflyvning: Ikke-regelmæssig,  

 erhvervsmæssig transport af passagerer udført med  

 luftfartøjer, som er godkendt til befordring af højst 10  

 passagerer, eller ikke-regelmæssig, erhvervsmæssig transport af  

 fragt udført med luftfartøjer, hvis højst tilladte  

 startmasse ikke overstiger 5.700 kg.
1.2	Anvendelsesområde 1.2.1	Denne BL gælder for charterflyvning og taxaflyvning mellem  

 Danmark og andre lande med undtagelse af flyvninger, der er dækket af  

 særskilte love og bestemmelser som følge af Danmarks tilslutning  

 til EF-regler på lufttransportområdet.
 1.2.2	For charterflyvning mellem Danmark og USA gælder  

 bestemmelserne i afsnit 6.
1.2.3	Den multilaterale overenskomst 1.2.3.1	Selskaber med licens i stater, som har ratificeret den  

 multilaterale overenskomst af 30. april 1956 om kommercielle rettigheder for  

 ikke-regelmæssig lufttrafik i Europa, må udføre flyvninger  

 i overensstemmelse med det, der er anført i overenskomsten, under  

 forudsætning af, at vedkommende stat giver tilsvarende rettigheder til  

 danske luftfartsselskaber.
1.2.3.2	Flyvning efter overenskomstens artikel 2, stk. 1, kan  

 udføres i overensstemmelse med vilkårene i denne BL uden  

 forudgående ansøgning.
Med undtagelse af taxaflyvninger samt  

 flyvninger i humanitært øjemed eller flyvninger i forbindelse  

 med en nødsituation skal anmeldelse ske til Statens  

 Luftfartsvæsen senest 48 timer før flyvningens udførelse.  

 Anmeldelsen skal indeholde de oplysninger, der i denne BL kræves ved  

 ansøgning.
 1.2.3.3	Flyvning efter overenskomstens artikel 2, stk. 2, må kun  

 udføres efter forudgående tilladelse i overensstemmelse med de  

 ansøgningsfrister og vilkår, der er anført i denne  

 BL.
 1.2.3.4	For flyvninger, der falder ind under overenskomsten,  

 gælder tillige de generelle bestemmelser i afsnit 2 og 7-9 i  

 behørigt omfang.
2.	Generelt 2.1	Tilladelser 2.1.1	Charter- og taxaflyvning må kun udføres af et  

 luftfartsselskab, som har en gyldig tilladelse som luftfartsselskab udstedt  

 af selskabets nationale luftfartsmyndigheder.
 Luftfartsselskabet skal efter anmodning dokumentere at  

 være i besiddelse af en sådan tilladelse samt dokumentere  

 selskabets kompetence til at udføre international,  

 erhvervsmæssig lufttransport i overensstemmelse med de regler og  

 bestemmelser, der er fastsat af luftfartsselskabets hjemstat, og med  

 standarderne og rekommandationerne i ICAO Annex 6, Part I (Declaration of  

 Competence).
 2.1.2	Charter- og taxaflyvninger må kun udføres efter  

 tilladelse fra Statens Luftfartsvæsen, medmindre andet fremgår af  

 denne BL.
 Når tilladelse til at udføre en flyvning  

 meddeles uden yderligere vilkår, er det forudsat, at flyvningen  

 udføres i overensstemmelse med ansøgningen og denne BL.  

 Følgelig er disse forudsætninger vilkår for den lovlige  

 udførelse af flyvningen, jf. luftfartslovens § 78.
 Overtrædelse af vilkårene for en tilladelse  

 kan medføre, at Statens Luftfartsvæsen tilbagekalder  

 tilladelsen, jf. luftfartslovens § 79.
 2.1.3	Charterflyvning til/fra Danmark skal opfylde følgende  

 krav:
a.
Hele luftfartøjets udnyttede kapacitet skal være lejet  

 af en eller flere chartrer(e).
b.
Destinationen for flyvningen skal være bestemt af chartreren  

 (chartrerne).
c.
Billetter må ikke tilbydes offentligheden direkte fra  

 luftfartsselskabet eller dets agenter.
 2.1.4	For at opnå tilladelse til at udføre charterflyvning  

 med passagerer mellem Danmark og et andet land skal luftfartsselskabet have  

 fået udstedt licens i Danmark eller det andet land.
 2.1.4.1	Statens Luftfartsvæsen kan dog i særlige  

 tilfælde give et luftfartsselskab, hvis licens er udstedt i et tredje  

 land, tilladelse til at udføre charterflyvning med passagerer mellem  

 Danmark og et andet land.
 2.1.5	For tilladelse til at udføre fragtcharterflyvning  

 gælder bestemmelserne i afsnit 2 og 4 i denne BL.
 2.1.6	En ansøgning om tilladelse til at flyve til eller fra  

 dansk område kan afslås, og allerede meddelte tilladelser kan  

 tilbagekaldes, hvis luftfartsafgifter, der er forfaldne i Danmark, ikke er  

 betalt, jf. luftfartslovens § 146 a.
 2.1.7	Anvendelsen af enkelte luftfartøjer eller visse  

 luftfartøjstyper kan være forbudt eller underlagt restriktioner  

 i overensstemmelse med gældende bestemmelser.
2.1.8	En tilladelse må ikke overdrages.
Charter- og  

 taxaflyvninger må kun udføres med luftfartsselskabets egne  

 luftfartøjer, medmindre Statens Luftfartsvæsen har godkendt  

 andet. (F.eks. skal charter- og taxaflyvninger på wet-lease basis  

 godkendes af Statens Luftfartsvæsen.) 2.1.9	Ansøgningen og dokumentationen skal forelægges  

 på et af de skandinaviske sprog eller på engelsk.
2.2	Eventuelle restriktioner for udenlandske  

 luftfartsselskaber Statens Luftfartsvæsen kan i særlige  

 tilfælde begrænse mulighederne for udenlandske luftfartsselskaber  

 for at udføre charterflyvninger i henhold til denne BL (f.eks.  

 manglende reciprocitet, uacceptable indvirkninger på regelmæssig  

 trafik (ruteflyvning), overvejelser med hensyn til flyvesikkerhed eller  

 internationale forhold).
2.3	Statistik Luftfartsselskabet skal til Statens Luftfartsvæsen  

 indsende sådanne statistiske data og oplysninger om flyvninger, som  

 luftfartsvæsenet måtte kræve.
2.4	Forsikring 2.4.1	For luftfartøjer, der anvendes til charter- og  

 taxaflyvninger, skal der være tegnet  en ansvarsforsikring eller anden  

 tilstrækkelig dækningsgaranti for skade på passagerer og  

 rejsegods eller fragt (befordringsansvaret) samt på personer eller ting  

 uden for luftfartøjet (tredjemandsansvaret).
 2.4.2	Passager- og rejsegodsforsikringen skal dække mindst de  

 beløb, der er fastsat i kapitel 9 i luftfartsloven.
 Anm.: For luftfartsselskaber med licens udstedt efter  

 EF-regler gælder reglerne i Rådsforordning (EF) nr. 2027/97 af 9.  

 oktober 1997 om luftfartsselskabers erstatningsansvar i tilfælde af  

 ulykker.
 2.4.3	Tredjemandsforsikringen skal være tegnet med de  

 minimumsbeløb, der er fastsat af Trafikministeriet i medfør af  

 luftfartslovens § 130, stk. 1.
 Anm.: For tiden gælder ifølge  

 Trafikministeriets bekendtgørelse nr. 504 af 27. juni 1991  

 følgende minimumsløb:
 1.	For luftfartøjer med maksimalt tilladt startmasse indtil 10  

 tons):  

 60 millioner kr. dækkende personskade  

 5 millioner kr. dækkende tingskade.
 2.	For luftfartøjer med maksimalt tilladt startmasse mellem 10  

 og 349 tons:  

 150 millioner kr. dækkende personskade  

 20 millioner kr. dækkende tingskade.
 3.	For luftfartøjer med maksimalt tilladt startmasse på  

 350 tons og derover:  

 300 millioner kr. dækkende personskade  

 40 millioner kr. dækkende tingskade.
3.	Charterflyvning med passagerer (For charterflyvning mellem Danmark og USA henvises til  

 afsnit 6.) 3.1	Generelt - Procedurer og tidsfrister for ansøgning 3.1.1	Ansøgning om tilladelse til charterflyvninger skal  

 indsendes til Statens Luftfartsvæsen.
 3.1.2	Ansøgningen skal indeholde følgende  

 oplysninger:
a.
Luftfartsselskabets navn, adresse, telefon-, telex- og/eller  

 telefaxnummer samt eventuelt AFTN.
b.
Luftfartøjets type og registreringsbetegnelse.
c.
Oplysninger om forsikring, jf. pkt. 2.4.
d.
Dato, fartplan og rutenummer.
e.
Charterkategori.
f.
Chartrerens/chartrernes navn(e) og adresse(r).
 3.1.3	Statens Luftfartsvæsen kan kræve yderligere  

 information og dokumentation.
 3.1.4	For serieflyvninger (mere end 4 flyvninger inden for 2  

 måneder til samme destination) skal Statens Luftfartsvæsen have  

 modtaget ansøgningen mindst 30 dage før første  

 flyafgang.
3.1.4.1	For andre charterflyvninger skal Statens Luftfartsvæsen  

 have modtaget ansøgningen mindst 48 timer før flyafgang.
Denne  

 frist omfatter ikke lørdage, søndage og danske helligdage.
3.2	Selskabsrejseflyvning 3.2.1	Definition Hele luftfartøjets benyttede kapacitet er chartret  

 af en eller flere rejsearrangør(er) til befordring af passagerer, der  

 deltager i et på forhånd fastlagt  

 selskabsrejsearrangement.
3.2.2	Ansøgning Ansøgningen skal indeholde oplysninger, som  

 dokumenterer, at flyvningen har karakter af en  

 selskabsrejseflyvning.
3.2.3	Vilkår 3.2.3.1	En selskabsrejseflyvning skal opfylde følgende  

 vilkår:
a.
Rejsearrangementet skal omfatte befordring til og fra destinationen  

 og mindst inkludere enten 2 nætter ud over rejsetiden eller natten  

 mellem en lørdag og en søndag.
b.
Der kræves kun befordring med luftfartøj den ene  

 vej.
c.
Indkvartering skal være inkluderet for hele den periode, som  

 rejsearrangementet dækker.
d.
Deltagerne skal betale for hele rejsearrangementet.
Der må  

 ikke finde tilbagebetaling sted af eventuelle dele af arrangementet, som en  

 deltager frivilligt ikke har benyttet sig af.
 3.2.3.2	Arrangementet kan efter aftale mellem en deltager i en  

 selskabsrejse og rejsearrangøren forlænges.
 3.2.3.3	Ansøgeren skal opbevare og på forlangende indsende  

 til Statens Luftfartsvæsen en liste over passagererne.
3.2.3.4	Et luftfartsselskab, som i henhold til charterkontrakten skal  

 hjemtransportere passagererne med charterfly, er uanset eventuel  

 misligholdelse af charterkontrakten fra chartrerens side forpligtet til at  

 hjemtransportere de pågældende passagerer.
Hjemtransporten skal  

 ske til den oprindeligt aftalte lufthavn.
3.2.4	»Seat only« »Seat only« betyder befordring på en  

 selskabsrejseflyvning af passagerer, som har et arrangement med en chartrer,  

 der kun omfatter befordringen.
Sådan befordring kan ske på  

 følgende vilkår:
a.
I alt må højst 30% af det enkelte luftfartøjs  

 kapacitet udnyttes til chartrerens »seat only« passagerer.
Denne andel  

 må ikke akkumuleres.
b.
Befordring af »seat only« passagerer kan foretages på  

 såvel udrejsen som hjemrejsen i forbindelse med en  

 selskabsrejseflyvning.
Der kræves ikke tur-returrejse.
c.
Statens Luftfartsvæsen kan forlange yderligere oplysninger om  

 luftfartsselskabets »seat only« flyvninger.
d.
Den betingelse, der er nævnt i pkt. 3.2.3.4 vedrørende  

 luftfartsselskabets forpligtelse til at hjemtranspor-tere, gælder for  

 »seat only« passagerer, der har et arrangement, der omfatter  

 tur-returrejse.
3.3	Flyvning til eget brug 3.3.1	Definition Hele luftfartøjets benyttede kapacitet er chartret  

 af én enkelt chartrer (individ, firma, juridisk person eller  

 institution), som har bestemt destinationen, og som bærer alle  

 omkostningerne i forbindelse med flyvningen.
3.3.2	Ansøgning Ansøgningen skal indeholde oplysninger, som  

 dokumenterer, at flyvningen har karakter af en flyvning til eget  

 brug.
3.3.3	Vilkår 3.3.3.1	Passagererne må ikke, hverken direkte eller indirekte,  

 yde chartreren refusion for dennes omkostninger.
 3.3.3.2	En flyvning må ikke ved annoncering eller på anden  

 måde tilbydes offentligheden.
3.4	Flyvning i forbindelse med specielle begivenheder 3.4.1	Definition Hele luftfartøjets benyttede kapacitet er chartret  

 af en eller flere chartrer(e) til befordring af passagerer, som alle deltager  

 i en messe eller konference eller i en begivenhed af sportslig, kulturel,  

 religiøs, social eller anden tilsvarende art.
3.4.2	Ansøgning Ansøgningen skal indeholde oplysning om arten af og  

 datoen for begivenheden samt arrangementer, der er omfattet af  

 rejsen.
3.4.3	Vilkår 3.4.3.1	Hver enkelt passager skal betale for sin del af det samlede  

 på forhånd fastlagte rejsearrangement, som mindst skal omfatte  

 flytransport til og fra destinationen samt transport mellem lufthavnen og  

 stedet for begivenheden.
 3.4.3.2	Alle deltagere skal rejse sammen på udturen og på  

 hjemturen.
3.5	Foreningsflyvning 3.5.1	Definition Hele luftfartøjets benyttede kapacitet er chartret  

 udelukkende til medlemmerne af en permanent sammenslutning og personer, der  

 er i familie med disse.
Målsætningen og formålet med  

 sammenslutningen må ikke være at arrangere rejser.
3.5.2	Ansøgning Ansøgningen skal indeholde en erklæring, der  

 angiver navnet på den sammenslutning, som arrangerer flyvningen.  

 Erklæringen skal dokumentere, at flyvningen har karakter af en  

 foreningsflyvning.
3.5.3	Vilkår En flyvning må ikke ved annoncering eller på  

 anden måde tilbydes offentligheden.
3.6	Studenterflyvning 3.6.1	Definition Hele luftfartøjets kapacitet er chartret til  

 befordring af en eller flere gruppe(r) af studenter eller elever og/eller  

 disses lærere eller ledere samt personer, der er i familie med  

 disse.
3.6.2	Ansøgning Ansøgningen skal indeholde en erklæring, som  

 dokumenterer, at flyvningen har karakter af en studenterflyvning.
3.6.3	Vilkår Chartreren skal være en skole, en  

 studenterorganisation eller lignende.
4.	Charterflyvning med fragt (For charterflyvninger mellem Danmark og USA henvises til  

 afsnit 6.) 4.1	Ansøgning om tilladelse til at udføre charterflyvning  

 med fragt skal indsendes til Statens Luftfartsvæsen.
 Anm.: Fragt kan befordres på autoriserede  

 charterflyvninger med passagerer uden yderligere ansøgning.
 4.2	Ansøgningen skal indeholde følgende oplysninger:
a.
Luftfartsselskabets navn, telefon-, telex- og/eller telefaxnummer  

 samt eventuelt AFTN.
b.
Luftfartøjets type og registreringsbetegnelse.
c.
Oplysninger om forsikring, jf. pkt. 2.4.
d.
Dato, fartplan og rutenummer.
 4.3	Statens Luftfartsvæsen kan kræve yderligere information  

 og dokumentation.
4.4	Ansøgningen skal være Statens Luftfartsvæsen i  

 hænde senest 48 timer før flyvning.
I denne tidsfrist medregnes  

 ikke lørdage, søndage og danske helligdage.
 4.5	For serieflyvninger (mere end 4 flyvninger inden for 2  

 måneder til samme destination) skal ansøgningen være  

 modtaget mindst 14 dage før første flyvning.
5.	Taxaflyvning 5.1	Taxaflyvning til befordring af passagerer kan udføres  

 på vilkår, at destinationen er bestemt af chartreren  

 (chartrerne), og at ingen del af luftfartøjets kapacitet  

 videresælges til offentligheden.
 5.2	Der gælder ingen specielle vilkår for taxaflyvning til  

 befordring af fragt.
 5.3	Taxaflyvning må udføres uden ansøgning eller  

 anmeldelse til Statens Luftfartsvæsen.
6.	Charterflyvning mellem Danmark og USA 6.1	Luftfartsselskaber, som er designeret til at udføre  

 charterflyvning mellem Danmark og Amerikas Forenede Stater i henhold til den  

 eksisterende luftfartsaftale mellem Danmark og USA, må udføre  

 charterflyvning i overensstemmelse med aftalen uden forudgående  

 tilladelse fra Statens Luftfartsvæsen.
Anmeldelse skal dog indgives til  

 luftfartsvæsenet før flyvning.
 6.2	Anmeldelsen skal indeholde følgende oplysninger:
a.
Luftfartsselskabets navn, adresse, telefon-, telex- og/eller  

 telefaxnummer samt eventuelt AFTN.
b.
Luftfartøjets type og registreringsbetegnelse.
c.
Chartrerens (chartrernes) navn(e) og adresse(r).
d.
Dato, fartplan og rutenummer.
e.
Flyvningens art (passager- og/eller fragtcharter).
f.
Oplysninger om forsikring, jf. pkt. 2.4.
 6.3	Statens Luftfartsvæsen kan kræve  

 yderligere information og dokumentation.
 6.4	Passagerer og fragt kan transporteres på samme fly og med  

 forskellige chartrere.
 6.5	Anmodning om designering af luftfartsselskaber, der har fået  

 udstedt licens i Danmark, skal indsendes til Statens  

 Luftfartsvæsen.
6.6	Statens Luftfartsvæsen kan i særlige tilfælde  

 give ikke-designerede luftfartsselskaber tilladelse til at udføre  

 charterflyvning.
Ansøgning om sådanne flyvninger skal indeholde  

 de oplysninger, der er nævnt i pkt. 6.2.
 6.7	De generelle bestemmelser i afsnit 1, 2 og 7-9 i denne BL  

 gælder tillige i behørigt omfang.
7.	Straf 7.1	Overtrædelse af bestemmelsen i pkt. 2.1.2 straffes i  

 medfør af luftfartslovens § 149, stk. 4, jf. § 75, stk. 2, med  

 bøde eller hæfte.
7.2	Overtrædelse af de øvrige bestemmelser i denne BL  

 straffes i medfør af luftfartslovens § 149, stk. 13, med bøde  

 eller hæfte.
På samme måde straffes den, som i  

 erhvervsmæssigt øjemed formidler befordring med  

 luftfartøj vidende om, at befordringen udføres i strid med  

 vilkårene i denne BL.
 7.3	For overtrædelser begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
8.	Dispensation Statens Luftfartsvæsen kan i særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
9.	Ikrafttræden 9.1	Denne BL træder i kraft den 1. februar 1999.
 9.2	Samtidig ophæves BL 10-1, 6. udgave af 16. oktober  

 1997.
