 Bekendtgørelse om ændring af bekendtgørelse om systemansvarlig virksomhed og anvendelse af eltransmissionsnettet m.v.
(Overførsel af midler til forsknings- og udviklingsopgaver) § 1 I bekendtgørelse nr. 1463 af 19. december 2005 om systemansvarlig virksomhed og anvendelse af eltransmissionsnettet m.v., som ændret ved bekendtgørelse nr. 1298 af 20. november 2007 og bekendtgørelse nr. 131 af 27. februar 2008, foretages følgende ændringer:
 1. I § 15 indsættes som stk. 2:
»Stk. 2. Uudnyttede rammer for tilsagn om tilskud og udbetaling af tilskud til projekter i et år overføres til det følgende år.« § 2 Bekendtgørelsen træder i kraft den 20. december 2008 med virkning for overførsel af uudnyttede rammer i 2008.
