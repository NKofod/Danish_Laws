Bekendtgørelse om baneafgifter og  

 miljøtilskud til godstransport på jernbane I medfør af § 11 i lov nr. 289 af 18. maj 1998 om  

 jernbanevirksomhed m.v. fastsættes:
Kapitel 1 Definitioner § 1. I denne bekendtgørelse forstås  

 ved:
 1)	»Tomt personvognsmateriel«, trækkraftenheder, eventuelt  

 tilkoblet personvogne uden passagerer.
 2)	»Kanal«, den infrastrukturkapacitet, der er nødvendig for, at  

 et tog kan køre fra et punkt til et andet i en bestemt tidsperiode,  

 eventuelt regelmæssigt gentaget, hver dag, hver uge eller lignende.
3)	»Rangering«, flytning af vogne eller trækkraftenheder a)	på en rangerstation, b)	fra en rangerstation til et privat eller offentligt sidespor,  

 eller c)	på sidespor på strækninger, som udgår fra  

 rangerstationen.
 4)	»Parkering«, hensættelse af materiel i en periode på  

 over 72 timer.
 5)	»Rangerstationer«, de stationer, der er anført i bilag 2.
 6)	»Transitgods«, jernbanegods, som ikke er endeligt bestemt for eller  

 afgår fra stationer i Danmark, uanset om godset omlæsses, skifter  

 tog, eller der sker ændringer i fragtbrev.
Kapitel 2 Baneafgifter § 2. Jernbanevirksomheder betaler adgangsafgift og  

 kilometerafgift for kørsel på statens jernbaneinfrastruktur og  

 broafgifter for passage af Storebælt og
Øresund.
Disse afgifter betegnes samlet baneafgifter.
Ved  

 fastsættelse af adgangsafgift og kilometerafgift anvendes  

 strækningslængderne i bilag 1.
 Stk.2. Følgende former for kørsel er fritaget for  

 baneafgifter:
 1)	Kørsel med hjælpetog og snerydningstog samt  

 kørsel med arbejdskøretøjer med henblik på  

 vedligeholdelse af jernbaneinfrastrukturen m.v.
 2)	Prøvekørsel med tog samt kørsel med veterantog  

 under forudsætning af, at kørslen kan foretages uden at  

 være til ulempe for anden trafik.
3)	Rangering eller parkering af materiel.
Banestyrelsen kan forlange  

 parkeret materiel flyttet til en af Banestyrelsen anvist placering.
 4)	Kørsel med tog, der ifølge køreplanen alene  

 består af tomt personvognsmateriel, og kørsel med  

 trækkraftenheder uden vogne.
 Stk. 3. Kørsel mellem sidespor eller firmaspor og  

 godsterminaler, hvor vogne rangeres ind i større tog, og kørsel  

 mellem godsterminaler og sidespor eller firmaspor, hvor vogne rangeres ud af  

 større tog, er fritaget for kilometerafgift, såfremt  

 kørslen ikke er til ulempe for øvrig planlagt trafik.
 Stk. 4. Baneafgifternes størrelse fremgår af  

 bilag 3.
§ 3. Betaling af baneafgifter giver alene adgang  

 til at foretage transporter, som kan gennemføres uden, at  

 Banestyrelsen skal iværksætte særlige  

 sikkerhedsforanstaltninger og lignende.
Ved transport af farligt gods og ved  

 usædvanlige (profiloverskridende) transporter skal jernbanevirksomheden  

 yderligere godtgøre de særlige omkostninger, som Banestyrelsen  

 påføres i forbindelse med transporten.
 § 4. Baneafgifterne opkræves af  

 Banestyrelsen på følgende måde:
1)	Adgangsafgiften forfalder ved kalenderårets begyndelse eller  

 fra det tidspunkt, jernbanevirksomheden påbegynder sin kørsel  

 på den pågældende strækning.
Afgiften opkræves  

 for et år ad gangen.
Når en jernbanevirksomhed tildeles en kanal  

 i løbet af året, opkræves der ved kørslens  

 begyndelse en forholdsmæssig afgift for den resterende del af  

 året, jf. bilag 3.
 2)	Kilometerafgiften og broafgiften opkræves månedligt  

 bagud (30 dage netto), baseret på den faktiske kørsel.
 Stk. 2. Jernbanevirksomhederne har pligt til at meddele  

 Banestyrelsen de oplysninger, som styrelsen vurderer er nødvendige for  

 beregning af baneafgifter, i en af Banestyrelsen fastsat form.
 Stk. 3. Hvis en jernbanevirksomhed ikke ønsker at  

 benytte en tildelt kanal, kan den pågældende kanal  

 afbestilles.
 Stk. 4. Hvis en jernbanevirksomhed afbestiller en kanal,  

 betales 10 pct. af afgiften for den planlagte kørsel, der ligger mere  

 end 3 måneder efter afbestillingsdatoen, 30 pct. af afgiften for den  

 planlagte kørsel, der ligger mellem 1 uge og 3 måneder fra  

 afbestillingsdatoen, og hele afgiften for den planlagte kørsel, der  

 ligger mindre end 1 uge fra afbestilllingsdatoen.
Kapitel 3 Miljøtilskud § 5. Jernbanevirksomheder kan ved  

 jernbanetransport mellem to danske lokaliteter foretage et fradrag i den til  

 jernbanetransportkøberen beregnede pris, betegnet miljøtilskud,  

 og få dette godtgjort af Banestyrelsen.
Jernbanevirksomheder kan ved  

 jernbanetransport af gods mellem en dansk og udenlandsk lokalitet få  

 godtgjort et miljøtilskud af Banestyrelsen på grundlag af  

 fragtbrevet for transporten.
Miljøtilskuddets størrelse  

 fremgår af bilag 3.5.
 Stk. 2. En jernbanevirksomhed kan erklære over for  

 Banestyrelsen, at en del af jernbanevirksomheden skal betragtes som en  

 jernbanetransportkøber, og Banestyrelsen skal acceptere dette,  

 såfremt jernbanevirksomheden kan godtgøre, at enhver  

 jernbanetransportkøber vil kunne købe jernbanetransportydelser  

 direkte hos jernbanevirksomheden, dvs. uden at bruge den del af  

 jernbanevirksomheden, der skal betragtes som en  

 jernbanetransportkøber, som mellemled.
 Stk. 3. Der ydes ikke miljøtilskud til transport af  

 transitgods.
§ 6. Jernbanevirksomheder, der har krav mod  

 Banestyrelsen efter § 5, udarbejder en opgørelse, der skal danne  

 grundlag for Banestyrelsens refusion af beløbet.
Opgørelsen  

 skal indsendes til Banestyrelsen en gang om måneden.
Stk. 2. Opgørelsen skal indeholde oplysninger om det  

 beløb, der i den periode, som opgørelsen vedrører,  

 samlet er fradraget i transportkøberens fakturaer efter § 5, og  

 derudover en opgørelse for hver transport af 1)	antal ton befordret gods, 2)	afsendelses- og bestemmelsesstation, 3)	den korteste transportafstand i kilometer inden for dansk  

 område opgjort i overensstemmelse med bilag 1, og 4)	det beløb, der skal godtgøres.
 Stk. 3. Banestyrelsen godtgør jernbanevirksomheden det  

 beløb, den har krav på i henhold til § 5.
Stk. 4. Banestyrelsen refunderer beløbet som et fradrag  

 i den nærmest følgende opkrævning af baneafgifter hos den  

 pågældende jernbanevirksomhed.
Hvis der ikke foretages en  

 sådan opkrævning inden for to måneder efter udløbet  

 af den måned, opgørelsen vedrører, eller hvis det  

 beløb, der skal refunderes, overstiger opkrævningen, udbetaler  

 Banestyrelsen beløbet eller differencen straks.
 § 7. Efter årets udløb skal der af en  

 statsautoriseret revisor foretages revision af jernbanevirksomhedens  

 opgørelse efter § 6.
 Stk. 2. Ved revisionen skal det påses, at  

 opgørelserne er i overensstemmelse med jernbanevirksomhedens  

 registreringer, og at der hos jernbanevirksomheden er etableret betryggende  

 forretningsgange med henblik på at udarbejde opgørelserne i  

 overensstemmelse med § 5. Revisors erklæring om de nævnte  

 forhold skal foreligge senest den 1. maj i det følgende år og  

 fremsendes til Banestyrelsen.
 § 8. Jernbanevirksomheden skal tilvejebringe og  

 meddele de oplysninger, som styrelsen måtte forlange til brug for  

 kontrol af, at opgørelserne i henhold til § 6 er korrekte.
Kapitel 4 Andre bestemmelser § 9. Ved manglende betaling af baneafgifter kan  

 Banestyrelsen inddrage kanaler, der er tildelt den pågældende  

 jernbanevirksomhed, såfremt betaling ikke finder sted inden en frist,  

 der meddeles virksomheden.
 Stk. 2. Banestyrelsen kan betinge tildeling af kanaler af, at  

 der stilles sikkerhed i form af en garanti udstedt af en af Banestyrelsen  

 accepteret bank eller på anden af Banestyrelsen godkendt måde og  

 med en af Banestyrelsen godkendt ordlyd for opfyldelse af  

 jernbanevirksomhedernes forpligtelse til at betale baneafgifter m.v.
 § 10. Til jernbanevirksomheder, som ønsker  

 at anvende elektrisk trækkraft, leverer Banestyrelsen elektricitet, 25  

 kV 50 Hz vekselstrøm på den elektrificerede del af  

 fjernbanenettet og 1650 V jævnstrøm på S-banen.
Stk. 2. Jernbanevirksomheder, som anvender el-trækkraft,  

 er forpligtede til at forsyne de pågældende trækraftenheder  

 med en af Banestyrelsen godkendt elmåler.
Forbruget oplyses  

 månedligt til Banestyrelsen.
Banestyrelsen skal gives adgang til at  

 kontrollere el-målere i jernbanevirksomhedens  

 trækraftenheder.
 Stk. 3. Banestyrelsen offentliggør som  

 el-distributør løbende prisen for levering af strøm.
§ 11. Banestyrelsen stiller arealer og  

 klargøringsfaciliteter til rådighed for jernbanevirksomheder til  

 henstilling af tog i ledige perioder og til forberedelse af tog, herunder  

 fremmedforsyning for elektricitet og varme, stationært  

 bremseanlæg m.v.
Elektricitet, vand m.v. afregnes efter forbrug.
Kapitel 5 Klage og ikrafttrædelse § 12. Klage over afgørelser truffet i  

 medfør af denne bekendtgørelse kan indgives til  

 Jernbaneklagenævnet efter reglerne i § 24 i lov om  

 jernbanevirksomhed m.v.
 § 13. Bekendtgørelsen træder i kraft  

 den 1. januar 2000.
 Stk. 2. Følgende bekendtgørelser  

 ophæves:
1)	bekendtgørelse nr. 997 af 17. december 1998 om baneafgifter  

 og miljøtilskud til godstransport på jernbane, og 2)	bekendtgørelse nr. 194 af 26. marts 1999 om ændring af  

 bekendtgørelse om baneafgifter og miljøtilskud til  

 godstransport på jernbane.
Trafikministeriet, den 4. december  

 1999 Sonja Mikkelsen /Per Jacobsen Bilag 1 Tilgængelige jernbanestrækninger til  

 henholdsvis gods- og passagertrafik med oplysning om  

 strækningslængde i km.
Hovedbaner Længde (km) Godstrafik Passagertrafik København H - Hvidovre Fjern 7,2 X X København   Kalvebod 4,7 X X Kalvebod   Københavns Lufthavn 6,9 X X Københavns Lufthavn   Dansk Øresundskyst 2,1 X X Dansk Øresundskyst   Svensk grænse 10,1 X X Kalvebod   Vigerslev 4,8 X X Vigerslev   Hvidovre Fjern 2,1 X X Hvidovre Fjern - Roskilde 24,0 X X Roskilde   Ringsted 32,6 X X Ringsted   Korsør 44,4 X X Korsør   Nyborg 23,3 X X Nyborg   Odense 28,7 X X Odense - Snoghøj 55,9 X X Snoghøj   Taulov 6,3 X X Taulov   Lunderskov 24,1 X X Lunderskov - Tinglev 62,5 X X Tinglev   Padborg 14,4 X X Øvrige baner Længde (km) Godstrafik Passagertrafik København H - Snekkersten 42,8 X X Snekkersten - Helsingør 3,4 X X Hillerød   Snekkersten 20,8 X X Roskilde - Kalundborg 79,2 X X Roskilde   Køge   Næstved 61,5 X X Ringsted - Næstved 26,8 X X Næstved   Nykøbing F 56,1 X X Nykøbing F   Rødby F 36,3 X X Nykøbing F - Gedser 23,0 X X Odense   Svendborg 48,2 X X Snoghøj   Fredericia 4,4 X X Fredericia - Vejle 25,7 X X Vejle   Skanderborg 60,5 X X Skanderborg   Århus H 22,7 X X Århus H - Langå 45,8 X X Langå   Ålborg 94,2 X X Ålborg   Frederikshavn 84,8 X X Fredericia - Taulov 8,6 X X Lunderskov - Bramming 39,3 X X Bramming - Esbjerg 16,4 X X Bramming - Tønder 63,9 X X Tinglev   Sønderborg 41,2 X X Esbjerg   Skjern 60,0 X X Skjern   Holstebro 71,0 X X Holstebro - Struer 15,5 X X Struer   Thisted 73,6 X X Vejle   Herning 72,9 X X Herning - Holstebro 41,2 X X Skanderborg - Herning 71,2 X X Herning - Skjern 40,7 X X Langå   Struer 102,5 X X Århus H - Grenå 68,8 X X København G - Vigerslev 3,7 X Østerport - Lersøen 5,3 X Flintholm -Vigerslev 2,9 X Tommerup - Assens 29,2 X Ringe   Korinth 20,9 X Vojens - Haderslev 11,9 X Rødekro - Åbenrå 6,8 X Tønder - Tinglev 26,7 X Tønder   Niebüll (grænsen) 4,1 X Bramming - Grindsted 39,9 X Viborg   Ålestrup - Løgstør 79,6 X S-banen Længde (km) Godstrafik Passagertrafik København H   Østerport 3,1 X Østerport   Svanemøllen 2,8 X Svanemøllen - Hellerup 2,0 X Hellerup - Klampenborg 5,7 X Hellerup - Hillerød 28,5 X X Hellerup - Lersøen 2,9 X X Lersøen - Flintholm 3,8 X X Flintholm   Vanløse - Solbjerg 3,0 X Svanemøllen   Farum 21,5 X København H   Skelbæk 1,2 X Skelbæk - Valby 2,7 X Valby   Frederikssund 37,8 X X Valby   Høje Tåstrup 15,6 X Skelbæk - Køge 37,7 X X Bilag 2 Rangerstationer Allerød Holbæk Lunderskov Rødby Færge Tønder Birkerød Holstebro Marslev Rødekro Taastrup Bramming Holsted Middelfart Silkeborg Ullerslev Esbjerg Holte Nivå Skanderborg Vamdrup Fredericia Horsens Nyborg Skjern Vanløse Frederikshavn Hundige Nykøbing F Skørping Varde Frederikssund Hørning Næstved Slagelse Vejen Gedser Kalundborg Nørresundby Snekkersten Vejle Glostrup Kavslunde Odense Sorø Vigerslev Grenaa Kolding Ringkøbing Struer Vojens Hedensted Kongsvang Ringsted Svendborg Vordingborg Helgoland Korsør Roskilde Sønderborg Østerport Helsingør København H Rungsted Kyst Taulov Aalborg Herning Køge Padborg Thisted Århus Gb Hillerød Langå Randers Tinglev Århus H Hjulby Lersøen Ribe Tommerup Årup Hobro Lundby Bilag 3 Baneafgifter og miljøtilskud 3.1. Baneafgifter for kørsel på strækningerne  

 Øresundskyst-København H, Kalvebod-Hvidovre Fjern,  

 København H-Høje Tåstrup ad fjernspor, Høje  

 Tåstrup-Korsør og Nyborg-Snoghøj-Taulov-Padborg  

 Grænse (ekskl. moms):
a)	Kilometerafgift: 21,53 kr. pr. kørt person-togkilometer.
For  

 godstog opkræves fra 1. januar 2000 8,71 kr. pr. kørt  

 togkilometer.
Indtil Øresundsforbindelsens åbning  

 nedsættes afgiften for transittog med 1.077 kr. pr. tog.
 3.2. Baneafgifter for kørsel på andre  

 strækninger, bortset fra strækningerne Korsør-Nyborg og  

 Øresundskyst-Svensk grænse (ekskl. moms):
 a)	Adgangsafgift: Fra 1. januar 2000 opkræves 1.615,40 kr. pr.  

 år pr. km af den strækning, som jernbanevirksomheden har  

 tilladelse til at benytte, på strækninger, hvor der ifølge  

 bilag 1 ikke kører passagertrafik.
 Når en jernbanevirksomhed tildeles en kanal i løbet af  

 året, opkræves der ved kørslens begyndelse en afgift  

 svarende til adgangsafgiften multipliceret med brøken X/365, hvor X er  

 årets resterende antal dage på tidspunktet for kørslens  

 start.
b)	Kilometerafgift: 3,28 kr. pr. kørt persontogkilometer.
For  

 godstog opkræves fra 1. januar 2000 1,64 kr. pr. kørt  

 togkilometer.
 3.3. Broafgift for passage af Storebælt (ekskl. moms):
 a)	Passagertog: 6.385 kr. pr. tog.
 b)	Godstog: 687 kr. pr. godsvogn, dog maksimalt 5.922 kr. pr.  

 tog.
 3.4. Broafgift for passage af Øresund, dansk del (ekskl.  

 moms):
 a)	Passagertog: 1.000 kr. pr. tog.
 b)	Godstog: 1.938 kr. pr. tog.
 3.5. Miljøtilskud:
Fra 1. januar 2000 udbetales 0,031 kr. pr. tonkilometer  

 transporteret gods.
Fradraget må ikke overstige 50 pct. af den samlede  

 salgspris, ekskl. moms, for den pågældende transport i henhold  

 til fakturaen.
