Fremsat den 24. oktober 2001 af  

 skatteministeren (Frode Sørensen) Forslag til Lov om ændring af lov om  

 registreringsafgift af motorkøretøjer m.v.
(Afgiftsfritagelse for køreskolebusser,  

 godtgørelse af afgift ved udførsel af biler og motorcykler,  

 revision af vurderingsproceduren for brugte biler, justering af reglerne for  

 genihugning af stelnumre m.v.) § 1 I lov om registreringsafgift af motorkøretøjer m.v., jf.  

 lovbekendtgørelse nr. 807 af 24. august 2000, som ændret ved  

 § 3 i lov nr. 165 af 15. marts 2000 og § 39 i lov nr.1029 af 22.  

 november 2000, foretages følgende ændringer:
 1. I § 2, stk. 1, nr. 6, indsættes efter  

 litra d:
»e) af køreskoler alene anvendes til  

 undervisningsformål.
Køretøjerne må ikke anvendes  

 til privat personbefordring«.
 2. I § 4, stk. 2, nr. 2, ændres:  

 »stk. 3« til: »stk. 4«.
 3. Efter § 7 a indsættes:
»Godtgørelse af afgift § 7 b.
Afgiften af et brugt motorkøretøj, der er  

 afgiftsberigtiget efter §§ 4, 5, 5 a eller 6, godtgøres,  

 såfremt køretøjet afmeldes fra motorregisteret og  

 udføres fra landet.
 Stk. 2. Godtgørelsesbeløbet fastsættes i  

 medfør af § 10 således:
 1)	For motorcykler afgiftsberigtiget efter § 4, stk. 1, nr.  

 1, eller § 4, stk. 6, nr. 1, som afgiften efter § 4,  

 stk. 6, nr. 1.
 2)	For personbiler afgiftsberigtiget efter § 4, stk. 1, nr.  

 2, eller § 4, stk. 6, nr. 2, som afgiften efter § 4,  

 stk. 6, nr. 2.
 3)	For varebiler afgiftsberigtiget efter § 5, stk. 1, eller  

 § 5, stk. 5, nr. 1, som afgiften efter § 5, stk. 5, nr.  

 1.
 4)	For varebiler afgiftsberigtiget efter § 5, stk. 3 og 10,  

 eller § 5, stk. 5, nr. 2, som afgiften efter § 5, stk. 5,  

 nr. 2.
 5)	For autocampere og busser afgiftsberigtiget efter § 5 a,  

 stk. 1, som afgiften efter § 5 a, stk. 1.
 6)	For hyrevogne og sygetransportkøretøjer  

 afgiftsberigtiget efter § 6, stk. 1, som afgiften efter § 6,  

 stk. 1.
I de afgiftsbeløb, der er fastsat efter nr. 1   6,  

 fratrækkes 15% af beløbet.
Der godtgøres ikke  

 beløb på under 4.000 kr. for motorcykler, varebiler, hyrevogne  

 og sygetransportkøretøjer og under 7.500 kr. for personbiler,  

 herunder autocampere og busser.
 Stk. 3. Der kan ikke godtgøres afgift for:
1)	Køretøjer, der efter regler fastsat i medfør af  

 § 1, stk. 3, har mistet deres afgiftsmæssige identitet, 2)	Køretøjer, der er afgiftspligtige efter § 7 eller  

 ikke kan fritages for afgift efter § 7 a, 3)	Køretøjer, der er mere end 35 år gamle regnet  

 fra første registreringsdato, 4)	Køretøjer, der ikke er i registreringsklar stand, 5)	Udstyr m.v., som der ikke er betalt registreringsafgift  

 af.
 Stk. 4. Afgiftsgodtgørelsen efter stk. 2 kan ikke  

 overstige den afgift, der oprindeligt er betalt, fratrukket 15 %.
 Stk. 5. Ved fornyet tilmelding til motorregisteret af et  

 køretøj for hvilket, der er godtgjort afgift, beregnes  

 afgiftsbeløbet på samme måde som  

 godtgørelsesbeløbet efter § 7 b, stk. 2, men uden  

 nedslag i afgiftsbeløbet.
§ 7 c.
Afgiften godtgøres af de statslige told- og  

 skattemyndigheder, når køretøjets afgiftspligtige  

 værdi, jf. § 10, er fastslået, og de statslige told- og  

 skattemyndigheder har modtaget dokumentation for køretøjets  

 afmeldelse fra motorregisteret og udførsel her fra landet.
 Stk. 2. Afgiften udbetales senest 3 uger efter modtagelsen af  

 dokumentation i henhold til stk. 1. Såfremt de statslige told- og  

 skattemyndigheder ikke kan godkende dokumentationen, eller på grund af  

 modtagerens forhold ikke kan foretage den nødvendige kontrol af  

 køretøjets værdi på udførselstidspunktet,  

 afbrydes fristen indtil den nødvendige dokumentation foreligger, eller  

 kontrollen kan foretages.
Stk. 3. Hvis det konstateres, at en person eller virksomhed  

 har fået for meget i godtgørelse, afkræves den  

 pågældende det skyldige beløb til betaling senest 14 dage  

 efter påkrav.
Bestemmelserne i §§ 6-8 i lov om opkrævning af  

 skatter og afgifter finder tilsvarende anvendelse.
Ubetalte beløb kan  

 inddrives ved udpantning eller lønindeholdelse efter § 14 i lov  

 om opkrævning af skatter og afgifter m.v.
 Stk. 4. Skatteministeren fastsætter regler for  

 dokumentation af køretøjers værdi, jf. stk. 1, samt  

 procedurer i forbindelse med vurdering og udførsel af  

 køretøjer.
Stk. 5. Til dækning af myndighedernes udgifter i  

 forbindelse med vurdering af køretøjer, der ønskes  

 udført med afgiftsgodtgørelse, betales et gebyr på 150  

 kr. pr. køretøj.
Gebyret skal være betalt senest ved  

 fremstillingen af køretøjet for myndighederne.
Stk. 6. Det i stk. 5 fastsatte gebyr reguleres  

 årligt med 2,0 pct. tillagt eller fratrukket den af finansministeren  

 bekendtgjorte tilpasningsprocent for det pågældende  

 finansår efter lov om en satsreguleringsprocent.
Procenten beregnes med  

 én decimal.
De således regulerede beløb afrundes opad til  

 nærmeste kronebeløb, der er deleligt med 10. Regulering efter  

 første punktum foretages første gang pr. 1. januar 2003 med  

 virkning for 2003.«.
4. I § 8, stk. 4, ændres »invalideudstyr«  

 til: »udstyr til hjælp for personer med varigt nedsat  

 funktionsevne« 5. I § 10,indsættes efter stk. 2, som nyt  

 stykke:
» Stk. 3. Brugte biler og motorcykler, der skal registreres  

 her i landet 1. gang skal forinden værdifastsættelsen forevises  

 Statens Bilinspektion, der syner køretøjet med henblik på  

 at fastslå køretøjets identitet, km-stand, udstyr og  

 stand generelt.
Bilinspektionens påtegninger på synspapirerne  

 indgår i værdifastsættelsen, som kan ske uden at  

 køretøjet forevises for de i § 13 nævnte  

 vurderingsmænd.
De i § 13 nævnte vurderingsmænd kan  

 besigtige et køretøj, hvis de finder det nødvendigt,  

 eller hvis den, der frembyder køretøjet, ønsker  

 det.«.
 Stk. 3 - 4 bliver herefter stk. 4 - 5.
 6. I § 13, stk. 1, indsættes efter  

 »afgiftsberigtigelse«: »eller godtgørelse i forbindelse med  

 udførsel, jf. § 7 b og c,«.
 7. § 24 affattes  

 således:
 »§ 24. Chassisnummer eller  

 stelmærkningen på et køretøj må ikke  

 ændres eller fjernes.
 Stk. 2. Ihugning eller genihugning m.v. af chassisnummer eller  

 stelmærkning skal finde sted under Statens Bilinspektions kontrol.
 Stk. 3. For motorkøretøjer omfattet af en  

 skadesforsikring, der er genopbygget efter at have været ødelagt  

 ved færdselsuheld, eksplosion, ildebrand m.m., kontrolleres ihugning  

 eller genihugning m.v. af chassisnummer eller stelmærkning af  

 forsikringsselskabet eller dettes repræsentant«.
 8. I § 25, stk. 4, ændres:  

 »køretøj,« til: »køretøj eller på anden  

 måde helt eller delvist har finansieret dette,«.
 9. I § 27, stk. 1, indsættes efter nr.  

 6:
»7) her i landet anvender et afgiftspligtigt  

 køretøj, der er afmeldt af motorregisteret, og for hvilket der  

 er godtgjort afgift efter reglerne om godtgørelse af afgift i  

 forbindelse med udførsel, jf. § 7 b og c.« § 2 Stk. 1. Loven træder i kraft den 1. januar 2002.
 Stk. 2. Lovens nr. 1 har virkning for busser, der fra og med  

 den 1. januar 2002 anmeldes til registrering i henhold til  

 færdselsloven efter reglerne i § 15, stk. 1, i lov om  

 registreringsafgift af motorkøretøjer m.v. eller anmeldes til  

 afgiftsberigtigelse over for de statslige told- og skattemyndigheder efter  

 reglerne i § 15, stk. 2, og § 19, stk. 1, i lov om  

 registreringsafgift af motorkøretøjer m.v.
 Stk. 3. Lovens nr. 3 og 7 har virkning fra og med den 1. april  

 2002.
 Stk. 4. Lovens nr. 5 har virkning for brugte biler og  

 motorcykler, der synes med henblik på registrering her i landet fra og  

 med den 1. april 2002. For brugte biler og motorcykler, der er anmeldt til  

 syn efter lovens ikrafttræden og som synes med henblik på  

 registrering her i landet før 1. april 2002, anvendes de hidtil  

 gældende regler i lov om registreringsafgift af  

 motorkøretøjer m.v.
Bemærkninger til lovforslaget Almindelige bemærkninger Forslaget består af 4 elementer: Busser der alene  

 anvendes til undervisning (køreskolebusser) fritages for  

 registreringsafgift.
Dernæst foreslås, at der indføres en  

 ordning med afgiftsgodtgørelse ved udførsel af brugte biler og  

 motorcykler til andre lande.
Godtgørelsen vedrører den del af  

 et brugt køretøjs værdi, der skyldes, at der er  

 registreringsafgift her i landet.
Denne del af værdien kaldes  

 restafgiften eller residualafgiften.
Endelig foreslås, at procedurerne  

 i forbindelse med afgiftsberigtigelse af brugte indførte biler og  

 motorcykler forenkles, således at de brugte indførte biler og  

 motorcykler fremover i de fleste tilfælde kun skal fremvises for en  

 offentlig myndighed - nemlig Statens Bilinspektion.
Det sidste element er, at  

 procedurerne i forbindelse genihugning af stelnumre mv. forenkles på  

 samme måde, idet det foreslås, at kontrollen med genihugningen  

 fremover skal foretages af Statens Bilinspektion.
Herudover sker der enkelte  

 småjusteringer af mere teknisk karakter i  

 registreringsafgiftsloven.
1. Køreskolebusser Det foreslås, at busser, der alene anvendes til brug  

 ved undervisning af køreskoleelever, fritages for registreringsafgift.  

 Busser til dette brug skal efter de gældende regler afgiftsberigtiges  

 med 60 pct. af den del af værdien, der overstiger 12.100 kr.
Formålet med 60 pct.-afgiften er at begrænse  

 privates brug af busser i stedet for personbiler, og dermed værne  

 statskassens provenu fra de almindelige personbiler.
Registreringsafgiften af  

 køreskole busser udgør som oftest et langt højere  

 beløb end afgiften af en almindelig personbil og er ikke  

 nødvendig for at opretholde statskassens værn henset til  

 provenuet af registreringsafgiften, men overvæltes i stedet på  

 prisen for at erhverve kørekort til bus og dermed indirekte på  

 busvognmændenes omkostninger.
Efter forslaget er det endvidere en betingelse, at de  

 fritagne køreskolebusser ikke må anvendes til privat  

 personbefordring.
Det sikrer bl.a., at de afgiftsfri busser ikke kan anvendes  

 eller udlejes uden fører til formål, hvortil der ellers skal  

 anvendes en bus, hvoraf der er betalt registreringsafgift med 60 pct.
Som  

 eksempel her på kan nævnes udlejning til sportsklubber  

 o.lign.
2. Godtgørelsesordningen Med forslaget indføres en  

 godtgørelsesordning for registreringsafgift af brugte person- og  

 varebiler samt motorcykler, når køretøjerne  

 udføres fra Danmark.
Der indrømmes godtgørelse af den  

 registreringsafgift, i det følgende benævnt restafgiften, der er  

 indeholdt i værdien af brugte biler og motorcykler på det danske  

 marked.
Dvs. den del af et brugt køretøjs værdi, der kan  

 henføres til den registreringsafgift, der tidligere er betalt ved  

 køretøjets registrering her i landet.
Ved udførsel af biler og motorcykler til udlandet,  

 f.eks. i forbindelse med, at ejeren rejser til udlandet, kan man i dag ikke  

 få nogen del af registreringsafgiften retur.
Blandt andet derfor sker  

 det meget sjældent, at der eksporteres eller medbringes brugte biler og  

 motorcykler fra Danmark til udlandet.
Derimod har Danmark en betydelig  

 indførsel af brugte biler og motorcykler.
Europa-Kommissionen har ved flere lejligheder, senest i  

 meddelelse til Rådet, Europa-Parlamentet og Det Økonomiske og  

 Sociale Udvalg KOM (2001) 260 »Skattepolitik i EU - prioriteringer i de  

 kommende år«, tilkendegivet, at registreringsafgift udgør et  

 problem i det indre marked, fordi der i mange tilfælde sker  

 dobbeltbeskatning.
Problemet ligger i, at der for et køretøj,  

 der indregistreres i ét land med fuld betaling af registreringsafgift,  

 og som senere overføres til et andet land, igen betales fuld  

 registreringsafgift dér samtidig med, at der ikke er refunderet nogen  

 del af den oprindeligt betalte afgift Denne dobbeltbeskatning kan afskaffes ved, at der ved  

 udførsel af brugte køretøjer godtgøres den del af  

 den oprindeligt betalte afgift, der fortsat udgør en del af  

 køretøjets værdi på hjemmemarkedet.
 Der er efter det foreliggende endnu ingen andre lande, der  

 har indført regler om godtgørelse af registreringsafgift ved  

 udførsel af brugte køretøjer.
Med lov nr. 361 af 6. juni 1991 blev der indført  

 særlige skalaer til beregning af registreringsafgiften af brugte  

 personbiler og motorcykler.
Ved lov nr. 361 af 2. juni 1997 indførtes  

 årlig regulering af skalaerne for brugte personbiler og motorcykler og  

 ved lov nr. 837 af 17. november 1999 indførtes tilsvarende skalaer for  

 brugte varebiler.
De regulerede skalaer vil pr. 1. januar 2002  

 blive:
 1)	Motorcykler:
 Ikke over 1 år: 105 pct. af 6.200-11.200 kr. og 180 pct. af  

 resten.
 1-2 år: 105 pct. af 5.300-9.600 kr. og 180 pct. af resten.
 2-3 år: 105 pct. af 4.400-7.900 kr. og 180 pct. af resten.
 3-4 år: 105 pct. af 3.500-6.300 kr. og 180 pct. af resten.
 4-5 år: 105 pct. af 2.600-4.700 kr. og 180 pct. af resten.
 5-6 år: 105 pct. af 1.700-3.000 kr. og 180 pct. af resten.
 Over 6 år: 105 pct. af 800-1.400 kr. og 180 pct. af resten.
 2)	Personbiler m.v.:
 Ikke over 1 år: 105 pct. af 48.800 kr. og 180 pct. af  

 resten.
 1-2 år: 105 pct. af 41.700 kr. og 180 pct. af resten.
 2-3 år: 105 pct. af 34.500 kr. og 180 pct. af resten.
 3-4 år: 105 pct. af 27.300 kr. og 180 pct. af resten.
 4-5 år: 105 pct. af 20.100 kr. og 180 pct. af resten.
 5-6 år: 105 pct. af 13.000 kr. og 180 pct. af resten.
 Over 6 år: 105 pct. af 5.800 kr. og 180 pct. af resten.
 3)	Varebiler, hvoraf der betales 95 pct. værdiafgift:
 Ikke over 1 år: 0 kr. af 11.700 kr. og 95 pct. af resten.
 1-2 år: 0 kr. af 10.000 kr. og 95 pct. af resten.
 2-3 år: 0 kr. af 8.300 kr. og 95 pct. af resten.
 3-4 år: 0 kr. af 6.500 kr. og 95 pct. af resten.
 4-5 år: 0 kr. af 4.800 kr. og 95 pct. af resten.
 5-6 år: 0 kr. af 3.100 kr. og 95 pct. af resten.
 Over 6 år: 0 kr. af 1.400 kr. og 95 pct. af resten.
 4)	Varebiler, hvoraf der betales 30 pct. værdiafgift:
 Ikke over 1 år: 0 kr. af 29.000 kr. og 30 pct. af resten.
 1-2 år: 0 kr. af 24.800 kr. og 30 pct. af resten.
 2-3 år: 0 kr. af 20.500 kr. og 30 pct. af resten.
 3-4 år: 0 kr. af 16.300 kr. og 30 pct. af resten.
 4-5 år: 0 kr. af 12.000 kr. og 30 pct. af resten.
 5-6 år: 0 kr. af 7.800 kr. og 30 pct. af resten.
 Over 6 år: 0 kr. af 3.500 kr. og 30 pct. af resten.
Skalaerne har hidtil kun været anvendt for brugte  

 biler og motorcykler, der ikke tidligere er betalt afgift for.
Det  

 vurderingsgrundlag og den ordning, der er etableret i forbindelse med  

 indførsel, kan imidlertid som udgangspunkt ligeledes anvendes med de  

 tilpasninger, der følger af den ændrede situation, for  

 køretøjer, der skal udføres.
Oplysninger om køretøjet og dets udstyr  

 findes allerede i Centralregisteret, og for køretøjer, der er 4  

 år eller mere, vil der være rapporter fra periodisk syn.
Dette  

 skulle sikre et tilstrækkeligt grundlag for  

 værdifastsættelsen.
Køretøjet vil dog skulle  

 fremvises for myndighederne med henblik på bl. a. konstatering af  

 kilometerstand og stand generelt.
Det skal herved bl.a. forhindres, at  

 eksempelvis totalskadede eller andre stort set værdiløse  

 køretøjer uretmæssigt kan opnå  

 godtgørelse.
Indførelse af en godtgørelsesordning af  

 registreringsafgift ved udførsel vil i første omgang  

 medføre et provenutab.
Hvis bilen eller motorcyklen ikke var taget med  

 til udlandet var bilen eller motorcyklen i de fleste tilfælde blevet  

 solgt som brugt bil her i landet.
Ved udførsel vil der derfor blive et  

 mindre udbud af brugte biler og motorcykler i Danmark.
Ved en given  

 efterspørgsel efter biler og motorcykler vil udførsel af en bil  

 ekstra, alt andet lige betyde, at der ved vil komme en anden bil ekstra til  

 Danmark.
Det kan være en tilsvarende brugt fra udlandet eller en hel ny  

 bil.
Godtgørelsen tager udgangspunkt i værdien for  

 en brugt bil solgt fra en forhandler.
Heraf kan udregnes  

 registreringsafgiften.
Det er denne afgift, der betales ved indførsel  

 af brugte biler og motorcykler.
Ved udførsel vil  

 afgiftsgodtgørelsen være lig importafgiften fratrukket 15 pct.  

 De 15 pct. antages at svare til den normale forhandleravance ved salg af  

 brugte køretøjer   der bliver således ikke godtgjort  

 registreringsafgift af den brugtbilforhandleravance, der ville være  

 indeholdt i salgsprisen, hvis køretøjet var solgt her i  

 landet.
Fradraget har desuden en anden funktion.
Det skal sikre,  

 at der ikke bliver udbetalt eksportstøtte i forbindelsen med  

 udførslen.
Det ville være tilfældet, hvis  

 godtgørelsen overstiger restafgiften i køretøjet.
De 15  

 pct. skønnes at udgøre en passende margin i denne  

 sammenhæng.
Der vil ikke blive udbetalt beløb under 7.500 kr.  

 for biler og 4.000 kr. for motorcykler.
Derved sikres, at den ældste og  

 typisk mindst miljøvenlige del af bilparken ikke udføres til  

 andre lande via godtgørelsesordningen.
En stor del af disse  

 køretøjer må i øvrigt forventes at være  

 på vej mod skrotning.
Den bilpark, som kan tilfredsstille et givent behov for  

 bilkørsel her i landet, kan have forskellig aldersfordeling.
Med de  

 nuværende regler påvirkes aldersfordelingen næsten  

 udelukkende af, i hvilke år der har været et særligt stort  

 bilsalg eller et særligt lavt bilsalg.
Aldersfordelingen kan i mindre  

 omfang også påvirkes af indførsel af brugte biler og  

 motorcykler med forskellige aldre.
 Med den foreslåede godtgørelsesordning  

 åbnes tillige en reel mulighed for, at aldersfordelingen for den danske  

 bilpark kan ændres, som følge af udførsel af biler og  

 motorcykler.
3. Revision af vurderingsproceduren 3.1 Besigtigelse ved Statens Bilinspektion Forslaget går ud på, at vurderingsmyndigheden  

 for den overvejende del af de brugte indførte biler og motorcykler,  

 fremover kan fastsætte den afgiftspligtige værdi af et  

 køretøj på baggrund af oplysninger fra Statens  

 Bilinspektion.
Statens Bilinspektion skal i forvejen syne ethvert  

 køretøj, der første gang skal registreres her i  

 landet.
Konkret udmøntes dette ved, at den nuværende  

 »synsblanket« udvides med faktuelle oplysninger om køretøjet -  

 model, type og udstyr mv.
Statens Bilinspektion har større ekspertise  

 på dette område end de statslige told- og skattemyndigheder,  

 hvilket betyder, at vurderingsmyndigheden får et bedre grundlag for at  

 foretage en vurdering/værdifastsættelse uden at besigtige  

 køretøjet.
 Forslaget betyder samtidig en væsentlig  

 serviceforbedring for borgerne og virksomhederne, når  

 køretøjet kun skal fremvises én gang for  

 myndighederne.
Enkelte særlige køretøjer, f.eks.  

 meget sjældne eller meget dyre køretøjer og  

 køretøjer med meget ekstraudstyr skal fortsat kunne indkaldes  

 til forevisning for vurderingsmyndigheden.
Det er vurderingsmyndigheden, der  

 afgør dette.
 Besigtigelse af et køretøj skal også  

 ske, når den der indfører/frembyder køretøjet,  

 ønsker det.
3.2 Offentliggørelse af endelige vurderinger Parallelt med forenklingen af vurderingsproceduren  

 arbejder de statslige told- og skattemyndigheder på at gøre det  

 muligt at få offentliggjort de endelige vurderinger via internettet.
En  

 sådan offentliggørelse vil medføre en bedre service for  

 brugerne og virksomhederne, og vil formentlig også medføre et  

 fald i det meget store antal forespørgsler til told- og  

 skatteregionerne om deposita for registreringsafgiften.
3.3 Bindende forhåndsvurdering Forslaget har til dels baggrund i beslutningsforslag - B28  

 om bindende forhåndsvurdering af importerede  

 motorkøretøjer   Folketingssamlingen 1999 - 2000. Som en  

 udløber af dette beslutningsforslag blev der afleveret en rapport til  

 Folketinget.
Arbejdsgruppens rapport (B 28) om tilrettelæggelse af  

 arbejdet med vurdering af brugte køretøjer indeholdt også  

 et modul med en form for »bindende forhåndsvurdering«.
 Om denne ordning blev det i rapporten bl.a. anført,  

 at ordningen - når køretøjerne ikke fremvises i  

 forbindelse med forhåndsvurderingen - må formodes generelt at  

 medføre indførsel af køretøjer i bedre  

 vedligeholdt stand end normalt, og at det vil kunne medføre en  

 konkurrencemæssig problemstilling samt et provenutab for statskassen.  

 Rapporten nævner, at dette i hvert fald i et vist omfang kan  

 imødegås ved at forhåndsvurderingen tager udgangspunkt i,  

 at det pågældende køretøj er velholdt og har en  

 stand, der ligger over middel.
 Det fremgik imidlertid af høringssvarene fra  

 autobranchen, at DAF (Danmarks Automobilforhandler Forening) fandt det  

 uheldeigt, at bindende forhåndsvurdering kan medføre  

 konkurrenceforvridning, FDM (Forenede Danske Motorejere) kunne heller ikke  

 kunne støtte ideen, mens FDBI (Foreningen af Danske Brugtbil  

 Importører) og DMC (Danske Motorcyklisters Råd) var positive  

 over for bindende forhåndsvurdering.
Regeringen har ikke fundet det rimeligt ikke at tage  

 højde for de værdiforskelle, der skyldes, at konkrete  

 køretøjer kan være i særlig god eller dårlig  

 stand.
Regeringen forslår derfor ikke bindende  

 forhåndsvurdering.
En offentliggørelse af resultaterne af de endelige  

 vurderinger, jf. ovenfor, skønnes også i et vist omfang at ville  

 kunne imødekomme de behov, der ligger til grund for de fremsatte  

 ønsker om »bindende forhåndsvurdering«.
En større grad af  

 forudsigelighed opnås, når man kan se, hvad et  

 tilsvarende/sammenligneligt køretøj er blevet vurderet til.
4. Stelmærkning Af hensyn til afgiftskontrollen er det ikke tilladt at  

 ændre eller fjerne et køretøjs chassis- eller stelnummer  

 uden anmeldelse for de statslige told- og skattemyndigheder.
Det  

 fremgår af registreringsafgiftslovens § 24.
Det foreslås, at kontrollen med genihugning af  

 stelnumre overflyttes fra de statslige told- og skattemyndigheder til den  

 myndighed, der har den tekniske ekspertise på området, nemlig  

 Statens Bilinspektion.
Samtidig omformuleres bestemmelsen, således at  

 det tydeligt fremgår, at stelnummeret ikke må ændres, men  

 dog gerne må genihugges, hvis det er nødvendigt.
Told- og skatteregionerne har ca. 2.000 ekspeditioner  

 årligt vedrørende ændring af stelnumre.
Af disse  

 ekspeditioner skønnes det, at ca. 75 pct. stammer fra henvisninger fra  

 Statens Bilinspektion i forbindelse med syn.
Når Statens Bilinspektion  

 tillige er den myndighed, der besidder de tekniske forudsætninger for  

 at bedømme de faktiske forhold, vil det være mest  

 hensigtsmæssigt, at kompetencen til at træffe afgørelser  

 på området overføres til denne myndighed.
Statens Bilinspektion vil rent praktisk foretage  

 kontrollen i forbindelse med, at køretøjer fremstilles til syn.  

 Såfremt der skal foretages en ihugning eller genihugning, skal denne  

 efterfølgende godkendes ved en fornyet fremstilling til syn.
Der skal  

 betales sædvanlig pris for disse synsforretninger.
Dette betyder,  

 såfremt der ikke er andet, der skal godkendes ved en fornyet  

 fremstilling, at bilejeren vil få en ekstra udgift i forhold til i dag,  

 svarende til prisen på et fornyet syn.
De statslige told- og  

 skattemyndigheder udfører i dag kontrollen uden beregning.
Ved forsikringsskadereparationer, hvor der anvendes nyt  

 karrosseri, stel eller chassis, eller når den karrosseridel, hvor  

 mærkningen findes, udskiftes med ny del, har det hidtil været  

 skadeselskabet (taksator), der har været ansvarlig for, at  

 stelmærkningen blev ihugget korrekt.
Denne praksis indføjes  

 efter lovforslaget i loven.
Provenumæssige konsekvenser Køreskolebusser Der er på landsplan 15-20 køreskolebusser, og  

 det skønnes at der årligt nyregistreres 1 køreskolebus.  

 Forslaget vurderes på den baggrund at medføre et provenutab for  

 staten på ca. 100.000 kr. årligt.
I den første periode  

 efter forslagets vedtagelse vil der formentlig blive nyregistreret flere og  

 dyrere køreskolebusser end sædvanligt, men det vil være  

 udtryk for en hurtigere udskiftning af busserne ved en fritagelse for  

 registreringsafgift end tilfældet er ved det nuværende  

 afgiftsniveau og kan ikke betragtes som et provenutab.
Godtgørelsesordningen Virkningen på det statslige provenu afhænger  

 af, i hvilket omfang biler vil blive udført fra Danmark.
For  

 privatpersoner gælder, at mange, der under de nuværende regler  

 afhænder bilen i Danmark før udrejsen, fortsat vil gøre  

 det, f.eks. for at anskaffe en større og billigere bil i udlandet.  

 Andre vil dog formentlig medtage den danske bil, eventuelt for at bruge den  

 som bil nr. 2.
 Derudover vil der være en række  

 brugtbilgrossister, der vil sende et større antal brugte biler og  

 motorcykler til udlandet, fordi brugtbilmarkederne udvikler sig forskelligt  

 fra land til land, især for specielle bilmærker.
I nogle tilfælde vil de udførte biler blive  

 erstattet af indførte brugte biler med samme alder og værdi.
I  

 disse situationer vil den beregnede registreringsafgift være den samme,  

 og staten får en indtægt på 15 pct. af denne eller mindst  

 7.500 kr. pr. bil.
I andre tilfælde vil de udførte biler direkte  

 eller indirekte blive erstattet af nyere, eventuelt helt nye, biler.
I disse  

 situationer er restafgiften i de udførte biler lavere end afgiften for  

 de biler, der indføres, og staten får en merindtægt, der  

 er højere end 15 pct. (eller mindst 7.500 kr.) af afgiften af de  

 udførte biler.
Det omvendte kan også forekomme, men det  

 skønnes med betydelig usikkerhed, at staten får en gennemsnitlig  

 merindtægt på 25.000 kr. pr. bil eller motorcykel, der  

 udføres med godtgørelse.
Det skønnes, ligeledes med stor usikkerhed, at ca.  

 1.000 biler og motorcykler årligt vil blive udført med  

 godtgørelse.
Det vil medføre godtgørelser på  

 samlet 35 mill. kr., afledte indtægter på 60 mill. kr., hvorved  

 staten får et årligt merprovenu på 25 mill. kr.
Stelmærkning Der skal betales almindelig synsgebyr for  

 køretøjer, der skal til fornyet syn efter ihugning eller  

 genihugning af stelnummer.
Erhvervsøkønomiske konsekvenser Køreskolebusser Forslaget vil for køreskolerne være en  

 lettelse i samme størrelsesorden, som det offentliges provenutab  

 på ca. 100.000 kr. årligt.
Godtgørelsesordningen Forslaget skønnes at få positive konsekvenser  

 for erhvervslivet - især bilforhandlerne.
Hvor brugte  

 motorkøretøjer hidtil primært har været omsat  

 på det danske marked, vil køretøjerne fremover i  

 princippet kunne omsættes på alle markeder.
Miljømæssige konsekvenser Det skønnes, at de miljømæssige  

 konsekvenser vil være beskedne.
Det skyldes, at ordningen forventes,  

 næsten udelukkende, at blive interessant, når det gælder  

 biler, der opfylder miljønormer, der kræver en reguleret  

 katalysator, både når det gælder udførslen og de  

 biler, der vil erstatte de udførte biler.
For de øvrige forslag  

 skønnes der ikke at være nævneværdige  

 miljømæssige konsekvenser.
Administrative konsekvenser Godtgørelsesordningen Gennemførelse af godtgørelsesordningen  

 skønnes at medføre engangsudgifter for de statslige told- og  

 skattemyndigheder på ca. 350.000 kr., hvoraf ca. 300.000 kr.  

 vedrører annoncering.
Ved ydelse af godtgørelse til ca.1000 biler  

 skønnes de administrative konsekvenser for told- og skatteregionerne  

 til et merforbrug på 1-2 årsværk, samt årlige  

 driftsudgifter på godt 200.000 kr.
Det i forslagets § 1, nr. 3  

 nævnte gebyr på 150 kr. til dækning af myndighedernes  

 udgifter i forbindelse med vurdering af køretøjer, der  

 ønskes udført med afgiftsgodtgørelse, optages på  

 finanslovens § 09.21.01. De statslige told- og skattemyndigheder.
Revision af vurderingsproceduren Dette forslag skønnes at medføre  

 engangsudgifter for de statslige told- og skattemyndigheder på ca.  

 950.000 kr. til udvikling af programmer mv. til offentliggørelse af de  

 endelige vurderinger på internettet og til information om den nye  

 vurderingsprocedure (bl.a. udarbejdelse af en pjece sammen med Statens  

 Bilinspektion). Det forudsættes, at der ikke er behov for  

 annoncering.
 Endvidere skønnes forslaget at medføre  

 engangsudgifter på 650.000 kr. til tilretning af administrative  

 systemer samt uddannelse af medarbejdere i Statens Bilinspektion.
 Endelig skønnes forslaget at medføre et  

 årligt mindreforbrug på ca. 2 årsværk for de  

 statslige told- og skattemyndigheder og et tilsvarende merforbrug i Statens  

 Bilinspektion.
Forholdet til EU-retten En gennemførelse af den del af forslaget, der  

 vedrører godtgørelse ved udførsel skønnes at  

 bringe den danske registreringsafgift bedre i overensstemmelse med  

 principperne for det indre marked, jf. de almindelige bemærkninger.
Det  

 er efter konsultationer med Kommissionen Skatteministeriets opfattelse, at  

 ordningen ikke vil kunne anses for at indebære elementer af  

 statsstøtte, idet den restafgift, der godtgøres ved  

 udførsel, er lavere end den afgift, der ville være pålagt  

 ved indførsel.
 Lovforslaget indeholder ikke i øvrigt EU-retlige  

 aspekter.
Høring Forslaget har været sendt i høring i  

 Advokatsamfundet, Arbejderbevægelsens Erhvervsråd,  

 Assurandør-Societetet, Campingrådet, Centralforeningen af  

 Autoreparatører i Danmark, Danmarks Automobiforhandler Forening, Dansk  

 Arbejdsgiverforening, Dansk Brugtbilhandler Forening, Dansk Camping Union,  

 Dansk Handel & Service, Dansk Industri, Dansk Transport og Logistik,  

 Danske Biludlejere, Danske Finansieringsselskabers Forening, Danske  

 Speditører, De Danske Bilimportører, Den Danske  

 Skatteborgerforening, Det Danske Handelskammer, Distributionscenter Danmark,  

 Entreprenørforeningen, Erhvervenes Transportudvalg, FDM, Foreningen  

 Dansk MC Import, Foreningen af Registrerede Revisorer, Foreningen af  

 Statsautoriserede Revisorer, Håndværksrådet,  

 Landbrugsrådet, Motorcykelbranchens Landsforbund og foreningen  

 Trafikfakta.. Høringssvarene og Skatteministeriets kommentarer til de  

 væsentligste punkter er medtaget som bilag 1 til lovforslaget.
 Desuden er lovforslaget sendt til høring i  

 Erhvervsministeriet, Justitsministeriet, Trafikministeriet, Miljø- og  

 Energiministeriet, Finansministeriet, Ministeriet for Fødevare,  

 Landbrug og Fiskeri, Centralregisteret for Motorkøretøjer,  

 Færdselsstyrelsen, Told- og Skattestyrelsen, Told- og Skatteregion  

 Høje Taastrup, Københavns Kommune, Frederiksberg Kommune og  

 Kommunernes Landsforening.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Forslaget skønnes på lidt længere sigt at  

 give provenugevinst på ca. 25 mill. kr.
Provenutab ca. 0,1 mill.
Kr.
Administrative konsekvenser for stat, amter og  

 kommuner Ingen nævneværdige Ingen nævneværdige Økonomiske konsekvenser for erhvervslivet Den foreslåede godtgørelsesordning vil  

 gøre det muligt at finde afsætningsmuligheder i udlandet for  

 brugte køretøjer, der måske er vanskelige at  

 afsætte her i landet.
 Forslaget om fritagelse for køreskolebusser giver  

 køreskolerne en gevinst på ca. 0,1 mill. kr.
Ingen Administrative konsekvenser for erhvervslivet Den foreslåede godtgørelsesordning vil  

 udgøre en administrativ forenkling for de forhandlere, der  

 indfører brugte biler og motorcykler.
Ingen Administrative konsekvenser for borgerne Den foreslåede godtgørelsesordning vil  

 udgøre en administrativ forenkling for de borgere, der selv  

 indfører en brugt bil eller motorcykler.
Ingen Miljømæssige konsekvenser Ingen nævneværdige Ingen nævneværdige Forholdet til EU-retten Den foreslåede godtgørelsesordning  

 skønnes at bringe den danske registreringsafgift bedre i  

 overensstemmelse med principperne for det indre marked, jf. de almindelige  

 bemærkninger.
 Lovforslaget indeholder ikke i øvrigt EU-retlige  

 aspekter.
Bemærkninger til lovforslagets  

 enkelte bestemmelser Til § 1 Til nr. 1 Den foreslåede bestemmelse indebærer, at  

 busser, der alene anvendes til brug ved undervisning af  

 køreskoleelever fritages for registreringsafgift.
Efter forslaget er  

 det endvidere en betingelse at de fritagne køreskolebusser ikke  

 må anvendes til privat personbefordring.
Det sikrer bl.a., at de  

 afgiftsfri busser ikke kan udlejes uden fører til formål, der  

 ellers kunne dækkes af en bus, hvoraf der er betalt registreringsafgift  

 eller af en turistvognmand.
Efter forslaget er det endvidere en betingelse,  

 at de fritagne køreskolebusser ikke må anvendes til privat  

 personbefordring.
Det sikrer bl.a., at de afgiftsfri busser ikke kan udlejes  

 uden fører til formål, der ellers kunne dækkes af en 60  

 pct. bus eller af en turistvognmand.
Det kunne f.eks. være udlejning  

 til sportsklubber o.lign.
Busser, der ikke anvendes til rute- eller  

 turistkørsel, skal som hovedregel afgiftsberigtiges med 60 pct. af den  

 del af bussens værdi, der overstiger 12.100 kr.
Formålet med 60  

 pct.-afgiften er at begrænse privates brug af busser i stedet for  

 personbiler, og dermed værne statskassens provenu fra de almindelige  

 personbiler.
Registreringsafgiften af køreskole busser udgør  

 som oftest et langt højere beløb og er ikke nødvendig  

 for at opretholde statskassens værn henset til provenuet af  

 registreringsafgiften, men overvæltes i stedet på prisen for at  

 erhverve kørekort til bus og dermed indirekte på  

 busvognmændenes omkostninger.
Til nr. 2 Ved vedtagelsen af lov nr. 964 af 20. december 1999  

 (lovforslag L74 ) opstod den fejl, at der i det indsatte stk. 2, i  

 § 4, i nr. 2 henvises til stk. 3, men der rettelig skulle have  

 været henvist til stk. 4.
Til nr. 3 Godtgørelsesordningen, der indsættes i loven  

 ved § 7 b, tager udgangspunkt i bilens eller motorcyklens almindelige  

 pris ved salg til bruger her i landet.
Dette er helt parallelt med de regler,  

 der gælder ved indførsel af brugte biler og motorcykler eller  

 omregistrering af biler og motorcykler, der ikke tidligere har været  

 afgiftsberigtiget.
Forskellen ligger i, at der ved  

 godtgørelsesordningen sker et fradrag i det afgiftsbeløb, der  

 kan beregnes ud fra bilens eller motorcyklens almindelige pris ved salg til  

 bruger her i landet.
Fradraget skyldes, at afgiften af et brugt  

 køretøj også indeholder et element af afgift af den  

 sædvanlige forhandleravance, der indgår i den almindelige pris  

 ved salg til bruger for et konkret køretøj.
Det forekommer ikke  

 rimeligt at give godtgørelse af registreringsafgift af et  

 beløb, der måske kunne have været tjent ved at sælge  

 bilen eller motorcyklen her i landet.
Dertil kommer, at det ellers meget vel kunne blive en  

 overordentlig god forretning at opkøbe nyere brugte biler og  

 motorcykler til engrospris og herefter eksportere disse med en  

 godtgørelse, der var beregnet ud fra detailprisen.
Det ville få  

 karakter af direkte eksportstøtte.
Dette kan illustreres med et eksempel.
En almindelig  

 personbil, der for ét år siden havde en nypris på ca.  

 215.000 kr. vil i april 2002 have en almindelige pris ved salg til bruger her  

 i landet på ca. 185.000 kr.
Ved indførsel af en tilsvarende bil  

 købt uden afgift i udlandet vil der i forbindelse med registrering  

 udløses en registreringsafgift på ca. 108.000 kr., som er den  

 afgift, der efter skalaen for 1 - 2 år gamle personbiler, skal betales  

 af den almindelige pris ved salg til bruger her i landet  dvs. af de 185.000  

 kr.
Forhandlerindkøbsprisen her i landet for en tilsvarende bil, der  

 er allerede er registreret (og afgiftsberigtiget), vil typisk være  

 155.000 til 165.000 kr. afhængigt af om bilen indgår i  

 købet af en anden bil, om denne anden bil ligeledes er brugt eller ny,  

 om bilen købes en gros fra en anden forhandler, der har taget den i  

 bytte eller om den er købt på auktion.
Forskellen mellem  

 forhandlerindkøbspriserne og den almindelige pris ved salg til bruger  

 her i landet skal bl.a. ses i sammenhæng med, at  

 indkøbstidspunktet kan ligge betydeligt før salgstidspunktet og  

 at bilens indkøbspris skal forrentes i den mellemliggende periode.
 Efter fradrag af 15 pct. bliver  

 godtgørelsesbeløbet ca. 92.000 (ca. 108.0000 kr. ÷ ca. 16.000  

 kr.), altså en netto indkøbspris i forbindelse med  

 udførsel på 63 - 73.000 kr.(mellem 155.000 kr. og 165.000 kr.÷  

 92.000 kr.) ,hvilket er på niveau med eller lidt i underkanten af  

 forhandlerindkøbspriserne for tilsvarende biler på markeder uden  

 registreringsafgift.
De i § 7 b, stk. 3, indsatte begrænsninger  

 af godtgørelsesordningen er et værn mod at give  

 godtgørelse til køretøjer, hvis indhold af  

 registreringsafgift er gået tabt.
Dette gælder biler og  

 motorcykler, der har mistet deres afgiftsmæssige identitet eller har  

 været udsat for en færdselsskade, der er så omfattende, at  

 de ikke kan genopbygges uden fornyet betaling af registreringsafgift.
 Biler, der er mere end 35 år gamle,  

 afgiftsberigtiges efter brugsværdien, hvorfor godtgørelse efter  

 prisen ved salg til bruger kunne skabe et uheldigt incitament til, at biler  

 og motorcykler med høj samlerværdi indføres med lav  

 afgift og genudføres med høj godtgørelse.
Køretøjer, der ikke kan registreres eller  

 ejerskiftes uden fornyet syn, kan være så udslidte, at de er  

 værdiløse eller næsten værdiløse, hvorfor  

 indholdet af registreringsafgift også er fuldt ud afskrevet.
Det  

 foreslås derfor, at der ikke kan gives godtgørelse til denne  

 gruppe køretøjer.
Reglen er dog ikke til hindring for  

 udbetaling af godtgørelse til registreringsklare, tidligere  

 afgiftsberigtigede biler og motorcykler, der ikke er registreret, men ville  

 kunne registreres uden fornyet syn.
 Det præciseres endelig, at der ikke kan udbetales  

 afgiftsgodtgørelse for udstyr, der ikke er betalt registreringsafgift  

 af.
 § 7 c indeholder bestemmelser om betingelser for  

 udbetaling af godtgørelse, og en bemyndigelse til ministeren til at  

 fastsætte de nærmere regler om dokumentation for  

 køretøjets udførsel samt procedurer i forbindelse med  

 vurdering og udførsel.
 Betingelserne for udbetaling af godtgørelse er, at  

 køretøjets værdi er fastslået, og der er afgivet  

 dokumentation for, at køretøjet er udført.
Køretøjets værdi fastsættes som  

 nævnt ved vurdering på samme måde som  

 køretøjer, der vurderes med henblik på indførsel.  

 Et udkast til lovforslag om revision af vurderingsproceduren for brugte  

 køretøjer er tidligere sendt i høring og er nu  

 indarbejdet i nærværende forslag.
Efter forslaget vil  

 værdifastsættelsen kunne ske på grundlag af påtegning  

 fra Statens Bilinspektion af synspapirer.
Køretøjet skal derfor  

 ved indførsel forevises Statens Bilinspektion, men kun til egentlig  

 vurdering ved vurderingsmænd, jf. § 13, hvis enten  

 vurderingsmændene eller den, der frembyder køretøjet,  

 ønsker det.
Ved vurdering i tilknytning til godtgørelse af  

 afgiften skal der altid ske forevisning for vurderingsmyndigheden.
Det  

 skyldes, at en evt. senere besigtigelse af køretøjet i  

 tilknytning til en klagebehandling vil vanskeliggøres, hvis  

 køretøjet allerede er udført her fra landet.
Under hensyn til den fortsatte værdiforringelse, der  

 sker efter vurderingen, er det hensigten at fastsætte en frist på  

 1 måned, hvorefter køretøjet skal være afmeldt fra  

 Centralregisteret.
Dokumentation for udførslen skal foreligge senest 3  

 måneder efter vurderingen.
Som dokumentation for udførslen skal ud over  

 afmeldelsen fra Centralregisteret foreligge dokumentation fra det land,  

 køretøjet udføres til.
Ved udførsel til lande  

 uden for EU vil udførselsangivelsen kunne forelægges som  

 dokumentation.
Ved udførsel til andre EU-lande skal fremlægges  

 passende dokumentation i form af faktura, bevis på indregistrering  

 eller andet, som told- og skattemyndighederne skønner egnet som  

 dokumentation.
Køretøjets registreringsattest skal indsendes  

 til Told- og Skattemyndighederne.
Med hensyn til udbetalingen er der foreslået en  

 frist på 3 uger efter myndighedernes modtagelse af dokumentation.  

 Fristen svarer til momslovens frist for udbetaling af overskydende moms.
I  

 lighed med momslovens bestemmelser, er der indsat en bestemmelse om  

 afbrydelse af fristen.
Til nr. 4 Forslagene er redaktionelle og foranlediget af en  

 henvendelse fra De Samvirkende Invalideorganisationer, der har gjort  

 opmærksom på, at ordet »invalid« og afledninger deraf er udtryk  

 for en nedladende holdning til de berørte personer.
Ordet  

 »invaliditet« foreslås erstattet af udtrykket »varigt nedsat  

 funktionsevne«.
Dette udtryk er tillige anvendt i sociallovgivningen og  

 andetsteds i skattelovgivningen.
Til nr. 5 Bestemmelsen indeholder en hjemmel til, at  

 vurderingsmyndigheden (jf. § 13) vurderer biler og motorcykler med  

 udgangspunkt i de tekniske oplysninger, som Statens Bilinspektion registrerer  

 i forbindelse med det syn, der under alle omstændigheder skal foretages  

 af hensyn til køretøjets første registrering her i  

 landet.
Vurderingsmyndigheden kan naturligvis have behov for at se  

 køretøjet for at kunne fastslå værdien, ligesom  

 den, der ønsker køretøjet registreret, kan have et  

 ønske om, at vurderingsmyndigheden ser det.
Til nr. 6 Ændringen er en konsekvens af, at  

 vurderingsmyndigheden efter lovforslaget fremover også skal vurdere  

 biler med henblik på godtgørelse af registreringsafgift.
Til nr. 7 Bestemmelsen medfører, at kontrollen med ihugning  

 eller genihugning af chassisnummer/stelmærkning overføres fra de  

 statslige told- og skattemyndigheder til Statens Bilinspektion, hvorimod  

 afgiftsspørgsmål fortsat henhører under de statslige  

 told- og skattemyndigheder.
Til nr. 8 Efter de gældende regler i  

 registreringsafgiftslovens § 25, stk. 4, skal den, der har  

 overtaget sælgerens rettigheder efter en kontrakt vedrørende  

 salg af et nyt køretøj, efter anmodning give de statslige told-  

 og skattemyndigheder enhver oplysning til brug for kontrollen med beregningen  

 af afgiften af køretøjet.
 Låneforholdene er imidlertid i dag ændret  

 således, at finansieringsvirksomheder eller lignende sjældent  

 overtager sælgers rettigheder efter en kontrakt vedrørende salg  

 af et nyt køretøj . I dag optager køberen af  

 køretøjet i langt de fleste tilfælde selv lån hos  

 en finansieringsvirksomhed, en bank eller lignende.
Efter forslaget får disse virksomheder også  

 pligt til at give de statslige told- og skattemyndigheder de  

 nødvendige oplysninger for afgiftskontrollen.
Forslaget vil derfor  

 lette kontrolarbejdet for de statslige told- og skattemyndigheder.
Til nr. 9 Registreringsafgiftslovens straffebestemmelse udvides til  

 også at omfatte forhold, hvor et køretøj, der er afmeldt  

 af motorregisteret og udført med afgiftsgodtgørelse, anvendes  

 her i landet af en herboende.
Til § 2 Til stk. 1.
 Det foreslås, at loven træder i kraft 1.  

 januar 2002.
 Til stk. 2.
 Fritagelsen for køreskolebusser forslås at  

 få virkning for køreskolebusser der registreres første  

 gang 1. januar 2002 eller senere.
 Til stk. 3.
Godtgørelsesordningen foreslås at få  

 virkning fra og med den 1. april 2002 Til stk. 4.
Revisionen af vurderingsproceduren, hvor Statens  

 Bilinspektions bl.a. skal foretage den indledende identifikation af  

 køretøjet foreslås at få virkning fra og med den 1.  

 april 2002 Bilag Lovforslaget sammenholdt med gældende lov Gældende formulering Lovforslaget § 1 I lov om registreringsafgift af  

 motorkøretøjer m.v., jf. lovbekendtgørelse nr. 807 af  

 24. august 2000, som ændret ved § 3 i lov nr. 165 af 15. marts  

 2000 og § 39 i lov nr.1029 af 22. november 2000, foretages  

 følgende ændringer:
§ 2. - - - Stk. 1. - - - 6)	køretøjer som omhandlet i § 5 a, stk. 1, nr.  

 2, der - - - d) 	er specielt er indrettet til erhvervsmæssig transport af  

 teater- og orkestergrupper, film- og tv-hold samt deres udstyr.  

 Køretøjerne må ikke benyttes til privat  

 personbefordring, 1. I § 2, stk. 1, nr. 6, indsættes efter  

 litra d:
 »e)	af køreskoler alene anvendes til undervisningsformål.  

 Køretøjerne må ikke anvendes til privat  

 personbefordring«.
§ 4 - - - Stk. 2 - - - 2) 	I årene 2006 til 2010 gives et nedslag i  

 registreringsafgiften efter stk. 3 på:
3/5 for dieseldrevne personbiler, der har et  

 brændstofforbrug på mindst 45 km pr. l, og for benzindrevne  

 personbiler, der har et brændstofforbrug på over 40 km pr. l, 2/5 for dieseldrevne personbiler, der har et  

 brændstofforbrug på under 45 km pr. l, men ikke under 37,5 km pr.  

 l, og for benzindrevne personbiler, der har et brændstofforbrug  

 på under 40 km pr. l, men ikke under 33,3 km pr. l, og på 1/5 for dieseldrevne personbiler, der har et  

 brændstofforbrug på under 37,5 km pr. l, men ikke under 32,1 km  

 pr. l, og for benzindrevne personbiler, der har et brændstofforbrug  

 på under 33,3 km pr. l, men ikke under 28,6 km pr. l.
 2. I § 4, stk. 2, nr. 2, ændres:  

 »stk. 3« til: »stk. 4«.
 Stk. 3. Brændstofforbrug efter stk. 2  

 opgøres efter ' 2 i lov om afgift efter brændstofforbrug for  

 visse personbiler.
 Stk. 4. Nedslag i registreringsafgiften efter stk. 2, nr.  

 1, har virkning for diesel- og benzindrevne personbiler, der indregistreres i  

 perioden 1. januar 2000 til og med 31. december 2005. Nedslag i  

 registreringsafgiften efter stk. 2, nr. 2, har virkning for diesel- og  

 benzindrevne personbiler, der indregistreres i perioden 1. januar 2006 til og  

 med 31. december 2010.
- - - 3. Efter § 7 a indsættes:
»Godtgørelse af afgift § 7 b.
Afgiften af et brugt motorkøretøj, der er  

 afgiftsberigtiget efter §§ 4, 5, 5 a eller 6, godtgøres,  

 såfremt køretøjet afmeldes fra motorregisteret og  

 udføres fra landet.
 Stk. 2. Godtgørelsesbeløbet fastsættes i  

 medfør af § 10 således:
 1) 	For motorcykler afgiftsberigtiget efter § 4, stk. 1, nr.  

 1, eller § 4, stk. 6, nr. 1, som afgiften efter § 4,  

 stk. 6, nr. 1.
 2) 	For personbiler afgiftsberigtiget efter § 4, stk. 1, nr.  

 2, eller § 4, stk. 6, nr. 2, som afgiften efter § 4,  

 stk. 6, nr. 2.
 3) 	For varebiler afgiftsberigtiget efter § 5, stk. 1, eller  

 § 5, stk. 5, nr. 1, som afgiften efter § 5, stk. 5, nr.  

 1.
 4) 	For varebiler afgiftsberigtiget efter § 5, stk. 3 og 10,  

 eller § 5, stk. 5, nr. 2, som afgiften efter § 5, stk. 5,  

 nr. 2.
 5) 	For autocampere og busser afgiftsberigtiget efter § 5 a,  

 stk. 1, som afgiften efter § 5 a, stk. 1.
 6) 	For hyrevogne og sygetransportkøretøjer  

 afgiftsberigtiget efter § 6, stk. 1, som afgiften efter § 6,  

 stk. 1.
I de afgiftsbeløb, der er fastsat efter nr. 1   6,  

 fratrækkes 15% af beløbet.
Der godtgøres ikke  

 beløb på under 4.000 kr. for motorcykler, varebiler, hyrevogne  

 og sygetransportkøretøjer og under 7.500 kr. for personbiler,  

 herunder autocampere og busser.
 Stk. 3. Der kan ikke godtgøres afgift for:
1) 	Køretøjer, der efter regler fastsat i medfør  

 af § 1, stk. 3, har mistet deres afgiftsmæssige  

 identitet, 2) 	Køretøjer, der er afgiftspligtige efter § 7  

 eller ikke kan fritages for afgift efter § 7 a, 3) 	Køretøjer, der er mere end 35 år gamle regnet  

 fra første registreringsdato, 4) 	Køretøjer, der ikke er i registreringsklar  

 stand, 5) 	Udstyr m.v., som der ikke er betalt registreringsafgift af.
 Stk. 4. Afgiftsgodtgørelsen efter stk. 2 kan ikke  

 overstige den afgift, der oprindeligt er betalt, fratrukket 15 %.
 Stk. 5. Ved fornyet tilmelding til motorregisteret af et  

 køretøj for hvilket, der er godtgjort afgift, beregnes  

 afgiftsbeløbet på samme måde som  

 godtgørelsesbeløbet efter § 7 b, stk. 2, men uden  

 nedslag i afgiftsbeløbet.
§ 7 c.
Afgiften godtgøres af de statslige told- og  

 skattemyndigheder, når køretøjets afgiftspligtige  

 værdi, jf. § 10, er fastslået, og de statslige told- og  

 skattemyndigheder har modtaget dokumentation for køretøjets  

 afmeldelse fra motorregisteret og udførsel her fra landet.
 Stk. 2. Afgiften udbetales senest 3 uger efter modtagelsen af  

 dokumentation i henhold til stk. 1. Såfremt de statslige told- og  

 skattemyndigheder ikke kan godkende dokumentationen, eller på grund af  

 modtagerens forhold ikke kan foretage den nødvendige kontrol af  

 køretøjets værdi på udførselstidspunktet,  

 afbrydes fristen indtil den nødvendige dokumentation foreligger, eller  

 kontrollen kan foretages.
Stk. 3. Hvis det konstateres, at en person eller virksomhed  

 har fået for meget i godtgørelse, afkræves den  

 pågældende det skyldige beløb til betaling senest 14 dage  

 efter påkrav.
Bestemmelserne i §§ 6-8 i lov om opkrævning af  

 skatter og afgifter finder tilsvarende anvendelse.
Ubetalte beløb kan  

 inddrives ved udpantning eller lønindeholdelse efter § 14 i lov  

 om opkrævning af skatter og afgifter m.v.
 Stk. 4. Skatteministeren fastsætter regler for  

 dokumentation af køretøjers værdi, jf. stk. 1, samt  

 procedurer i forbindelse med vurdering og udførsel af  

 køretøjer.
Stk. 5. Til dækning af myndighedernes udgifter i  

 forbindelse med vurdering af køretøjer, der ønskes  

 udført med afgiftsgodtgørelse, betales et gebyr på 150  

 kr. pr. køretøj.
Gebyret skal være betalt senest ved  

 fremstillingen af køretøjet for myndighederne.
Stk. 6. Det i stk. 5 fastsatte gebyr reguleres  

 årligt med 2,0 pct. tillagt eller fratrukket den af finansministeren  

 bekendtgjorte tilpasningsprocent for det pågældende  

 finansår efter lov om en satsreguleringsprocent.
Procenten beregnes med  

 én decimal.
De således regulerede beløb afrundes opad til  

 nærmeste kronebeløb, der er deleligt med 10. Regulering efter  

 første punktum foretages første gang pr. 1. januar 2003 med  

 virkning for 2003.«.
§ 8. - - - Stk. 4. Udgiften til særligt invalideudstyr kan holdes  

 uden for den afgiftspligtige værdi efter regler, der fastsættes  

 af skatteministeren.
Stk. 5-8. - - - 4. I § 8, stk. 4, ændres »invalideudstyr«  

 til: »udstyr til hjælp for personer med varigt nedsat  

 funktionsevne« § 10. For brugte køretøjer fastsættes den  

 afgiftspligtige værdi ved vurdering.
Ved vurderingen ansættes  

 køretøjets almindelige pris, indbefattet merværdiafgift,  

 men uden afgift efter denne lov, ved salg til bruger her i landet i den  

 stand, hvori det skal registreres.
Den afgiftspligtige værdi kan dog  

 ikke overstige køretøjets oprindelige pris som nyt.
 Stk. 2. Kan de statslige told- og skattemyndigheder ikke  

 konstatere køretøjets pris som nyt, fastsættes denne pris  

 skønsmæssigt af de i § 13 nævnte  

 vurderingsmænd.
- - - 5. I § 10,indsættes efter stk. 2, som  

 nyt stykke:
» Stk. 3. Brugte biler og motorcykler, der skal registreres  

 her i landet 1. gang skal forinden værdifastsættelsen forevises  

 Statens Bilinspektion, der syner køretøjet med henblik på  

 at fastslå køretøjets identitet, km-stand, udstyr og  

 stand generelt.
Bilinspektionens påtegninger på synspapirerne  

 indgår i værdifastsættelsen, som kan ske uden at  

 køretøjet forevises for de i § 13 nævnte  

 vurderingsmænd.
De i § 13 nævnte vurderingsmænd kan  

 besigtige et køretøj, hvis de finder det nødvendigt,  

 eller hvis den, der frembyder køretøjet, ønsker  

 det.«.
 Stk. 3 - 4 bliver herefter stk. 4 - 5.
§ 13. Vurdering af et køretøj til  

 afgiftsberigtigelse foretages af vurderingsmænd, der beskikkes af  

 skatteministeren for et tidsrum af 3 år.
Vurderingsforretningerne  

 udføres inden for hvert vurderingsdistrikt af 3 vurderingsmænd,  

 hvoraf 1, der skal være teknisk kyndig, og 1, der skal være  

 handelskyndig, udpeges efter indstilling fra hovedorganisationerne af  

 bilejere.
Skatteministeren fastsætter antallet af vurderingsdistrikter  

 og reglerne for vurderingsmændenes virksomhed.
Stk. 2. - - - 6. I § 13, stk. 1, indsættes efter  

 »afgiftsberigtigelse«: »eller godtgørelse i forbindelse med  

 udførsel, jf. § 7 b og c,«.
 § 24. Chassisnummeret på et køretøj  

 må ikke ændres eller fjernes uden anmeldelse for de statslige  

 told- og skattemyndigheder.
 7. § 24 affattes således:
 »§ 24. Chassisnummer eller stelmærkningen på et  

 køretøj må ikke ændres eller fjernes.
 Stk. 2. Ihugning eller genihugning m.v. af chassisnummer eller  

 stelmærkning skal finde sted under Statens Bilinspektions kontrol.
 Stk. 3. For motorkøretøjer omfattet af en  

 skadesforsikring, der er genopbygget efter at have været ødelagt  

 ved færdselsuheld, eksplosion, ildebrand m.m., kontrolleres ihugning  

 eller genihugning m.v. af chassisnummer eller stelmærkning af  

 forsikringsselskabet eller dettes repræsentant«.
§ 25. - - - Stk. 4. Den, der har overtaget sælgerens rettigheder  

 efter en kontrakt vedrørende salg af et nyt køretøj,  

 skal efter anmodning give de statslige told- og skattemyndigheder enhver  

 oplysning til brug for kontrollen med beregningen af afgiften af  

 køretøjet.
Stk. 5 8. I § 25, stk. 4, ændres:  

 »køretøj,« til: »køretøj eller på anden  

 måde helt eller delvist har finansieret dette,«.
§ 27. - - - 6) 	anvender et køretøj, der er afmeldt af  

 motorregisteret efter reglerne om tilbagebetaling af afgift for ældre  

 køretøjer i tidligere lovgivning - - - 9. I § 27, stk. 1, indsættes efter nr.  

 6:
»7) 	her i landet anvender et afgiftspligtigt køretøj,  

 der er afmeldt af motorregisteret, og for hvilket der er godtgjort afgift  

 efter reglerne om godtgørelse af afgift i forbindelse med  

 udførsel, jf. § 7 b og c.« § 2 Stk. 1. Loven træder i kraft den 1. januar 2002.
 Stk. 2. Lovens nr. 1 har virkning for busser, der fra og med  

 den 1. januar 2002 anmeldes til registrering i henhold til  

 færdselsloven efter reglerne i § 15, stk. 1, i lov om  

 registreringsafgift af motorkøretøjer m.v. eller anmeldes til  

 afgiftsberigtigelse over for de statslige told- og skattemyndigheder efter  

 reglerne i § 15, stk. 2, og § 19, stk. 1, i lov om  

 registreringsafgift af motorkøretøjer m.v.
 Stk. 3. Lovens nr. 3 og 7 har virkning fra og med den 1. april  

 2002.
 Stk. 4. Lovens nr. 5 har virkning for brugte biler og  

 motorcykler, der synes med henblik på registrering her i landet fra og  

 med den 1. april 2002. For brugte biler og motorcykler, der er anmeldt til  

 syn efter lovens ikrafttræden og som synes med henblik på  

 registrering her i landet før 1. april 2002, anvendes de hidtil  

 gældende regler i lov om registreringsafgift af  

 motorkøretøjer m.v.
