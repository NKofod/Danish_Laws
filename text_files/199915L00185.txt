Tilføjelse til  

 tillægsbetænkning afgivet af Skatteudvalget den 10. november  

 1999 Tilføjelse til  

 tillægsbetænkning over Forslag til lov om ændring af lov om  

 registreringsafgift af motorkøretøjer m.v.
(Justering af afgiftsskalaer m.v. for brugte  

 køretøjer) Efter at 3. behandling af lovforslaget blev afbrudt og  

 lovforslaget henvist til fornyet udvalgsbehandling, har udvalget afholdt  

 yderligere et møde.
Udvalget har herunder stillet  

 spørgsmål til skatteministeren og trafikministeren, som disse  

 har besvaret skriftligt.
 Udvalget har modtaget skriftlige og/eller mundtlige henvendelser fra:
Danmarks Automobilhandler Forening, De Danske Bilimportører, Foreningen Danske Brugtbil Importører, Kerner, Ole G., Højbjerg, Motorbranchens Arbejdsgiverforening og Padborg Bil Center.
Der er af skatteministeren stillet ændringsforslag,  

 hvorom henvises til de ledsagende bemærkninger.
Der er herudover den 2.  

 november 1999 af Dansk Folkeparti stillet ændringsforslag uden for  

 tillægsbetænkningen.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de af skatteministeren stillede ændringsforslag.
Et andet mindretal (Venstres, Det Konservative  

 Folkepartis, Centrum-Demokraternes og Kristeligt Folkepartis medlemmer af  

 udvalget) indstiller lovforslaget til forkastelse.
Mindretallet vil  

 stemme for de af skatteministeren stillede ændringsforslag.
Et tredje mindretal (Dansk Folkepartis medlem af  

 udvalget) indstiller lovforslaget til forkastelse.
Mindretallet vil  

 stemme for de af skatteministeren stillede ændringsforslag.
Et fjerde mindretal (Frihed 2000´s medlem af  

 udvalget) indstiller lovforslaget til forkastelse.
Mindretallet vil  

 stemme for de af skatteministeren stillede ændringsforslag.
Ændringsforslag Af	skatteministeren, tiltrådt af udvalget:
Til § 1 2) I den under nr. 4 foreslåede ændring af  

§ 4 indsættes efter stk. 5 som nyt stykke:
»Stk. 6. For biler afgiftsberigtiget efter stk. 3,  

 nr. 2, uden tillæg efter stk. 4 opkræves afgift med 180 pct. af  

 tillægsbeløbet, såfremt de foranstaltninger, der er  

 foretaget af hensyn til opfyldelse af de i stk. 4 nævnte bestemmelser  

 om luftforurening, er afmonteret eller ændret på en sådan  

 måde, at de i stk. 4 nævnte bestemmelser om luftforurening ikke  

 længere er opfyldt.« Stk. 4-6 bliver herefter stk. 7-9.
 3) I den under nr. 8 foreslåede ændring af  

§ 5 indsættes efter stk. 7 som nyt stykke:
»Stk. 8. For biler afgiftsberigtiget efter stk. 5,  

 nr. 1, uden tillæg efter stk. 6, opkræves afgift med 95 pct. af  

 tillægsbeløbet, og for biler afgiftsberigtiget efter stk. 5, nr.  

 2, uden tillæg efter stk. 6 opkræves afgift med 30 pct. af  

 tillægsbeløbet, såfremt de foranstaltninger, der er  

 foretaget af hensyn til opfyldelse af de i stk. 6 nævnte bestemmelser  

 om luftforurening, er afmonteret eller ændret på en sådan  

 måde, at de i stk. 6 nævnte bestemmelser om luftforurening ikke  

 længere er opfyldt.« Det foreslåede stk. 8 bliver herefter stk. 9, og  

 stk. 5-7 bliver herefter stk. 10-12.
 4) Nr. 15 affattes således:
» Til § 2 5) I stk. 3 ændres to steder »15. november 1999« til:  

»30. november 1999«.
Bemærkninger Til nr. 2 og 3 Efter lovforslagets affattelse af  

 registreringsafgiftslovens § 4, stk. 4, og § 5, stk. 6, fastsætter  

 trafikministeren nærmere regler om gennemførelse af bestemmelser  

 om luftforurening og udformer retningslinjer for, hvorledes kontrollen af  

 bestemmelsen nævnt i 1. pkt. skal ske.
 Disse retningslinjer vil bl.a. indeholde mulighed for at  

 godkende biler med eftermonterede regulerede 3-vejs-katalysatorer, der  

 opfylder tilsvarende bestemmelser om luftforurening, som har været  

 gældende i Danmark siden 1. oktober 1990. Det kan være biler, der  

 har været registreret i Tyskland, og som af de tyske myndigheder er  

 godkendt med reguleret 3-vejs-katalysator, og som består den  

 miljømåling, der foretages ved syn af biler med reguleret  

 3-vejs-katalysator.
Tilsvarende vil gælde for biler, der ikke er  

 godkendt i Tyskland med reguleret 3-vejs-katalysator, men hvor den konkrete  

 bil er forsynet med et eftermonteringssæt bestående af  

 3-vejs-katalysator, lambdasonde, reguleringssystem, ventil til supplerende  

 indsugningsluft m.v.
Der skal endvidere foreligge dokumentation for, at  

 eftermonteringssættet er godkendt i Tyskland, at  

 eftermonteringssættet passer til den konkrete bil, og at bilen med  

 eftermonteringssættet opfylder bestemmelser om luftforurening svarende  

 til dem, som har været gældende i Danmark siden 1. oktober 1990  

 (EURO-1-normerne). Bilen skal desuden bestå den  

 miljømåling, der foretages ved syn af biler med reguleret  

 3-vejs-katalysator.
 Da eftermontering af regulerede 3-vejs-katalysatorer er  

 forholdsvis bekosteligt (7-8.000 kr.), og da besparelsen i  

 registreringsafgift ved afgiftsberigtigelse af bilerne med reguleret  

 3-vejs-katalysator er forholdsvis stor (henved 5.800 kr.), vil der være  

 et incitament til at anvende samme godkendte katalysator ved flere syn og  

 dermed opnå en besparelse i registreringsafgift for flere biler med  

 denne.
 Det foreslås derfor, at der både for  

 personbiler og varebiler indsættes en bestemmelse om, at der  

 efteropkræves afgift af tillægsbeløbet, såfremt de  

 foranstaltninger, der er foretaget af hensyn til opfyldelse af bestemmelserne  

 om luftforurening, er afmonteret.
Til nr. 4 Ved en fejl er der i lovforslagets § 1, nr. 15,  

 foreslået en ændring af henvisningen til § 5, stk. 1-5, i § 27,  

 stk. 1, nr. 4. Henvisningen står i § 27, stk. 1, nr. 3, hvilket hermed  

 rettes.
Til nr. 5 Ved 2. behandling af lovforslaget blev der indsat en  

 ændret virkningsbestemmelse.
Af denne bestemmelse fremgår det, at  

 sidste rettidige frist for indbetaling af afgift eller depositum for afgift  

 af bilen skal ske inden den 15. november 1999. Af det samme  

 ændringsforslag fremgår det, at dokumentationen for, at den  

 bindende aftale er indgået, skal være told- og skatteregionen i  

 hænde senest den 15. november 1999.
 Som følge af, at lovforslagets 3. behandling den 4.  

 november 1999 blev afbrudt, foreslås det at ændre de to  

 tidsfrister i den ved 2. behandling vedtagne virkningsbestemmelse.
 For det første ændres fristen for sidste  

 rettidige indbetaling af afgift eller depositum for afgift af bilen  

 således, at sidste rettidige indbetaling ændres fra at være  

 inden den 15. november 1999 til at være inden den 30. november 1999.  

 For det andet ændres fristen for, hvornår dokumentationen for den  

 bindende aftale om købet skal være told- og skatteregionen i  

 hænde fra at være senest den 15. november 1999 til at være  

 senest den 30. november 1999.
De to tidsfrister blev indsat i ændringsforslaget  

 for at give slutbrugerne, som typisk er private købere, en rimelig  

 frist til at ordne det fornødne i forbindelse med  

 afgiftsberigtigelsen.
Da lovforslaget imidlertid kommer til 3. behandling  

 senere end først forudsat, foreslås fristerne for at få de  

 praktiske forhold bragt i orden forlænget.
