FORMÅL Formålet med undervisningen er - at eleverne får mulighed for at forstå deres samtid som et resultat af  

 en række historiske udviklingsprocesser - at give eleverne kendskab til den økonomiske og samfundsmæssige  

 udvikling - at fremme elevernes forståelse af, at den aktuelle udvikling indebærer  

 både et nationalt og et internationalt kronologisk perspektiv - at skærpe elevernes evne til selvstændigt at bearbejde og forholde sig  

 til økonomiske og samfundsmæssige problemer og fænomener MÅL Undervisningen skal bibringe eleverne en viden om og forståelse af - de nationale og internationale forudsætninger for industrisamfundets  

 opkomst og udvikling - de økonomiske og samfundsmæssige forhold, der kendetegner  

 industrisamfundets forskellige udviklingstrin og udviklingstendenser frem mod  

 det postindustrielle samfund - de ændrede internationale konflikt- og samarbejdsmønstre under den øgede  

 internationalisering, herunder forudsætninger og vilkår for Danmarks  

 placering i det internationale samfund.
INDHOLD Undervisningen tilrettelægges således - at de forskellige historiske udviklingsprocesser behandles i det omfang,  

 de bidrager til at forklare samtiden - at den historiske udvikling anskues som et samspil mellem økonomiske og  

 teknologiske udviklingstrin, arbejdsmarkedets og statens organisationsformer,  

 forskellige samfundsgruppers levevilkår og indflydelsesmuligheder, samt de  

 økonomiske teorier og politiske partier, der udspringer af og påvirker dette  

 samspil - at de lange linjer i den historiske udvikling fastholdes som  

 forståelsesramme for det 20. århundrede.
Internationalt skal de lange linjer omfatte forudsætningerne for de  

 økonomiske, sociale og politiske sammenbrud før 1945, betydningen heraf for  

 de internationale relationer og for de ideologiske udtryksformer.
Efter 1945  

 skal de lange linjer omfatte øst-vest og nord-syd konfrontationerne, så disse  

 fastholdes i deres globale perspektiver og i sammenhæng med indrepolitiske  

 udviklingstræk.
Danmarks historie tager udgangspunkt i landbrugets udvikling, det  

 industrielle gennembrud, samt i erhvervs- og arbejdsmarkedsorganisationernes  

 og de politiske partiers opståen.
Udviklingen frem til i dag gennemgås, så  

 den gensidige afhængighed mellem økonomi, teknologi, arbejdsmarked,  

 levevilkår og politik klarlægges samt forbindes med de ændrede forudsætninger  

 og vilkår, som udviklingen i det internationale samfund indebærer.
I undervisningsforløbet arbejdes med udvalgte emner, perioder eller  

 problemstillinger.
Endvidere skal der foretages en historisk undersøgelse af  

 en eller flere virksomheder eller brancher eller af et lokalområde;  

 undersøgelsen skal relateres til de lange linjer i den historiske udvikling.
 Denne læreplan finder første gang anvendelse for de elever, der påbegynder  

 det to-årige kursus i august 1986.
 P.d.v.
 e.b.
