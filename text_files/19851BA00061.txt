Nr BSF 61 Forslag til folketingsbeslutning om ændring af forretningsorden for  

 folketinget (Om folketingsmedlemmers orlov med vederlag) Fremsat af Svend Jakobsen (S) Knud Østergaard (KF) Povl Brøndsted (V)  

 Lilli Gyldenkilde (SF) Ole Vig Jensen (RV) den 6. december 1985 § 1 1. I § 42, stk. 3, litra a, udgår ordene »graviditet og  

 fødsel,».
 2. Efter § 42, stk. 3, indsættes som nyt stykke:
»Stk. 4. Orlov kan endvidere meddeles, a) når et kvindeligt medlem over for formanden erklærer, at hun på grund af graviditet og fødsel ikke vil kunne deltage i tingets møder i mindst 7 dage, b) når et mandligt medlem over for formanden begærer orlov i forbindelse med sit barns fødsel.
Sådan orlov kan bevilges i indtil 14 dage regnet fra barnets modtagelse i hjemmet og på fornyet begæring yderligere i en periode på indtil 10 uger regnet fra udløbet af 14 uger efter barnets fødsel.
For sidstnævnte periodes vedkommende er det dog en forudsætning, at moderen har dagpengegivende indtægt, jfr. lov om dagpenge ved sygdom eller fødsel, og at hun for samme periode giver afkald på dagpenge, c) når et ordinært medlem over for formanden begærer orlov i forbindelse med adoption og de adoptionsundersøgende myndigheder har bestemt, at pågældende skal være fraværende fra arbejdet i forbindelse med modtagelsen af barnet.
Sådan orlov kan bevilges i indtil 24 uger efter modtagelsen af barnet.
Såfremt adoption søges sammen med en ægtefælle, er det dog en forudsætning, at ægtefællen har dagpengegivende indtægt, jfr. lov om dagpenge ved sygdom eller fødsel, og at ægtefællen giver afkald på dagpenge for den periode, for hvilken der søges om orlov.« 3. § 42, stk. 4, der herefter bliver stk. 5, affattes således:
»Stk. 5. Et medlem, der har orlov efter bestemmelserne i stk. 3, litra a), b) eller d), eller efter bestemmelserne i stk. 4, bevarer retten til vederlag og pensionsanciennitet for orlovsperioden, jfr. lov om valg til folketinget.« 4. I § 42, stk. 6, der bliver stk. 7, indføjes efter »stk. 3, litra a), b) og c)» ordene: »og de i stk. 4, litra a),».
 5. Efter § 42, stk. 7, der bliver stk. 8, indsættes som nyt stykke:
»Stk. 9. I de i stk. 4, litra b) og c), nævnte tilfælde ophører stedfortræderens hverv ved udløbet af orlovsperioden (på indtil henholdsvis 14 dage, 10 uger eller 24 uger), eller når det pågældende medlem skriftligt til formanden giver meddelelse om inden periodens udløb atter at kunne give møde i tinget (dog tidligst fra 8.-dagen for orlovsperiodens begyndelse).« § 2 Folketingsbeslutningen træder i kraft den 1. marts 1986.
Oprindeligt fremsat lovforslag Blad nr 268 I forretningsorden for folketinget, som vedtaget den 17. december 1953, og senest ændret den 1. juni 1981, foretages følgende ændringer:
§ 1 1. I § 42, stk. 3, litra a, udgår ordene »graviditet og  

 fødsel,».
 2. Efter § 42, stk. 3, indsættes som nyt stykke:
»Stk. 4. Orlov kan endvidere meddeles, a) når et kvindeligt medlem over for formanden erklærer, at hun på grund af graviditet og fødsel ikke vil kunne deltage i tingets møder i mindst 7 dage, b) når et mandligt medlem over for formanden begærer orlov i forbindelse med sit barns fødsel.
Sådan orlov kan bevilges i indtil 14 dage regnet fra barnets modtagelse i hjemmet og på fornyet begæring yderligere i en periode på indtil 10 uger regnet fra udløbet af 14 uger efter barnets fødsel.
For sidstnævnte periodes vedkommende er det dog en forudsætning, at moderen har dagpengegivende indtægt, jfr. lov om dagpenge ved sygdom eller fødsel, og at hun for samme periode giver afkald på dagpenge, c) når et ordinært medlem over for formanden begærer orlov i forbindelse med adoption og de adoptionsundersøgende myndigheder har bestemt, at pågældende skal være fraværende fra arbejdet i forbindelse med modtagelsen af barnet.
Sådan orlov kan bevilges i indtil 24 uger efter modtagelsen af barnet.
Såfremt adoption søges sammen med en ægtefælle, er det dog en forudsætning, at ægtefællen har dagpengegivende indtægt, jfr. lov om dagpenge ved sygdom eller fødsel, og at ægtefællen giver afkald på dagpenge for den periode, for hvilken der søges om orlov.« 3. § 42, stk. 4, der herefter bliver stk. 5, affattes således:
»Stk. 5. Et medlem, der har orlov efter bestemmelserne i stk. 3, litra a), b) eller d), eller efter bestemmelserne i stk. 4, bevarer retten til vederlag og pensionsanciennitet for orlovsperioden, jfr. lov om valg til folketinget.« 4. I § 42, stk. 6, der bliver stk. 7, indføjes efter »stk. 3, litra a), b) og c)» ordene: »og de i stk. 4, litra a),».
 5. Efter § 42, stk. 7, der bliver stk. 8, indsættes som nyt stykke:
»Stk. 9. I de i stk. 4, litra b) og c), nævnte tilfælde ophører stedfortræderens hverv ved udløbet af orlovsperioden (på indtil henholdsvis 14 dage, 10 uger eller 24 uger), eller når det pågældende medlem skriftligt til formanden giver meddelelse om inden periodens udløb atter at kunne give møde i tinget (dog tidligst fra 8.-dagen for orlovsperiodens begyndelse).« § 2 Folketingsbeslutningen træder i kraft den 1. marts 1986.
BEMÆRKNINGER TIL FORSLAGET Almindelige bemærkninger Ved beslutningsforslaget gives der tinget adgang til at bevilge orlov til og at indkalde stedfortræderen for 1) et ordinært mandligt medlem i forbindelse med hans barns fødsel og 2) et ordinært medlem i forbindelse med adoption.
Ved orlov efter disse bestemmelser bevares retten til vederlag og pensionsanciennitet i orlovsperioden, jfr. det samtidig fremsatte forslag til lov om ændring af lov om valg til folketinget (L 101) samt henvisningen hertil i dette beslutningsforslags § 1, nr. 3.
Orlov til et mandligt medlem i forbindelse med hans barns fødsel kan ifølge forslaget bevilges for 2 perioder på henholdsvis (indtil) 14 dage og (indtil) 10 uger.
Den første orlovsperiode på 14 dage regnes fra barnets modtagelse i hjemmet.
Efter fornyet begæring kan bevilges orlov for en periode på yderligere 10 uger regnet fra udløbet af 14 uger efter barnets fødsel.
For sidstnævnte periodes vedkommende er det dog en forudsætning, at moderen har dagpengegivende indtægt, jfr. lov om dagpenge ved sygdom eller fødsel, og at hun giver afkald på dagpenge i samme periode.
Orlov til et medlem i forbindelse med adoption er ifølge forslaget begrænset til en periode på indtil 24 uger fra modtagelsen af barnet.
Det er en forudsætning, at de adoptionsundersøgende myndigheder har bestemt, at pågældende skal være fraværende fra arbejdet i forbindelse med modtagelsen.
Såfremt adoption søges sammen med en ægtefælle, er det endvidere en forudsætning, at ægtefællen har dagpengegivende indtægt, jfr. lov om dagpenge ved sygdom eller fødsel, og at ægtefællen giver afkald på dagpenge for den periode, for hvilken der søges om orlov.
Samtidig med sin begæring over for formanden om orlov efter de foreslåede § 42, stk. 4, litra b) og c), må det pågældende medlem afgive en erklæring om tilstedeværelsen af de nævnte forudsætninger.
Er disse ikke til stede, må det pågældende medlem søge om orlov efter forretningsordenens § 42, stk. 3, litra c), dvs. uden ret til vederlag og pensionsanciennitet.
Orlov efter de foreslåede § 42, stk. 4, litra b) og c) og dermed også stedfortræderens hverv - ophører ved udløbet af den bevilgede orlovsperiode uden særskilt meddelelse fra det pågældende medlem, jfr. beslutningsforslagets § 1, nr. 5. Ønsker det pågældende medlem at give møde i tinget inden udløbet af den bevilgede orlovsperiode, må medlemmet skriftligt til formanden give meddelelse herom.
I lighed med de øvrige orlovsbestemmelser er det dog også her foreslået, at et medlem tidligst på 8.-dagen for orlovsperiodens begyndelse kan give møde i tinget.
Bemærkninger til de enkelte bestemmelser Til § 1 Den i nr. 1 foreslåede ændring og det i nr. 2 foreslåede § 42, stk.
4, litra a), er alene en ny redaktionel opstilling af de i 1972 gennemførte regler om kvindelige medlemmers ret til orlov på grund af graviditet og fødsel.
For så vidt angår det i nr. 2 foreslåede § 42, stk. 4, litra b) og c), og det i nr. 5 foreslåede nye stk. 9 henvises til de almindelige bemærkninger.
 Nr. 3 og 4 er alene konsekvenser af nr. 2.
Til § 2 Det foreslås, at beslutningsforslaget træder i kraft den 1. marts 1986.
