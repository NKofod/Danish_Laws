Skriftlig fremsættelse (8. oktober 2003) Miljøministeren  

  

 (Hans Christian Schmidt):
 Herved tillader jeg mig for Folketinget at fremsætte:
 Forslag til lov om  

 miljømål m.v. for vandforekomster og internationale naturbeskyttelsesområder  

 (miljømålsloven).
(Lovforslag nr.
L 15).
 Forslag til lov om Lov om  

 ændring af lov om vandforsyning m.v., lov om miljøbeskyttelse, lov om  

 jordforurening og lov om planlægning. (Ændringer som følge af lov om miljømål  

 m.v. for vandområder og internationale naturbeskyttelsesområder).
(Lovforslag nr.
L 16).
 Formålet med forslag til lov om miljømål m.v. for  

 vandforekomster og internationale naturbeskyttelsesområder (miljømålsloven)  

 er  

 at implementere dele af vandrammedirektivet, habitatdirektivet og  

 EF-fuglebeskyttelsesdirektivet i dansk lovgivning.
 Formålet med forslag til lov om Lov om ændring af lov om  

 vandforsyning m.v., lov om miljøbeskyttelse, lov om jordforurening og lov om  

 planlægning er at tilpasse og konsekvensrette sektorlovgivningen så der kan  

 ske  

 et samspil mellem miljømålsloven og de berørte sektorlove, der sikrer  

    

  

 sammenhæng i planlægningen.
Lovforslagene er første fase af implementeringen af  

 vandrammedirektivet og supplerende implementering af habitatdirektivet.
Der  

 foreslås en fælles gennemførelse af vand- og naturplanlægningen efter de  

 nævnte  

 direktiver for at fremme sammenhængen i arbejdet med vand- og  

 naturkvaliteten,  

 og fordi der er væsentlige sammenfald både mellem de direktivmæssige  

 forpligtelser og de arealer, hvorpå der ifølge direktiverne forventes at  

 skulle  

 gennemføres en indsats.
Det er således hensigten, at der i videst muligt  

 omfang  

 sker en koordineret indsats.
Vandrammedirektivet blev vedtaget oktober 2000 og skal være  

 implementeret inden den 22. december 2003. Vandrammedirektivets formål er at  

 beskytte vandløb, søer, overflade- og grundvand i EU.
Danmark er via  

 vandrammedirektivet forpligtet til at iværksætte de nødvendige  

 foranstaltninger  

 for opnåelse af de miljømål som følger af vandrammedirektivet.
Miljømålene  

 skal  

 være nået ved udgangen af 2015 med mulighed for fristforlængelse til 2027.  

 Direktivet stiller krav om, at Danmark inddeles i vanddistrikter og opretter  

 vanddistriktsmyndigheder.
Disse myndigheder skal gennem basisanalyser,  

 overvågning, indsatsprogrammer og vandplaner nå de fastsatte miljømål.
Habitatdirektivet blev vedtaget maj 1992, og har til formål  

 at sikre, at der udpeges internationale naturbeskyttelsesområder, og at de  

 arter og naturtyper, områderne er udpeget for, opnår en gunstig  

 bevaringsstatus.
Dette forudsætter, at der iværksættes nødvendige  

 bevaringsforanstaltninger for at sikre, at den gunstige bevaringstilstand,  

 der  

 kræves i medfør af habitatdirektivet, opnås.
Med lovforslaget om miljømål m.v. for vandforekomster og  

 internationale naturbeskyttelsesområder (miljømålsloven) inddeles Danmark i  

 12  

 vanddistrikter og 1 internationalt vanddistrikt.
Det internationale  

 vanddistrikt skal sikre et samarbejde mellem Danmark og Tyskland om Kruså og  

 Vidå.
Hvert distrikt får en koordinerende myndighed,  

 vanddistriktsmyndigheden.  

 Vanddistriktsmyndigheden skal sikre koordineringen af planlægningen i  

 vanddistriktet, men får ingen selvstændig kompetence.
Amterne indenfor  

 vanddistriktet er ansvarlige for at udføre planlægningen og indsatserne.
Lovforslaget fastlægger således en ny myndighedsstruktur, mens  

 der ikke er introduceret nye virkemidler.
Det er amterne, der er ansvarlige  

 for  

 planlægningen og gennemførelsen af indsatsen.
I første omgang skal amterne i  

 2004 gennemføre en basisanalyse og derefter en overvågning af vand- og  

 naturområderne.
Behovet for nye virkemidler vil skulle vurderes blandt andet  

 i  

 lyset af resultatet af basisanalysen og overvågningen.
Dette hører således  

 til  

 i anden fase af vandrammedirektivets implementering.
Vandrammedirektivet indeholder en lang række tekniske og  

 specifikke regler om indholdet af de forskellige planer og fastsættelsen af  

 miljømålene.
Disse udmøntes med hjemmel i det fremsatte lovforslag.  

 Lovforslaget danner i sig selv rammerne for det administrative arbejde og  

 udpegningen af vanddistrikter og vanddistriktsmyndigheder.
 Idet der i øvrigt henvises til lovforslaget med  

 bemærkninger, anbefaler jeg det til Folketingets velvillige behandling.
