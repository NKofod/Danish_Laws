 I medfør af §§ 4 og 6, i lov om miljøbeskyttelse, jf. bekendtgørelse nr.  

 85 af 8. marts 1985 som ændret ved lov nr. 329 af 4. juni 1986 og lov nr. 24  

 af 21. april 1987 fastsættes:
§ 1 1. § 5, stk. 1 affattes således:
»Stk. 1.  For ejendomme, der har 31 dyreenheder og  

 derover, eller som oplagrer husdyrgødning, skal opbevaringsanlæg for  

 husdyrgødning have en opbevaringskapacitet svarende til mindst 9 måneders  

 tilførsel, jf. dog § 6.« 2. § 6 affattes således:
 »§ 6.  Kommunalbestyrelsen kan tillade, at  

 kapacitetskravet i § 5 fraviges for enkelte bedrifter, hvis det på grundlag  

 af gødningsplaner, sædskifteplaner eller på anden måde dokumenteres, at  

 tilstrækkelige mængder husdyrgødning kan udbringes miljømæssigt forsvarligt,  

 eller hvis den faste gødning og kompost må opbevares i marken, jf. § 8.
 Stk 2.  På baggrund af en konkret vurdering af de  

 miljømæssige forhold kan kommunalbestyrelsen fastsætte, at opbevaringsanlæg  

 for husdyrgødning skal have en større opbevaringskapacitet end anført i § 5.
Stk. 3.  En tilladelse efter stk. 1 skal indeholde  

 vilkår for ejendommens drift.
En tilladelse kan tidsbegrænses.« § 2 Bekendtgørelsen træder i kraft den 18. maj 1987.
Stk. 2.  Kravet om 9 måneders opbevaringskapacitet  

 gælder ikke for gødningsopbevaringsanlæg, for hvilke kommunalbestyrelsen  

 inden den 19. maj 1987 har modtaget forhåndsanmeldelse efter § 27,  

 byggeanmeldelse efter bygningsreglementet eller ansøgning efter lov nr. 16 af  

 14. januar 1987 om støtte til miljøforbedrende investeringer i mindre  

 landbrug m.v., § 14. Tilsvarende gælder for de investeringer, hvortil  

 Jordbrugsdirektoratet inden den 19. maj 1987 har meddelt tilladelse til  

 igangsætning.
Kravet om 9 måneders opbevaringskapacitet gælder heller ikke,  

 såfremt der inden den 19. maj 1987 er indgået bindende aftale om levering af  

 gødningsopbevaringsanlæg, der opfylder de hidtil gældende regler.
 Stk. 3.  De i stk. 2 omtalte ejendomme skal dog opfylde  

 kapacitetskravet ved udvidelse eller ændring af dyreholdet eller ved  

 ejerskifte.
