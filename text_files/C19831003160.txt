 I § 21 i det i arbejdsministeriets bekendtgørelse nr. 181 af 18. maj 1965  

 indeholdte »Regulativ for lastning og losning af skibe« er det  

 fastsat, at oplysing om de belastningsprøver, varmebehandlinger og  

 undersøgelser m.v., som er krævet i regulativet, skal indføres i et register,  

 der skal opbevares om bord på det pågældende skib og på forlangende forevises  

 for statens skibstilsyn.
 I denne anledning skal direktoratet meddele, at der til brug om bord på  

 danske skibe kun kan godkendes registre, der med hensyn til indhold og form  

 er udført i overensstemmelse med det af Det internationale Arbejdsbureau  

 (ILO) anbefalede register til attestation for afholdte periodiske  

 undersøgelser og eftersyn af hejsemidler.
 Følgende registre, der er udarbejdet i overensstemmelse med ovennævnte  

 anbefaling, kan benyttes:
1. Register over laste- og lossemidler i skibe,  

 statens skibstilsyn 2. Register of Machinery Chains etc. and Wire Ropes,  

 udgivet i medfør af de britiske »Dock Regulations« 3. Hoisting Machines and Gear Record, udgivet af  

 Bureau Veritas 4. Register of Ships Cargo Handling Machinery and  

 Gear, udgivet af Germanischer Lloyd 5. Register of Ships Cargo Handling Machinery and Gear  

 Forming Part of the Ships Equipment, udgivet af Lloyds Register of Shipping 6. Register of Ships Cargo Handling Machinery and  

 Gear, udgivet af Det norske Veritas 7. Register of Cargo Gear, udgivet af American Bureau  

 of Shipping Bestemmelserne i bekendtgørelsen om, at der skal foretages indførelse af  

 et register vedrørende afholdte belastningsprøver, varmebehandlinger og  

 undersøgelser m.v. er udarbejdet på baggrund af ILO-konvention nr. 32 om  

 beskyttelsesforanstaltninger mod ulykkestilfælde for så vidt angår arbejdere,  

 der er beskæftiget med lastning og losning af skibe.
Bestemmelserne gælder  

 for alle skibe, der i dansk havn eller på dansk søterritorium laster eller  

 losser gods med egne grejer.
 Et skibs tilsynsbog kan ikke benyttes som register.
I flere af de ovennævnte registre, herunder det af statens skibstilsyn  

 udgivne, findes ikke fortrykte sider til attestation for afholdte  

 belastningsprøver af hejsemidler og lossegrejer, herunder stålwirer samt  

 varmebehandling af kæder m.v.
Disse arbejder udføres som hovedregel af et  

 skibsværft eller et specialfirma, der efterfølgende udsteder et særligt  

 prøvecertifikat.
 Disse prøvecertifikater skal vedlægges registret og på forlangende  

 forevises for statens skibstilsyn.
 Direktoratet for arbejdstilsynet og direktoratet for statens skibstilsyn  

 har foranlediget udsendt nedennævnte certifikatformularer, som kan benyttes:
 Nr. 1: Certifikat for prøvebelastning og grundig undersøgelse af  

 hejsemidler, såsom kraner, spil og bomme med fast tilbehør.
Nr. 2: Certifikat for prøvebelastning og grundig undersøgelse af kæder,  

 ringe, hager, sjækler, swiveler og blokke Nr. 3: Certifikat for ståltovværk Nr. 4: Certifikat for varmebehandling af kæder, ringe, hager, sjækler og  

 swiveler m.v.
 Disse certifikatformularer kan rekvireres fra direktoratet for  

 arbejdstilsynet, Rosenvængets Alle 16-18, 2100 København Ø, tlf. (01) 38 28  

 00.
 Klasifikationsselskaberne nævnt i forbindelse med de under punkterne 3)-7)  

 anførte registre har ligeledes fortrykte certifikatformularer til attestation  

 for afholdte belastningsprøver af hejsemidler og lossegrejer, herunde  

 stålwirer samt varmebehandling af kæder m.v., disse formularer kan ligeledes  

 benyttes.
Det under 1) anførte register over laste- og lossemidler i skibe kan  

 rekvireres fra forlaget Barfod og J.
Chr.
Petersen A/S, Fabriksparken 56,  

 2600 Glostrup, tlf. (01) 45 15 16.
