Bekendtgørelse om ændring af  

 bekendtgørelse om betaling for botilbud m.v. efter servicelovens  

 kapitel 18, samt om flytteret i forbindelse med botilbud efter § 92 § 1 I Socialministeriets bekendtgørelse nr. 91 af 6. februar 1998 om  

 betaling for botilbud m.v. efter servicelovens kapitel 18, samt om flytteret  

 i forbindelse med botilbud efter § 92, som ændret ved  

 bekendtgørelse nr. 60 af 25. januar 1999 og bekendtgørelse nr.  

 856 af 25. november 1999, foretages følgende ændringer:
 1. Efter § 6, stk. 6, indsættes som nyt  

 stykke:
» 2. Efter § 11 indsættes:
» § 11 a.
Personer, som opfylder betingelserne for at modtage  

 tilbud efter servicelovens § 92, stk. 1, har ret til frit at vælge  

 sådanne botilbud.
Stk. 2. Retten til frit valg efter stk. 1 gælder  

 uanset botilbudets beliggenhed.
Det er ved flytning til en anden amtskommune  

 en forudsætning, at den pågældende person opfylder  

 betingelserne for at modtage tilbud efter servicelovens § 92, stk. 1,  

 både i fraflytningsamtskommunen og i tilflytningsamtskommunen.  

 Tilflytningsamtskommunens vurdering efter 2. pkt. skal ske efter samme  

 retningslinier, som gælder for amtskommunens egne borgere.
Stk. 3. Retten til frit valg efter stk. 1 omfatter ret  

 til, at ægtefælle, samlever eller registreret partner fortsat kan  

 indgå i husstanden.
Hvis en person ønsker, at  

 ægtefælle, registreret partner eller samlever fortsat kan  

 indgå i husstanden, skal det botilbud, der tilbydes, være egnet  

 til 2 personer.
Stk. 4. Afgørelse om krav om fraflytning af  

 ægtefælle, registreret partner eller samlever kan kun  

 gennemføres, såfremt kravet støttes på forhold, der  

 kan sidestilles med en af de opsigelsesgrunde, der er nævnt i kapitel  

 14 i lov om leje af almene boliger.
Tilsvarende gælder en efterlevende  

 ægtefælle, registreret partner eller samlever.
Tildeling af ledige botilbud efter servicelovens  

 § 92 § 11 b.
Personer, som opfylder betingelserne for at modtage  

 tilbud efter servicelovens § 92, stk. 1, optages efter reglerne i  

 § 11 c på en venteliste i den amtskommune, hvor det ønskede  

 botilbud er beliggende.
 Stk. 2. Amtskommunen tildeler ledige botilbud efter stk.  

 1 til de personer, der har størst behov for det pågældende  

 botilbud.
§ 11 c.
Det skal fremgå af amtskommunens venteliste, om  

 den enkelte botilbudssøgende har bopæl i eller uden for  

 amtskommunen.
 Stk. 2. Personer, der er optaget på ventelisten,  

 jf. stk. 1, skal efter anmodning gøres bekendt med deres placering  

 på ventelisten.
Adgang til at afslå borgere fra andre amtskommuner  

 optagelse på venteliste § 11 d.
Amtsrådet kan i særlige tilfælde og  

 af hensyn til at kunne tilbyde egne borgere et passende botilbud beslutte, at  

 udefrakommende, der ønsker at flytte til amtskommunen, ikke kan  

 optages på venteliste til et botilbud efter servicelovens § 92,  

 stk. 1.
 Stk. 2. Amtsrådet kan lade beslutning efter stk. 1  

 træde i kraft 1 måned efter beslutningstidspunktet, når der  

 igennem de forudgående 3 måneder, som følge af tilgang af  

 udefrakommende borgere, er indtruffet en dokumenteret forøgelse af den  

 gennemsnitlige ventetid for borgere med bopæl i amtskommunen med mindst  

 50 pct.
Stk. 3. Beslutning efter stk. 1, bevarer sin gyldighed i  

 indtil 6 måneder efter dens ikrafttræden.
Amtsrådet kan i  

 særlige tilfælde og af hensyn til at kunne tilbyde egne borgere  

 et passende botilbud efter servicelovens § 92, stk. 1, beslutte at  

 forlænge beslutning efter stk. 1 om, at udefrakommende borgere, der  

 ønsker at flytte til amtskommunen, ikke kan optages på  

 venteliste.
Amtsrådet kan lade beslutning om forlængelse efter  

 stk. 3, 2. pkt., træde i kraft 1 måned efter  

 beslutningstidspunktet.
 Stk. 4. Beslutning om forlængelse af beslutning  

 efter stk. 3, 2. pkt., kan tidligst træffes 1 måned før  

 udløb af den i stk. 3, 1. pkt., nævnte gyldighedsperiode.  

 Beslutning efter 1. pkt. kan træffes, når den gennemsnitlige  

 ventetid for personer med bopæl inden for amtskommunen som følge  

 af tilgang af udefrakommende botilbudssøgende igennem de seneste 3  

 måneder forud for beslutning om forlængelse fortsat overstiger  

 den gennemsnitlige ventetid for botilbudssøgende med bopæl inden  

 for amtskommunen, der gjorde sig gældende på tidspunktet 3  

 måneder før amtsrådets beslutning efter stk. 1, 1. pkt.,  

 med mindst 50 pct.
 Stk. 5. Beslutning om forlængelse efter stk. 3, 2.  

 pkt., bevarer sin gyldighed i indtil 6 måneder efter dens  

 ikrafttræden.
 Stk. 6. Amtsrådet offentliggør beslutninger  

 efter stk. 1 og 3.
§ 11 e.
Beslutninger efter § 11d finder ikke anvendelse  

 på personer, der ønsker at flytte til amtskommunen 1)	for at bevare tæt kontakt til nære  

 pårørende, der bor i tilflytningsamtskommunen, 2)	af religiøse grunde for at blive optaget i et  

 boligmiljø, hvis hovedformål er, at personer med samme  

 religiøse overbevisning kan være sammen, 3)	for at opnå en særlig bolig beregnet for personer, der  

 er omfattet af lov om erstatning til besættelsestidens ofre, eller 4)	i deres egenskab af ægtefæller, registrerede partnere  

 eller samlevende, jf. § 11 a, stk. 3.
 Stk. 2. Ved nære pårørende  

 forstås forældre, børn, søskende eller andre, som  

 den pågældende har nær tilknytning til.
Brugerinformation § 11 f.
Med henblik på at personer, der ønsker at  

 gøre brug af det frie valg af botilbud efter servicelovens § 92,  

 stk. 1, får bedre mulighed for at vurdere og sammenligne  

 amtskommunernes serviceydelser, skal amtsrådet sikre, at de i stk. 2 og  

 3 anførte oplysninger fremgår på en lettilgængelig  

 måde.
 Stk. 2. Om amtskommunale botilbud efter servicelovens  

 § 92, stk. 1, skal følgende som minimum være  

 oplyst:
1)	Oversigt over amtskommunens botilbud efter servicelovens § 92,  

 stk. 1, herunder botilbud egnet til 2 personer, 2)	botilbudenes størrelse og indretning, 3)	fællesfaciliteter i tilknytning til det enkelte botilbud, 4)	tilknyttet hjælp og antal fasttilknyttet plejepersonale, 5)	resultatet af eventuelle undersøgelser af kvaliteten, 6)	antal beboere på botilbudet, 7)	botilbudets værdier og normer, 8)	dagligdagens rytme, 9)	hvordan føres der tilsyn med botilbudet.
 Stk. 3. Om den i § 11 b nævnte venteliste skal  

 følgende som minimum være oplyst:
1)	antal personer på ventelisten, 2)	den gennemsnitlige ventetid på ventelisten, 3)	fordelingen af borgere fra hjemamtskommunen hhv. andre  

 amtskommuner, 4)	antal fordelte ventelistepladser i det foregående kvartal, 5)	hvilke konsekvenser det kan få, hvis et botilbud afvises,  

 og 6)	om amtsrådet har truffet beslutning om at afslå  

 udefrakommende borgere optagelse på venteliste, jf. § 11 d.« 3. § 12 ophæves.
§ 2 Bekendtgørelsen træder i kraft den 1. juli 2002.
