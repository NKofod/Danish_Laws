(Til handelsskolerne) Som bekendt blev der ved spareforliget i foråret 1973 bl.a. indgået aftale  

 om, at vederlag for censur ved mundtlig eksamen skulle bortfalde, således at  

 der kun betales vederlag til udefra kommende censorer, altså censorer der  

 ikke selv er ansat ved en handelsskole.
Det nævnte forlig blev indgået kort tid før sommereksamen og omfattede  

 delvis denne.
Sommereksamens forberedelse varer ca. et halvt år.
Der var  

 derfor ingen mulighed for at ændre eksamensplanerne herunder  

 censorbeskikkelserne, så der kunne tages hensyn til, at censuren nu fandt  

 sted under ændrede vilkår.
Direktoratet måtte ved brev j.nr. 17-01.16.02/73 af 9. maj 1973 bede  

 skolerne være behjælpelig med afholdelse af eksamen, da der ikke skulle ret  

 mange afbud til, før afholdelsen af eksamen ikke kunne administreres  

 centralt.
Man måtte se i øjnene, at en række lærere måtte påregne uden  

 særskilt vederlag at have en væsentlig arbejdsbyrde i eksamensperioden enten  

 som eksaminator eller som censor, samtidig med at andre kolleger ikke varetog  

 censur.
 Ved oktober eksamen i år administrerede direktoratet og skolerne i  

 forening en »ad hoc« eksamen, hvor man i videst muligt omfang  

 fordelte arbejdsbyrden ligeligt samt søgte at begrænse antallet af lange  

 censorrejser til det mindst mulige, jfr. direktoratets skrivelse af 3.  

 september 1973.
 Ved tilrettelæggelsen af de kommende eksaminer vil der, bl.a. fordi  

 arbejder som censor ved mundtlig eksamen ikke vederlægges særskilt, blive  

 gjort følgende med henblik på at lette vilkårene for censorer i deres  

 arbejde:
 Med en censur, der som regel ikke udstrækkes ud over seks timer, vil  

 censuren kunne påbegyndes kl. 9,00. I tilfælde, hvor et andet tidspunkt for  

 censurens påbegyndelse i god tid forinden aftales mellem censor og skolens  

 forstander, kan dette umiddelbart accepteres uden indberetning herom til  

 direktoratet.
 Det vil i direktoratet blive registreret, hvilken skole censor beskikkes  

 til, således at man i det omfang, der er praktisk muligt, sørger for  

 beskikkelse til forskellige skoler forskellige år.
 P.D.V.
Arne Højsteen, kst. udd.kons.
