Bekendtgørelse om kvalitetsstyringssystemer og særlig  

  

 tilsynsordning for autoriserede og godkendte kompetente  

  

 virksomheder I medfør af § 9, stk. 3, i lov om  

 gasinstallationer og installationer i forbindelse med vand- og  

 afløbsledninger,  

 jf. lovbekendtgørelse nr. 988 af 8. december 2003, fastsættes:
Kapitel 1 Kvalitetsstyringssystemets omfang og opbygning § 1.  

  

 Kvalitetsstyringssystemet skal sikre kvaliteten af installations- og  

 servicearbejder, der udføres af autoriserede og godkendte kompetente  

 virksomheder.
 Stk. 2.  

  

 Kvalitetsniveauet fastsættes således, at de udførte arbejder opfylder de  

 tekniske installationsbestemmelser, der er fastsat i Gasreglementet,  

 Bygningsreglementet, i medfør af lov om miljøbeskyttelse eller lov om  

 vandforsyning samt i de relevante standarder, normer og vejledninger på  

 området.
 § 2.  

  

 Kvalitetsstyringssystemet skal udarbejdes målrettet imod virksomhedens  

 aktiviteter i forbindelse med arbejde på gas-, vand- og afløbsinstallationer.  

 Systemet skal dokumenteres i form af en manual eller en samling af  

 dokumenter,  

 der på systematisk og overskuelig måde redegør for forholdsregler, procedurer  

 og instruktioner.
 § 3.  

  

 Kvalitetsstyringssystemet skal indeholde en beskrivelse af:
1)  

 	  

    

 organisationsstrukturen  

 samt den teknisk ansvarliges ansvar og beføjelser med hensyn til kvaliteten  

 af  

 virksomhedens aktiviteter, 2)  

 	  

    

 virksomhedens  

 arbejdsopgaver i forbindelse med arbejde på installationer med tydelig  

 beskrivelse af eventuelle begrænsninger i arbejdsområdet, 3)  

 	  

    

 procedurer og  

 instruktioner vedrørende alle former for aktiviteter, som virksomheden  

 udfører,  

 inkl. acceptkriterier vedrørende kvalitetskontrol og -sikring, 4)  

 	  

    

 procedurer til  

 sikring af underleverandørers kvalitet af produkter og ydelser, 5)  

 	  

    

 kvalitetsdokumentation,  

 herunder kontrol-, inspektions- og fejlrapporter, samt register over  

 personalets kvalifikationer m.v., 6)  

 	  

    

 dokumentstyring, der  

 sikrer identifikation af gældende dokumenter, 7)  

 	  

    

 procedurer for  

 behandling af afvigelser og udførelse af korrigerende handlinger og 8)  

 	  

    

 procedure for  

 efterprøvning af kvalitetsstyringssystemet.
 § 4.  

  

 Kvalitetsstyringssystemet skal som minimum opbygges af følgende dokumenter:
 1)  

 	  

    

 Virksomhedens  

 forretningsgrundlag, organisationsforhold og kvalitetsstyringssystem,  

 herunder  

 præcisering af den teknisk ansvarliges ansvar og beføjelser samt procedure  

 for  

 løbende efterprøvning af kvalitetsstyringssystemets funktion.
 2)  

 	  

    

 Procedure for  

 kvalitetsstyring af arbejdet, rettet imod den teknisk ansvarlige.
 3)  

 	  

    

 Instrukser for  

 arbejdets udførelse, rettet til montørerne og udformet med referencer til  

 specifikke myndighedsbestemmelser på de tekniske områder.
 § 5.  

  

 Såfremt virksomheden allerede har et godkendt kvalitetsstyringssystem, skal  

 kontrolinstansen udelukkende foretage en vurdering af, om  

 kvalitetsstyringssystemet opfylder kravene i denne bekendtgørelse.
 § 6.  

  

 Virksomheden skal opbevare kvalitetsdokumentationen, jf. § 3 nr. 5, i  

 mindst 5 år.
Kapitel 2 Godkendelse og efterprøvning af  

 kvalitetsstyringssystemer § 7.  

  

 Ansøgning om godkendelse af et kvalitetsstyringssystem skal indsendes til en  

 af  

 Sikkerhedsstyrelsen godkendt kontrolinstans.
Med ansøgningen skal medfølge  

 følgende dokumentation:
 1)  

 	  

    

 Et eksemplar af  

 virksomhedens kvalitetsstyringssystem, underskrevet af virksomhedens  

 indehaver  

 eller direktør.
 2)  

 	  

    

 En angivelse af  

 tidspunktet for systemets implementering, herunder om enkelte dele endnu ikke  

 er implementeret.
 Stk. 2.  

  

 Sikkerhedsstyrelsen publicerer løbende en fortegnelse over godkendte  

 kontrolinstanser.
 § 8.  

  

 Kontrolinstansen evaluerer den modtagne dokumentation for  

 kvalitetsstyringssystemet og foretager efterprøvning på virksomheden for at  

 vurdere kvalitetsstyringssystemets faktiske efterlevelse.
 § 9.  

  

 Hvis kontrolinstansen kan godkende kvalitetsstyringssystemet, udstedes et  

 godkendelsesbevis.
 Stk. 2.  

  

 Hvis  

 kontrolinstansen ikke kan godkende kvalitetsstyringssystemet, meddeles afslag  

 på ansøgningen.
 § 10.  

  

 Med intervaller, der ikke overstiger 24 måneder, foretager kontrolinstansen  

 efterprøvning af kvalitetsstyringssystemets faktiske efterlevelse.
 Stk. 2.  

  

 Hvis  

 kontrolinstansen ved den løbende efterprøvning konstaterer, at kravene til  

 kvalitetsstyring ikke overholdes, kan kontrolinstansen tilbagetrække  

 godkendelse af kvalitetsstyringssystemet.
Kapitel 3 Tilslutning til den særlige tilsynsordning § 11.  

  

 Tilmelding til den særlige tilsynsordning skal indsendes til en af  

 Sikkerhedsstyrelsen godkendt kontrolinstans.
Stk. 2.  

  

 Ved  

 modtagelse af tilmeldingen fremsendes en bekræftelse.
Datoen for denne  

 bekræftelse vil blive betragtet som en opfyldelse af lovens § 7,  

 stk. 1, nr. 3, med hensyn til autorisationsudstedelse.
 § 12.  

  

 Inden for en periode på højst 12 måneder fra modtagelse af tilmeldingen, jf.  

 § 11, stk. 1, skal kontrolinstansen udføre inspektion af kvaliteten  

 af udførte installationer af den pågældende virksomhed.
Stk. 2.  

  

 Udvælgelse  

 af installationstyper til kontrol foretages af kontrolinstansen på basis af  

 virksomhedens oplysninger.
Før inspektion på forbrugerinstallationer  

 indhentes  

 forbrugeraccept af inspektionen.
 § 13.  

  

 Med intervaller, der ikke overstiger 24 måneder, foretager kontrolinstansen  

 inspektion af udvalgte installationstyper.
 Stk. 2.  

  

 Kontrolinstansen dokumenterer resultatet af inspektionen i en  

 inspektionsrapport og anfører i rapporten, om resultatet kan godkendes eller  

 ikke kan godkendes.
Kapitel 4 Forskellige bestemmelser og ikrafttrædelse § 14.  

  

 Den ansøgende virksomhed skal betale for godkendelse og efterprøvning af  

 kvalitetsstyringssystemer samt udført tilsyn i den særlige kontrolordning.
§ 15.  

  

 Afgørelser om afslag på samt tilbagetrækning af godkendelser, jf. §§ 9  

 og  

 10, samt afgørelser om godkendelse af inspektionsrapporter jf. § 13, kan  

 af virksomheden påklages til Sikkerhedsstyrelsen senest 4 uger efter, at  

 afgørelsen er meddelt den pågældende.
Afgørelsen skal indeholde vejledning  

 herom.
 Stk. 2.  

  

 Sikkerhedsstyrelsens afgørelser truffet efter denne bekendtgørelse kan ikke  

 indbringes for anden administrativ myndighed.
 § 16.  

  

 Bekendtgørelsen træder i kraft den 1. januar 2004.
 Stk. 2.  

  

 Bekendtgørelse nr. 1394 af 20. december 2000 om kvalitetsstyringssystemer og  

 særlig tilsynsordning for autoriserede og godkendte kompetente virksomheder  

 ophæves.
 Stk. 3.  

  

 Virksomheder, der ansøger om autorisation skal anvende et  

 kvalitetsstyringssystem efter kapitel 2 senest 6 måneder efter udstedelse af  

 autorisation eller godkendelse og have dette godkendt af en kontrolinstans  

 inden 1 år efter udstedelse af autorisation eller godkendelse.  

 Sikkerhedsstyrelsen kan dog nedsætte disse overgangsperioder, såfremt  

 virksomheden tidligere har været autoriseret.
