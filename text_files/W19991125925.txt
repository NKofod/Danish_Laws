Behandling med aftagelige proteser Nævnet fandt, at tandlægen handlede i  

 overensstemmelse med sædvanlig praksis ved sin behandling af  

 manden.
 Patientklagenævnet fandt, at tandlægen  

 anvendte en korrekt metode med hensyn til fremstilling af hybridproteserne.  

 Det var nævnet bekendt, at der efterfølgende kan opstå  

 gener som tryksår, behov for justering af de klammer, der fastholder  

 proteserne til implantaterne, underforing (rebasering) af  proteserne mv.
 Nævnet fandt videre, at ifølge besigtigelsen  

 handlede tandlægen i overensstemmelse med sædvanlig praksis, og  

 nævnet fandt videre, at det var normalt i forbindelse med en  

 sådan protesebehandling, at overkæbeprotesen havde behov for  

 underforing (rebasering) og en aktivering af retentionselemen-terne.  

 Nævnet fandt endvidere, at besigtigelsen viste, at undermundsproteserne  

 teknisk var i orden.
Nævnet oplyste, at det ikke er usædvanligt, at  

 der en tid efter, at en patient har fået udleveret sine nye proteser,  

 kan opstå ønske fra patientens side om ændringer i  

 tandopstillingen.
Dette kan være ønske om farveændringer,  

 ønske om justering af tandopstillinger specielt i for  

 fortænderne.
Sådanne ændringer udføres som regel  

 uden problemer.
 Tandlægen havde tilbudt manden, at han kunne  

 få sit ønske opfyldt både ud fra kosmetisk/æstetisk  

 og ud fra et fagligt synspunkt, og nævnet fandt derfor ikke grundlag  

 for kritik heraf.
 Det faldt udenfor nævnets virksomhedsområde at  

 tage stilling til økonomiske mellemværende mellem dem, hvorfor  

 nævnet ikke tog stilling til dette.
