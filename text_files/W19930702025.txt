Ankenævnet opretholder fiskerikontrollens afgørelse FISKERIMINISTERIETS ANKENÆVN Tirsdag den 15. juni 1993 afholdtes møde i Fiskeriministeriets  

 ankenævn til behandling af en af Larsen of Denmark A/S den 24. maj 1993  

 indgivet anke over en af Fiskerikontrollen i Randers den 10. maj 1993 truffen  

 afgørelse, hvorefter et parti stenbiderrogn, bestående af 55 tønder, på ialt  

 5.500 kg, er erklæret for uegnet til menneskeføde og henvist til tilvirkning  

 på destruktionsanstalt eller lignende, jf. § 3, stk. 2, litra a, jf. stk. 3,  

 jf. § 2, stk. 6, i lbk. nr. 339 af 29. maj 1987 om kvalitetskontrol med fisk  

 og fiskevarer, som ændret ved lov nr. 1052 af 23. december 1992.  

AFGØRELSE Ankenævnet opretholder Fiskerikontrollens afgørelse.
Sagsfremstilling m.v.
Fiskerikontrollen i Randers har bl.a. oplyst, at der blev bedømt  

 25 tønder, hvoraf 11 tønder havde et gulligt skær i overfladen og en trannet  

 lugt.
I alle de bedømte tønder lå rognen som små klumper fra top til bund og  

 konsistensen var generelt meget uensartet.
Fiskerikontrollen tillod  

 frasortering af de dårlige tønder med henblik på genbedømmelse af  

 restpartiet, men selskabet ønskede ikke at gøre brug af denne mulighed,  

 hvorfor hele partiet blev kasseret.
 Larsen of Denmark A/S har som begrundelse for anken fremført, at  

 den norske producent ikke kan acceptere afgørelsen, hvorfor denne vil have  

 varerne retur til andet formål.
 Larsen og Denmark A/S har forinden mødet godkendt prøverne, der  

 var udtaget til brug for ankesagens behandling, som værende repræsentative  

 for partiet.
 Ved sagens behandling var Fiskerikontrollen repræsenteret ved  

 overfiskeribetjent Solvejg Krogh.
