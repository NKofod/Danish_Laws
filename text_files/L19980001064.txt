Den 19. februar 1997 undertegnedes i København følgende overenskomst mellem Kongeriget Danmarks Regering og Republikken Hvideruslands Regering om international passager- og godsbefordring ad landevej i de to lande.
Overenskomstens ordlyd med tilhørende protokol er som følger:
OVERENSKOMST mellem Kongeriget Danmarks Regering og Republikken Hvideruslands Regering  

 om international passager- og godsbefordring ad landevej Kongeriget Danmarks Regering og Republikken Hvideruslands Regering,  

 herefter benævnt som de kontraherende parter, er ud fra ønsket om at fremme  

 transport af passagerer og gods ad vej mellem de to lande og i transit  

 igennem deres territorier enige om følgende:
I.
PASSAGERTRANSPORT Artikel 1 1. Al passagerbefordring, som udføres for fremmed  

 regning med motorkøretøjer mellem de to lande og i transitbefordring igennem  

 deres territorier, er, bortset fra de i artikel 3 nævnte transporter,  

 undergivet en tilladelsesordning.
 2. Ved »motorkøretøjer til  

 passagerbefordring« forstås mekanisk drevne motorkøretøjer, indrettet  

 til befordring af mere end 9 personer, inklusive føreren, registreret hos en  

 af de kontraherende parter.
Artikel 2 Rutekørsel 1. Rutekørsel mellem de to lande eller i transit  

 igennem deres territorier skal i fællesskab godkendes af de kontraherende  

 parters kompetente myndigheder.
 2. Ved »rutekørsel« forstås kørsel, hvor der  

 udføres passagerbefordring ifølge en tidsplan, ad ruter, hvor passagerer kan  

 stige på og af ved forud fastsatte stoppesteder.
 Hvert lands kompetente myndighed skal udstede tilladelse til den del af  

 ruten, som udføres på det pågældende lands territorium.
 4. De to landes kompetente myndigheder skal i  

 fællesskab fastsætte betingelserne for udstedelse af tilladelsen, det vil  

 sige dens varighed, transporternes hyppighed, køreplaner og takster, som skal  

 anvendes, samt andre nødvendige bestemmelser med henblik på en smidig og  

 effektiv udførelse af rutekørslen.
 5. Ansøgning om tilladelse skal indsendes til den  

 kompetente myndighed i det land, hvor køretøjet er registreret, og denne  

 afgør, hvorvidt tilladelse kan gives.
 6. Ansøgningen skal omfatte alle nødvendige  

 oplysninger (foreslåede køreplaner, takster og rute, hvilken periode i løbet  

 af året kørslen skal udføres samt hvilken dato kørslen agtes påbegyndt). Den  

 kompetente myndighed kan rekvirere sådanne oplysninger som anses for  

 nødvendige.
Artikel 3 Lejlighedsvis kørsel 1. Lejlighedsvis befordring af passagerer er ikke  

 undergivet en tilladelsesordning.
En transport betragtes som lejlighedsvis,  

 når de samme personer befordres med det samme køretøj enten:
 2. I de under stk. 1, pkt. a)-b), nævnte tilfælde skal  

 chaufføren medbringe en liste over passagererne samt kørselsdokumenter  

 underskrevet af transportøren og attesteret af kontrolmyndighederne.
Artikel 4 Lejlighedsvis kørsel, som er undergivet tilladelsesordning Enhver lejlighedsvis transport, som ikke er omfattet af artikel 3, er  

 undergivet en tilladelsesordning.
Ansøgninger om tilladelse skal stiles til  

 de kompetente myndigheder hos den kontraherende part, på hvis territorium  

 transportudøveren er bosiddende, og som inden for 30 dage efter modtagelsen  

 videresender ansøgningen til den anden kontraherende parts kompetente  

 myndigheder med sine bemærkninger.
Ansøgninger skal indeholde oplysning om  

 transportørens navn, gyldighedsperiode for den ansøgte tilladelse, turenes  

 hyppighed og nøjagtige antal samt afgangs- og ankomststeder.
Under kørslen  

 skal chaufføren medbringe en liste over passagererne.
II.
GODSTRANSPORT Artikel 5 Tilladelsesordning 1. Transportudøvere fra en kontraherende part, som i  

 overensstemmelse med deres nationale lovgivning har ret til at udføre  

 internationale godstransporter ved brug af erhvervsmotorkøretøjer, må udføre  

 sådanne transporter, bortset fra de i artikel 7 nævnte, mellem de to  

 kontraherende parters territorier og i transit igennem disse, på grundlag af  

 en tilladelse til international transport udstedt af de kontraherende parter  

 i overensstemmelse med kontingentet af tilladelser og den procedure, der er  

 fastlagt af den fælles kommission nævnt i artikel 13, som kan beslutte, at  

 vejtransport kan blive udført uden tilladelse.
2. Ved »erhvervsmotorkøretøj« forstås  

 mekanisk drevne køretøjer, som normalt bruges til godstransport ad vej.
I  

 denne overenskomst omfatter »erhvervsmotorkøretøj« ligeledes  

 påhængs- og sættevogne tilkoblet erhvervskøretøjer, såvel som vogntog.
Den  

 trækkende enhed skal være indregistreret i et af de kontraherende parters  

 lande.
 Artikel 6 Der kræves ikke tilladelse til transport af:
III. ØVRIGE BESTEMMELSER Artikel 7 Cabotage- og tredjelandskørsel 1. En transportudøver bosiddende på en kontraherende  

 parts territorium må ikke udføre befordring af passagerer eller gods mellem  

 to punkter på den anden kontraherende parts territorium, medmindre en særlig  

 tilladelse er givet af den anden kontraherende part.
 2. En transportudøver fra en af de to kontraherende  

 parter må ikke udføre transporter fra den anden kontraherende parts  

 territorium til et tredjeland og viceversa, medmindre en særlig tilladelse er  

 givet af den anden kontraherende part.
Artikel 8 Køretøjers vægt og dimensioner 1. Med hensyn til køretøjers vægt og dimensioner  

 forpligter begge kontraherende parter sig til ikke at pålægge køretøjer  

 registreret hos den anden kontraherende part bestemmelser, som er mere  

 restriktive end de, der gælder for køretøjer registreret hos den  

 kontraherende part selv.
 2. Begge kontraherende parters transportudøvere skal  

 overholde den anden kontraherende parts love og administrative forskrifter  

 vedrørende køretøjers vægt og dimensioner ved indkørsel på denne parts  

 territorium.
3. I tilfælde af, at et køretøjs vægt og/eller  

 dimensioner overstiger de maksimalt tilladte vægt og/eller dimensioner på den  

 kontraherende parts territorium, hvor befordringen skal finde sted, skal  

 transportudøveren have en forudgående særlig tilladelse fra denne  

 kontraherende parts kompetente myndighed, i hvilket tilfælde en almindelig  

 tilladelse ikke behøves.
Dette gælder også for transport af farligt gods i  

 overensstemmelse med forskrifterne i ADR-Konventionen.
 4. I tilfælde af, at en tilladelse udstedt i medfør af  

 stk. 3 i denne artikel omfatter en nærmere angiven rute, skal denne benyttes.
Artikel 9 Skatter og afgifter Transport af passagerer og gods med erhvervsmotorkøretøjer samt kørsel  

 med køretøjer på den anden kontraherende parts territorium skal udføres på  

 grundlag af denne aftale.
Skatter, herunder transitafgifter, moms,  

 vejbenyttelsesgebyrer eller afgifter, told og forbrugsafgifter på  

 motorkøretøjernes brændstofforbrug må kun opkræves i overensstemmelse med de  

 kontraherende parters nationale lovgivning.
Artikel 10 Toldbestemmelser Reservedele til brug ved reparation af et allerede indført køretøj skal  

 midlertidigt tillades indført uden betaling af importafgifter eller andre  

 skatter uanset importforbud og restriktioner.
Udskiftede dele skal klareres,  

 genudføres eller ødelægges under toldmyndighedernes kontrol.
Artikel 11 National lovgivning I tilfælde af at der opstår forhold, som ikke er reguleret ved denne  

 overenskomsts bestemmelser eller de internationale konventioner, begge lande  

 har tiltrådt, er en kontraherende parts transportudøvere og førere af vogne  

 forpligtede til at overholde den anden kontraherende parts lovgivning og  

 forskrifter, når de kører på dennes territorium.
Artikel 12 Overtrædelse af overenskomsten 1. Hvis en kontraherende parts transportudøvere  

 overtræder denne overenskomsts bestemmelser under kørsel på den anden  

 kontraherende parts territorium, kan den kompetente myndighed, hvor  

 overtrædelsen blev begået, uden præjudice for enhver retlig sanktion, som  

 finder anvendelse på dets eget territorium, informere den anden kontraherende  

 part om omstændighederne ved overtrædelsen.
 2. I tilfælde af en overtrædelse som nævnt i stk. 1, i  

 denne artikel, kan den kompetente myndighed hos den kontraherende part, hvor  

 overtrædelsen blev begået, anmode den anden kontraherende parts kompetente  

 myndigheder om:
 3. Den kontraherende parts kompetente myndighed, der  

 modtager en sådan anmodning fra den anden kontraherende parts kompetente  

 myndighed, skal efterkomme denne, og skal så hurtigt som muligt informere den  

 anden kompetente myndighed om hvilke forholdsregler, der er taget.
Artikel 13 Kompetente myndigheder Fælles Kommission 1. Hver af de kontraherende parter skal underrette den  

 anden kontraherende part om de kompetente myndigheder, som er bemyndiget til  

 at handle i henhold til denne overenskomst.
 2. De kontraherende parters kompetente myndigheder  

 skal løbende være i kontakt med hinanden angående alle spørgsmål, som opstår  

 i forbindelse med anvendelsen af denne overenskomst.
 3. Repræsentanter for de kompetente myndigheder kan,  

 når det er nødvendigt, mødes til forhandlinger i en fælles kommission med det  

 formål at fastsætte procedurer og antallet af tilladelser, samt regulering af  

 andre transportaktiviteter og løsning af problemer, som kan opstå i  

 forbindelse med gennemførelsen af denne overenskomst.
Artikel 14 Ikrafttræden, gyldighed 1. Denne overenskomst træder i kraft 30 dage efter, at  

 de kontraherende parter har underrettet hinanden om, at de nødvendige  

 forfatningsmæssige krav er opfyldt.
 2. Denne overenskomst gælder i et tidsrum af to år fra  

 ikrafttrædelsesdatoen, og forlænges derefter stiltiende fra år til år,  

 medmindre den opsiges af en af de kontraherende parter senest tre måneder før  

 udgangen af et kalenderår.
Afsluttet i København, den 19. februar  

 1997 i to originale eksemplarer affattet på dansk,  

 hviderussisk og engelsk, idet hver I tilfælde af uoverensstemmelser har den engelske udgave forrang.
For Kongeriget Danmarks Regering Ole Zacchi For Republikken Hvideruslands Regering Aleksandr Loukashov PROTOKOL til overenskomsten mellem Kongeriget Danmark og Republikken Hviderusland  

 om International passager- og godsbefordring ad landevej Med henblik på denne overenskomst er de kompetente myndigheder:
 For Danmarks vedkommende:
Færdselsstyrelsen Adelgade 13 1304 København K.
Tlf: (45) 33 92 91 00 Fax: (45) 33 93 22 92 Trafikministeriet Nytorv 11 1450 København K.
Tlf: (45) 33 92 33 55 Fax: (45) 33 93 27 80 For Hvideruslands vedkommende:
 i henhold til artikel 2, 4, 5, 7, 8, 12 og 13:
Ministry of Transport and Communications Lenina Street 17 220030 Minsk Republic of Belarus Tel. (172) 27-42-17, 27-87-92 Fax. (172) 27-19-81.
 Med henblik på en korrekt implementering af overenskomsten har de  

 kontraherende parter aftalt følgende:
 I henhold til artikel 6:
 En tilladelse er gyldig for en trækkende enhed med en påhængsvogn eller  

 en trækkende enhed med sættevogn.
 Den hviderussiske part vil se velvilligt på transporter, som er  

 liberaliseret i henhold til CEMT resolution nr. 44, men som ikke er omfattet  

 af artikel 6 i overenskomsten.
 Den Fælles Kommission er bemyndiget til at udvide listen af transporter,  

 som er liberaliseret i artikel 6 på baggrund af CEMT resolution nr. 44.
 Denne protokol er en del af overenskomsten mellem Kongeriget Danmark og  

 Republikken Hviderusland om international passager- og godsbefordring ad  

 landevej.
Udfærdiget i København den 19. februar 1997 i tre originale eksemplarer  

 affattet på dansk, hviderussisk og engelsk, idet hver tekst har samme  

 gyldighed.
I tilfælde af uoverensstemmelser har den engelske tekst forrang.
For Kongeriget Danmark Ole Zacchi For Republikken Hviderusland Aleksandr Loukashov Overenskomsten med tilhørende protokol trådte i kraft den 8. juni 1997.
