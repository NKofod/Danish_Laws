Poststyrelserne i Danmark, Finland, Island, Norge og Sverige har i Kraft af de dem meddelte Bemyndigelser truffet Aftale om Udfærdigelse og Indløsning af Postrejsekreditiver i Forbindelse mellem de nævnte Lande.
For denne Tjeneste skal følgende Bestemmelser anvendes:
 Artikel 1.
 Postrejsekreditiver.
1. De kontraherende Poststyrelser udsteder  

 Postrejsekreditiver.
Et Postrejsekreditiv bestaar af Kreditivanvisninger, som  

 samles i et Kreditivhefte.
 2. Postrejsekreditiver udstedes kun for en navngiven  

 fysisk Person.
 Artikel 2.
 Mønt og Beløb.
1. Kreditivanvisningerne skal være udfærdiget i  

 Udstedelseslandets Mønt.
De skal lyde paa et af følgende faste Beløb, nemlig  

 100 Kr. og 50 Kr. for Anvisninger, som udstedes i Danmark, Island, Norge  

 eller Sverige, eller 1 000 Mark og 500 Mark for Anvisninger, som udstedes i  

 Finland.
2. Et Kreditivhefte maa kun indeholde Anvisninger, som  

 lyder paa et og samme Beløb.
Hvert Hefte maa indeholde højst 10 og mindst 6  

 Anvisninger, som lyder paa det højere Beløb, eller højst 10 og mindst 4  

 Anvisninger, som lyder paa det lavere Beløb.
 Artikel 3.
 Gebyrer.
Gebyret for Rejsekreditiver fastsættes og opkræves af det udstedende  

 Postvæsen.
Gebyret maa ikke overstige for Kreditivhefter Noget yderligere postalt Gebyr maa ikke opkræves, hverken for Kreditiver i  

 deres Helhed eller for de dertil hørende Kreditivanvisninger.
 Artikel 4.
 Salgspris.
 Postrejsekreditiver leveres mod Erlæggelse af et Beløb, der svarer til  

 Kreditivets nominelle Værdi i Udstedelseslandets Mønt med Tillæg af det i  

 Art. 3 fastsatte Gebyr for Kreditivet.
 Artikel 5.
 Omsætningskurs.
 1. En Kreditivanvisning udbetales med det Beløb, som i  

 Udbetalingslandets Mønt modsvarer Anvisningens nominelle Værdi efter en ved  

 Overenskomst mellem det udstedende Postvæsen og Udbetalingslandets Postvæsen  

 fastsat Kurs.
2. En saaledes fastsat Kurs gælder for et  

 Kalenderkvartal.
Saafremt der ikke senest 7 Dage før udløbet af det løbende  

 Kalenderkvartal er truffet Overenskomst om Anvendelse af en anden Kurs,  

 gælder Kursen ogsaa for det nærmest følgende Kalenderkvartal.
3. Omsætningskursen skal som Regel svare til  

 Middelværdien af de af Centralbanken i det udstedende Land fastsatte a vista  

 Vekselkurser paa vedkommende Mønt i de 2 første Maaneder i det løbende  

 Kalenderkvartal og sidste Maaned i det nærmest foregaaende Kvartal.
En  

 Afvigelse paa højst 2 pro mille fra denne Middelværdi er dog tilladt.
 4. Ved væsentlige Ændringer i Valutaforholdede, eller  

 saafremt anden tvingende Grund foreligger, har Postvæsenerne Adgang til uden  

 Iagttagelse af de i foranstaaende Punkter 2 og 3 fastsatte Vilkaar at træffe  

 Overenskomst om den Ændring af Kursen, som betinges deraf.
 5. Kreditiver, som er udstedt før en Kursændrings  

 Ikrafttræden, berøres ikke af Ændringen.
6. Ved Udstedelsen af Postrejsekreditiver skal der i  

 Kreditivheftet paa betryggende Maade gives Oplysning om de Modværdier af  

 Anvisningernes Beløb i det udstedende Lands Mønt, som i Henhold til  

 Bestemmelserne i denne Artikel skal gælde ved Udbetaling paa Grundlag af  

 Kreditivet i de forskellege Lande.
Disse Modværdier skal gælde i hele den  

 Tid, i hvilket Kreditivet er gyldigt.
 Artikel 6.
 Ret til at indstille Tjenesten.
 1. Hvert Postvæsen kan efter Meddelelse derom til de  

 øvrige Postvæsener straks eller fra et bestemt senere Tidspunkt helt eller  

 for en bestemt Tid indstille Udstedelsen af Postrejsekreditiver.
 Ligeledes kan hvert Postvæsen efter behørig Meddelelse ved Udstedelse af  

 Kreditiver begrænse disses Gyldighed til et enkelt eller nogle af de  

 kontraherende Lande.
 2. Den foran omhandlede Afbrydelse eller Begrænsning  

 frigør ikke Postvæsenerne for Pligten til at indløse Kreditivanvisninger, som  

 ikke direkte berøres af Afbrydelsen eller Begrænsningen.
 Artikel 7.
 Udbetaling.
 1. Mod Aflevering af en behørigt kvitteret  

 Kreditivanvisning udbetales det Beløb i Udbetalingslandets Mønt, som i  

 Henhold til Angivelse i Kreditivet modsvarer Anvisningens nominelle Værdi.
2. Ved Udbetalingen skal Kreditivet forevises.  

 Underskriften paa Anvisningen skal svare til Underskriften paa Kreditivets  

 Omslag.
Naar den sidste Anvisning i et Kreditivhefte udbetales, tilbageholdes  

 Heftet og vedlægges Anvisningen.
I øvrigt foretages Udbetaling af  

 Kreditivanvisninger i Overensstemmelse med det udbetalende Postvæsens  

 indenrigske Bestemmelser angaaende Postanvisninger.
3. Kreditivhefter eller dertil hørende Anvisninger maa  

 ikke overdrages til Trediemand ved Endossering eller paa anden Maade.
Hefter  

 eller Anvisninger maa heller ikke pantsættes.
 4. Kreditiver kan ikke gennem andre end vedkommende  

 Poststyrelse spærres for Udbetaling.
 5. Hvis Udbetalingsposthuset ikke disponerer over  

 tilstrækkelige Midler til Udbetaling, kan denne udsættes, indtil Posthuset  

 har fremskaffet Midler.
6. Kreditivbeløb, som ikke er kommet til Udbetaling,  

 tilbagebetales af det udstedende Postvæsen ubeskaaret mod Tilbagelevering af  

 Kreditivheftet med de tilbageværende Anvisninger inden for et Aar fra  

 Udstedelsesdagen at regne.
De nærmere Betingelser for Tilbagebetalingen  

 bestemmes af det udstedende Postvæsen.
 Artikel 8.
 Gyldighedstid.
Kreditivanvisninger gælder i 3 Maaneder fra udstedelsesdatoen at regne.
En  

 Maaned regnes fra Dato til Dato uden Hensyn til Antallet af Dage i Maaneden.  

 Findes der ikke tilsvarende Dato i den sidste Gyldighedsmaaned, gælder  

 Kreditivanvisninger til og med den sidste Dag i Maaneden.
 Artikel 9.
 Ansvar.
 1. Postvæsenerne er kun i efternævnte Omfang  

 ansvarlige for den Skade, som kan opstaa ved, at Kreditivanvisninger  

 bortkommer eller anvendes svigagtigt, eller ved, at Kreditiver spærres for  

 Udbetaling, eller at Udbetaling sker paa Grundlag af et spærret Kreditiv.
2. Dersom der ved Fejl eller Forsømmelse fra et  

 Postvæsens Side udbetales Beløb paa Grundlag af Kreditiver til en anden end  

 den retmæssige Indehaver, er Postvæsenet erstatningspligtigt, dog højst for  

 det Beløb, som er udbetalt fejlagtigt.
Erstatningen udbetales gennem det  

 udstedende Postvæsen, saa snart ske kan og senest en Maaned efter, at  

 Erstatningsansvaret er konstateret.
Det paagældende Postvæsen godtgør sig i  

 paakommende Tilfælde Erstatningsbeløbet hos det ansvarlige Postvæsen i en  

 kommende Kreditivafregning.
3. Ved Bortkomst af Kreditiver eller  

 Kreditivanvisninger tilbagebetaler det udstedende Postvæsen det Beløb, som  

 ikke er kommet til Udbetaling.
Tilbagebetaling kan dog ikke finde Sted,  

 medmindre det godtgøres, at den, der har gjort Fordring derpaa, har forlangt  

 Udstedelse af Kreditivet og herfor har erlagt hele det tilsvarende Beløb, og  

 ikke før det udstedende Postvæsen har forvisset sig om, at Udbetaling ikke  

 har fundet Sted paa Grundlag af de Dokumenter, som opgives at være  

 bortkommet.
I intet Tilfælde kan Tilbagebetaling ske før Udløbet af  

 Kreditivets Gyldighedstid.
 Artikel 10.
 Deling af gebyr.
 Det udstedende Postvæsen godtgør det Postvæsen, som har foretaget  

 Udbetalingen, 1/4 pCt. af de udbetalte Kreditivanvisningers samlede Beløb i  

 Udbetalingslandets Mønt.
 Artikel 11.
 Afregning og Afvikling.
1. Senest den 20. i hver Maaned udfærdiger det  

 udbetalende Postvæsen til det udstedende Postvæsen Afregning over de i den  

 foregaaende Maaned udbetalte Kreditivanvisninger.
Afregningen skal udvise  

 Postvæsenets samlede Fordring for de i Maanedens Løb udbetalte  

 Kreditivanvisninger, saaledes at Fordringen skal udgøre Summen i  

 Udbetalingslandets Mønt af de udbetalte Beløb med Tillæg af den Postvæsenet  

 tilkommende Gebyrandel, 1/4 pCt. af den i Regningen optagne Sum.
Saldering  

 eller Fradrag af Modfordringer finder ikke Sted.
 2. Afvikling skal ske i det fordringshavende Lands  

 Mønt snarest muligt og senest 10 Dage efter Modtagelsen af Afregningen.
 3. I øvrigt anvendes med Hensyn til Afregning og  

 Afvikling de Bestemmelser, som gælder for Postanvisningsudvekslingen mellem  

 de vedkommende Lande.
 Artikel 12.
 Ekspeditionsreglement.
 Poststyrelserne har Adgang til i et Ekspeditionsreglement eller ved  

 Korrespondance at træffe Aftale om de nærmere Bestemmelser, som maatte være  

 nødvendige for Gennemførelsen af denne Overenskomst.
 Artikel 13.
 Anvendelse af internationale Bestemmelser.
 I de Tilfælde, for hvilke ingen Bestemmelse er truffet i denne  

 Overenskomst eller fornævnte Ekspeditionsreglement eller i nogen anden særlig  

 Overenskomst mellem Landene eller i et dertil hørende Ekspeditionsreglement,  

 eller med Hensyn til hvilke særlig Aftale - enten mellem samtlige Lande eller  

 nogle af disse - ikke er truffet ved Korrespondance, skal de almindelige  

 internationale Postoverenskomster med dertil hørende Ekspeditionsreglementer  

 bringes i Anvendelse.
 Artikel 14.
 Overenskomstens Gyldighedstid.
 Denne Overenskomst træder i Kraft den 1. Januar 1938.
 Overenskomsten gælder paa ubestemt Tid og kan opsiges af enhver af de  

 kontraherende Parter, i hvilket Tilfælde den ophører at gælde eet Aar efter  

 Opsigelsen.
 Udfærdiget i fem Eksemplarer - et i det svenske og et i det danske Sprog,  

 et i det finske og svenske Sprog, et i det islandske og et i det norske Sprog  

 - i Stockholm den 23. September 1937.
 For Danmark:
C.
MONDRUP.
 For Island:
G.J.
HLIDDAL.
 For Finland:
G.E.F.
ALBRECHT.
 For Norge:
J.C.
AALL.
 For Sverige:
 ANDERS ØRNE.
 Slutningsprotokol.
 Før Underskriften af den under Dags Dato afsluttede Overenskomst angaaende  

 Postrejsekreditiver i Forbindelsen mellem Danmark, Finland, Island, Norge og  

 Sverige er undertegnede kommet overens om, at Overenskomsten som en Afvigelse  

 fra det i Artikel 14 fastsatte skal træde i Kraft den første Dag i den anden  

 Maaned efter den, i hvilken den danske Poststyrelse overfor de andre  

 kontraherende Parter tilkendegiver, at Overenskomsten for deres Vedkommende  

 kan træde i Kraft, dog ikke tidligere end den 1. Januar 1938.
 Udfærdiget i fem Eksemplarer - et i det svenske og et i det danske Sprog,  

 et i det finske og svenske Sprog, et i det islandske og et i det norske Sprog  

 - i Stockholm den 23. September 1937.
Underskrifter. 1) Overenskomsten i Kraft fra 1. September 1938 2), jfr.
Bkg.
Nr. 351 af 25.  

 November 1938 (Lovtid.
A., pag. 1410).
Overenskomsten med tilhørende Ekspeditionsreglement 2) registreret af  

 Folkeforbundets Sekretariat den 1. September 1938 under Nr. 4427 i  

 Sekretariatets officielle Traktatregister (Soc. des Nat.: Recueil des  

 Traitees, vol.
CXC, pag 299).
