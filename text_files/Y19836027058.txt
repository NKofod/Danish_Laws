 Et vedligeholdelsesabonnement indeholdt en pristalsreguleringsklausul,  

 hvorefter den erhvervsdrivende kunne regulere kontraktens grundbeløb »i  

 overensstemmelse med udviklingen i det almindelig prisniveau«.  

 Forbrugerombudsmanden udtalte, at reguleringsklausuler, hvorefter den ene  

 part fastsætter prisen skønsmæssigt eller ensidigt afgør, om indtrufne  

 forandringer motiverer en prisforhøjelse, ikke kan anses for at være i  

 overensstemmelse med god markedsføringsskik, hvorimod reguleringsklausuler  

 baseret på et generelt index ikke vil være urimeligt.
 Upræcis prisreguleringsklausul i aftale om vedligeholdelsesabonnement  

 for kontormaskiner.
 En erhvervsdrivende klagede over, at serviceafgiften på et  

 vedligeholdelsesabonnement for kontormaskiner i løbet af et år var steget med  

 20% i forhold til det aftalte grundbeløb.
 Kontrakten havde en prisreguleringsklausul med følgende ordlyd:
»X-servicefirma kan regulere grundbeløbet for denne aftale i  

 overensstemmelse med udviklingen i det almindelige prisniveau, således  

 særligt i forbindelse med ændringer i lønninger, omkostningsniveau,  

 reservedele m.m.
X er dog alene berettiget til at foretage sådanne  

 reguleringer for ikke allerede forfaldne og/eller fakturerede  

 debiteringer«.
 FO udtalte bl.a., at reguleringsklausuler, hvorefter den ene part  

 fastsætter prisen efter skønsmæssige bestemmelser eller ensidigt afgør, om  

 indtrufne forandringer motiverer en prisforhøjelse, som hovedregel ikke kan  

 anses for at være i overensstemmelse med god markedsføringsskik.
Derimod vil reguleringsklausuler baseret på et generelt indeks i  

 almindelighed ikke være urimelige over for den anden part.
Indeksklausuler  

 kan dog misbruges eller lede til resultaer, som på længere sigt ikke er  

 acceptable.
 Efter FO's opfattelse var den i sagen foreliggende prisreguleringsklausul  

 næppe i overenstemmelse med god markedsføringsskik, idet den dels var  

 upræcis, dels gav servicefirmaet mulighed for ensidigt og uden beløbsmæssig  

 begrænsning at forhøje grundafgiften.
 Endvidere fandt FO servicefirmaets håndhævelse af prisreguleringsklausulen  

 i det forelagte tilfælde mindre stemmende med god markedsføringsskik, idet  

 firmaet, således som sagen forelå oplyst, havde iværksat prisforhøjelse med  

 henvisning til prisreguleringskalusulen, selv om kun en del af  

 prisforhøjelsen havde hjemmel i klausulen.
 (* 1) Offentliggjort i Forbrugerombudsmandens Årsberetning 1983, side 19.
