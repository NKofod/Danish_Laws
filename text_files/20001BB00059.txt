Fremsat den 30. november 2000 af  

 Henriette Kjær (KF),  

 Hans Christian Schmidt (V),  

 Svend Aage Fauerholdt (DF), Ebbe Kalnæs (CD)  

  og Thorkild B.
Fransgaard (FRI) Forslag til folketingsbeslutning om ændring af reglerne for godkendelse af  

 ferskvandsdambrug Folketinget pålægger regeringen snarest muligt  

 at fremsætte de nødvendige lovforslag og foretage de  

 fornødne ændringer i bekendtgørelser, cirkulærer og  

 andre administrative forskrifter med det formål at lempe reglerne for  

 godkendelse af ferskvandsdambrug.
Bemærkninger til forslaget Forslagsstillerne ønsker de  

 nuværende bestemmelser for godkendelse af dambrugserhvervet revideret,  

 og at der samtidig udarbejdes en vejledning til amterne om fastlæggelse  

 af kravværdierne.
Dansk akvakultur eksporterer størstedelen af den  

 samlede produktion af ørreder.
Denne eksport stiller store krav til  

 erhvervets effektivitet og omstillingsevne.
At Danmark som det eneste land i  

 EU benytter foderbegrænsning som regulerende styringsmiddel betyder, at  

 dansk akvakultur får det stadig sværere i den internationale  

 konkurrence.
 Der er i væsentlige dele af dambrugserhvervet derfor  

 behov for en reguleringsform, der i højere grad end den  

 nuværende giver en tiltrængt fleksibilitet  med hensyn til  

 optimering af produktionen inden for miljømæssigt forsvarlige  

 rammer.
 I den forbindelse vil en miljøgodkendelse, hvor der  

 gives mulighed for, at produktionen kontrolleres ved afløbskontrol i  

 lighed med andre private virksomheder, være en oplagt mulighed.  

 Afløbskontrol vil animere den enkelte dambrugsejer til at rette  

 større fokus mod kvaliteten af udledningen, men samtidig sikre, at  

 dambrugerne får mulighed for at optimere og udvide produktionen.
 Fra forslagsstillernes side ønskes der åbnet  

 mulighed for en regulering af dambrugene, hvor udledningskravene  

 fastsættes ud fra de samme kriterier, som gøres gældende  

 for andre særskilte udledere, herunder krav til den statistiske  

 sikkerhed ved kontrollen med de stillede krav.
Beslutningsforslaget motiveres med, at der efter  

 udarbejdelsen af vejledning nr. 3/1998 fra Miljøstyrelsen om  

 godkendelse af ferskvandsdambrug er udkommet en ny rapport fra Danmarks  

 Miljøundersøgelser Det fremgår af vejledning nr. 3/1998 fra  

 Miljøstyrelsen, side 25:
Med rapporten fra Danmarks  

 Miljøundersøgelser er der skabt en ny viden, der kan danne  

 grundlag for en revision af vejledningen.
Det er forslagsstillernes  

 opfattelse, at rapporten åbner op for, at afløbskontrol kan  

 gøres økonomisk rentabel for en stor del af dambrugerne.  

 Samtidig vil afløbsprøverne kunne foretages med en statistisk  

 sikkerhed, som kræves ved miljøvurdering.
 Det anbefales, at der ved revisionen af vejledningen for  

 godkendelsen tages udgangspunkt i rapporten.
Skriftlig fremsættelse Henriette Kjær (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 reglerne for godkendelse af ferskvandsdambrug.
(Beslutningsforslag nr.
B 59).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
