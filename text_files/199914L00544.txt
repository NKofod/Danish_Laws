Betænkning afgivet af Forskningsudvalget  

 den 10. maj 2000 Betænkning over Forslag til lov om elektroniske  

 signaturer Udvalget har behandlet lovforslaget i nogle møder  

 og har herunder stillet spørgsmål til forskningsministeren, som  

 denne har besvaret skriftligt.
 Der er af forskningsministeren  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med de af forskningsministeren stillede  

 ændringsforslag.
Et mindretal inden for flertallet (Venstres medlemmer af  

 udvalget) støtter forslaget om digital signatur og lægger  

 vægt på, at forslaget er så teknologineutralt som muligt  

 for derigennem at give borgerne den størst mulige valgfrihed mellem  

 tilbud i forskellige kvaliteter.
Det er ikke Venstres opfattelse, at staten  

 skal blande sig i, hvilken teknologi eller hvilket sikkerhedsniveau borgerne  

 vælger.
 Den politiske opgave er at sikre en gennemsigtig  

 lovgivning, som giver borgerne flest mulige valg, herunder også  

 mulighed for at vælge systemer for digital signatur med meget  

 høj sikkerhed.
 Et mindretal (Socialistisk Folkepartis medlemmer af  

 udvalget) vil ved 3. behandling af lovforslaget stemme hverken for eller imod  

 lovforslaget, men vil stemme for det af forskningsministeren stillede  

 ændringsforslag.
SF kan ikke støtte lovforslaget og vil som ovenfor  

 anført undlade at stemme til det.
Som lovforslaget er udformet, sikrer  

 det ikke, at man kan kræve et minimum af interoperabilitet.
Det vil  

 betyde, at brugere kan risikere at skulle have mange forskellige signaturer  

 for f.eks. at få adgang til forskellige serviceydelser, databaser m.m.  

 Det vil både være upraktisk for den enkelte bruger og vil  

 være hæmmende for en udvikling af brugen af elektroniske  

 signaturer.
Forslaget sikrer ikke, at den enkelte bruger kan  

 vælge en maksimal sikkerhed ved at have kode og signatur adskilt fra pc  

 en.
Det vil i dag kunne opnås ved de såkaldte smartcards.
Det  

 bør være et krav, at en udbyder af elektroniske signaturer er  

 forpligtet til at tilbyde løsninger med kode og signatur adskilt fra  

 pc en.
SF er betænkelig ved, at den elektroniske signatur uanset dens  

 anvendelsesmuligheder kan udleveres uden personligt fremmøde.
Det er SF s opfattelse, at etablering af elektroniske  

 signaturer er en så vigtigt del af den elektroniske infrastruktur, at  

 det offentlige bør have en ledende rolle i etableringen af denne  

 infrastruktur svarende til den rolle, det offentlige har påtaget sig i  

 Finland.
Det vil medføre en hurtig etablering af den infrastruktur,  

 der skal sikre, at Internettet kan bruges til forpligtigende kommunikation,  

 aftaler m.m., og det vil være et system, der kan sikre  

 interoperabilitet.
Da elektroniske signaturer kan indebære alvorlige  

 retskrav, er det helt afgørende, at der ikke kan være tvivl om  

 sikkerheden.
Brugere af elektroniske signaturer bør derfor også  

 have mulighed for at vælge den retssikkerhed, som et offentligt  

 nøglecenter kan give.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling,  

 men vil stemme for det af forskningsministeren stillede  

 ændringsforslag.
Enhedslisten ønsker reel forbrugerbeskyttelse i  

 forhold til IT-udviklingen, men mener ikke, at dette lovforslag er  

 tilfredsstillende.
Lovforslaget er båret af et ønske om  

 harmonisering og mere marked frem for et ønske om  

 forbrugerbeskyttelse.
Eksempelvis mener Enhedslisten, at det er centralt, at  

 der indføres offentlige nøglecentre, som forbrugerne kan  

 vælge, for at sikre forbrugerbeskyttelse og tryghed.
Ændringsforslag Af	forskningsministeren, tiltrådt af  

udvalget:
Til § 5 1) I stk. 2 indsættes som 2. pkt.:
» Bemærkninger Til nr. 1 Ændringsforslaget giver Telestyrelsen mulighed for i  

 særlige tilfælde at dispensere fra kravet om, at systemrevisor i  

 et nøglecenter skal være statsautoriseret revisor.
Det sikres  

 herved, at det er muligt for nøglecentrene at anvende andre typer af  

 revisorer m.v., såfremt disse kan godtgøre at have den  

 fornødne ekspertise til at udføre hvervet som systemrevisor.  

 Det vil tillige være et krav, at den eller de pågældende  

 kan anses for at kunne fungere som en ekstern og dermed uafhængig  

 systemrevisor i forhold til nøglecentret.
Endelig bør det  

 indgå i Telestyrelsens bedømmelse, at vedkommende revisor skal  

 være omfattet af en faglig kodeks eller tilsvarende krav, et  

 disciplinærsystem eller lignende, samt at vedkommende har tegnet en  

 ansvarsforsikring i lighed med, hvad der kendes fra revisionsbranchen.
Lise Hækkerup (S) nfmd.  

  Helen Beim (S)  Niels Bloch Jespersen (S)  

  Ole Hækkerup (S)  Susanne Clemensen (CD)  

  Thorstein Theilgaard (SF) Knud Erik Hansen (SF)  

  Elisabeth Arnold (RV)  Søren Kolstrup (EL)  

  Hanne Severinsen (V) fmd.  Tove Fergo (V)  

  Preben Rudiengaard (V)  Jens Rohde (V)  

 Brian Mikkelsen (KF)  Henriette Kjær (KF)  

  Klaus Kjær (DF)  Tove Videbæk (KRF) Frihed 2000 havde ikke medlemmer i udvalget.
