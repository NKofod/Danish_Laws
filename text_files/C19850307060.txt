 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 401 af 27. juli 1945 med ændringer om indretningen og  

 brugen af mekanisk drevne kraner.
 Denne At-meddelelse giver vejledning om anvendelse af ståltove til  

 bæremidler i løfte-, hejse- og transportredskaber og til anhugningsgrej.
 Til slut i At-meddelelsen gives nærmere oplysning om forskellige typer af  

 ståltove og deres opbygning m.v.
Ståltove skal anvendes i overensstemmelse med arbejdsmiljølovgivningens  

 bestemmelser om tekniske hjælpemidler.
Ud fra disse bestemmelser stilles  

 efter arbejdstilsynets praksis følgende krav:
Valg af ståltove Der skal vælges ståltove, der er velegnede til formålet, så de kan  

 anvendes på forsvarlig måde og i overensstemmelse med leverandørens  

 forskrifter.
 Ståltove skal være så stærke, at de med den nødvendige sikkerhed  

 (sikkerhedsfaktor) kan bære den størst tilladelige belastning.
Sikkerhedsfaktoren er forholdet mellem tovets mindste garanterede  

 brudstyrke og den størst tilladelige belastning.
Normalt regnes med følgende  

 sikkerhedsfaktorer:
 - For kraner og taljer samt for elevatorer og andre apparater, der løfter  

 personer, gælder særlige bestemmelser for ståltovets styrke.
 - Ståltovstropper (til anhugning) skal have sikkerhedsfaktor 6 og være  

 mærket med størst tilladelige belastning.
 - Ståltove til trækspil og lignende skal have sikkerhedsfaktor 5.  

 Undtagelsesvis kan arbejdstilsynet acceptere mindre sikkerhedsfaktor, fx når  

 særlige omstændigheder kræver, at tovets vægt holdes nede.
 - Ståltove til barduner (stående gods) o.lign. skal have sikkerhedsfaktor  

 3. Ved kortvarig brug og under gunstige forhold kan sikkerhedsfaktoren være  

 mindre, dog ikke under 2.
 Eksempel på brug af sikkerhedsfaktor:
 En strop til en anhugningsopgave bliver belastet med 63,2 kN (6320 kg).  

 Stroppen skal da udføres af et ståltov med en mindste garanteret brudstyrke  

 på 63,2 x 6 = 379,2 kN.
Brug Ståltove må ikke overbelastes.
De må ikke bruges til løft, hvis man er i  

 tvivl om, at tovenes tilladelige belastning overskrides.
Når et nyt eller nyrenset og nysmurt tov er sat i fx en kran, skal det  

 køres ud og ind nogle gange med moderat last, for at tovet kan sætte sig og  

 »tilpasse sig forholdene«.
Smøremidlerne skal fordele sig jævnt i  

 tovet, hvilket fuld last og stor hastighed kan forhindre.
Chockpåvirkninger skal undgås, især i koldt vejr.
I hård frost kan  

 ståltove springe som glas.
 Ståltove, der lægges om skarpe kanter, skal beskyttes med et passende  

 mellemlæg.
Lad ikke ståltove falde fra stor højde, hvis de skal anvendes igen.
Det  

 kan beskadige tovene.
 Ståltove må ikke udsættes for unødig skadelig kemisk påvirkning af fx  

 syre, kalk, kunstgødning, skorstensrøg m.v.
 Eventuelle tovlåse skal efterspændes med jævne mellemrum, og altid efter  

 den første belastning af en samling, se At-meddelelse nr. 2.02.5 om tovlåse.
 Defekte tovlåse eller tovsamlinger skal straks repareres eller fornys.
 Der skal så vidt muligt altid bruges kovse i øjer på ståltove.
Ståltovet skal spoles rigtigt op på hejsetromlen.
Vindingerne må ikke  

 krydse ind over hinanden.
 Tovskiver skal løbe let, og skivernes rille (sporet) skal være uden gruber  

 og passe til tovet.
 Tovskivers kanter skal være uden revner og hak, som kan skade tovet, og  

 tovet må ikke løbe skævt ind på skiverne.
Afvikling af tove fra tovspoler eller løs rulle (kvejl) Tovspole eller kvejl, hvorfra der skal afvikles et tov, skal rotere, dvs.  

 enten trilles eller kunne dreje om en passende lejret aksel, se fig. 1.
 Forsøg på at afvikle et tov fra en stationær spole eller kvejl vil i de  

 fleste tilfælde resultere i kinker (udtrukne løkker) på tovet, så det må  

 kasseres.
Afkortning (kapning) Inden kapning af et tov skal der lægges en besnøring (eventuelt med stærk  

 tape) på begge sider af kappestedet for at hindre tovet i at sno sig op eller  

 flosse (se fig. 2).
 Kapningen kan foretages med mejsel, wiresaks eller håndslibemaskine med  

 egnet skæreskive.
Smøring af ståltove Ståltove, der anvendes som bæremidler o.lig., og som løber over tromler og  

 skiver, kræver særlig ofte eftersyn, rensning og smøring.
Det er afgørende for tovets levetid, at rensning og smøring gøres grundigt  

 og regelmæssigt.
Alt fedt eller olie vil blive arbejdet ud af tovet under  

 brug eller tørre ind ved lang tids lagring.
 For at opnå den bedst mulige smøring er det vigtigt, at tovets renses  

 omhyggeligt inden smøringen.
 Smøremidler skal:
- beskytte effektivt mod rust - være vandafvisende - være kemisk neutrale - være stabile over for temperatursvingninger - trænge godt ind i tovet.
 Det tilrådes at bruge de smøremidler, som tovleveradøren anbefaler.
 Efter smøringen tørres det overflødige smøremiddel af, for at støv og  

 snavs ikke skal sætte sig fast og slide tovet.
Vedligeholdelse Ståltove skal holdes i forsvarlig stand efter leverandørens forskrifter.
Ved eftersyn og vedligeholdelse af tove er det vigtigt at være opmærksom  

 på de kritiske steder, fx ved tovsamlinger, tovendefastgørelser, og hvor tove  

 går over tromler og tovskiver, særlig ved udligningsskiver.
Ved  

 udligningsskiver står tovet omtrent stille og er derfor særlig udsat for  

 tilsmudsning og rustangreb.
 Har et tov været udsat for skadelig kemisk påvirkning, kan det være  

 nødvendigt med en særlig nøje undersøgelse for at fastslå eventuelle skader.
 Stropper, der anvendes til anhugning, skal efterses mindst en gang om  

 måneden.
 Når et ståltov ikke er i brug, skal det opbevares på et tørt og luftigt  

 sted.
Kassation Ståltove skal kasseres, når:
- tovet har en nedslidning på mere end 10% af dets nominelle diameter, - den enkelte tråd er slidt mere end 1/3 af tråddiameteren, - antallet af stikker (trådbrud) på en snoningslængde overstiger 10 på et  

 hvilket som helst sted på tovet, - tovet har en kinke (udtrukket løkke), - tovet er fladtrykt eller kantet, selv om der ikke er stikker, - trådene i en dugt (kordel) er bristet, - trådene i den dugt (kordel) er bukket, fx ved at ligge over en skarp  

 kant, - en dugt har løsnet sig fra tovet, - tovet er skadet af rust, selv om der ikke er stikker, - tovet er blevet skadet ved kemisk påvirkning.
Ståltovets opbygning Et ståltov består af et antal tråde som er snoet (slået) rundt om hinanden  

 i kordeler eller dugter.Dugterne er bagefter snoet om et hjerte (kaldes også  

 sjæl eller kalv).
 Kvaliteten og tykkelsen af den benyttede tråd, antallet af tråde i den  

 enkelte dugt, antallet af dugter og typen af hjertet er bestemmende for  

 ståltovets styrke.
En typisk beskrivelse af et ståltov kan være: »50 meter, Ø 12 mm,  

 6x7+1FC, højre krydsslået, formlagt med fiberhjerte, nominel brudstyrke 160  

 kp/kvadratmilimeter« - 50 meter er længden af tovet.
 - Ø 12 mm er tovets nominelle diameter.
- 6x7+1 FC: Det første tal (6) angiver antallet af dugter i tovet.
Det  

 andet tal (7) angiver, hvor mange tråde der er i hver dugt. 1 FC angiver, at  

 tovet har et fiberhjerte (= engelsk: Fibre Core).
- Højre krydsslået betyder, at trådene i dugterne er snoet (slået) i  

 modsat retning af dugterne i det færdige tov.
Trådene ligger i en venstre  

 skruelinie, medens dugterne ligger i en højre skruelinie.
 - Ved formlagte tove forstås tove, hvor trådene i dugterne, og dugterne  

 ved snoningen (slåningen) har fået en sådan blivende formændring, at tovet er  

 spændingsfrit, når det er ubelastet.
 - 160 kp/kvadratmilimeter=1600 N/kvadratmilimeter er den nominelle  

 trådbrudstyrke.
Ståltove kan have forskellige slåninger.
Der skelnes normalt mellem  

 krydsslåede, langslåede (efter Langs' Patent), og snoningsfattige tove, som  

 er en kombination af slåningsretningerne for de to førstnævnte typer.
I det foregående er kun omtalt de simple grundtyper af ståltove, hvoraf de  

 fleste også fås galvaniserede eller fremstillet af rustfrit stål til brug,  

 hvor tovene er særlig udsat for korrosion.
Der findes desuden en lang række  

 specialkonstruktioner til særlige formål.
Nærmere oplysninger herom må søges  

 hos tovleverandørerne.
Måling af ståltove Fig. 4 viser, hvordan man måler diameteren af et ståltov korrekt med  

 skydelære.
De fleste ny toves yderdiameter er lidt større end den diameter  

 (den nominelle diameter), der opgives, normalt i hele mm, af leverandøren.
