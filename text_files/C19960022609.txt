 Ligningsrådet har vedtaget følgende:
A.
Fradrag for underhold for 1997.
1. Færøske studerende, der opholder sig i Danmark udelukkende i  

 studieøjemed, er fritaget for beskatning af arbejdsvederlag, som er  

 nødvendigt for opholdet her.
Særligt for overenskomsten med Færøerne er, at  

 fritagelsen gælder, uanset arbejdsvederlaget er indtjent i udlandet (herunder  

 på Færøerne) eller i Danmark, jf. afsnit XI, stk. 3, i protokollen til den  

 fællesnordiske dobbeltbeksatningsaftale af 12. september 1989.
Det beløb, der er nødvendigt for en studerendes ophold, er for  

 indkomståret 1997 fastsat til 55.000 kr.
 2. Det samme beløb skal for indkomståret 1997 lægges  

 til grund som nødvendigt for  grønlandske studerendes ophold i  

 Danmark, jf. artiekt 18, stk. 2, i aftalen af 18. oktober 1979 med Grønlands  

 hjemmestyre.
 3. Det samme beløb skal for indkomståret 1997 lægges  

 til grund som nødvendigt for indonesiske studerende ophold i Danmark,  

 jf. artikel 20 i overenskomsten af 28. december 1985 med Indonesien.
 4. Det samme beløb skal for indkomståret 1997 lægges  

 til grund som nødvendigt for islandske studerendes ophold i Danmark,  

 jf. afsnit XI, stk. 4, i protokollen til den fællesnordiske overenskomst af  

 12. september 1989.
 5. Det samme beløb skal for indkomståret 1997 lægges  

 til grund som nødvendigt for israelske studerendes ophold i Danmark.  

 Det er en betingelse, at studierne ikke er af underordnet betydning i forhold  

 til de tjenesteydelser, hvor hvilke det omhandlede vederlag er ydet, jf.  

 artikel 19 i overenskomsten af 27. juni 1966 med Israel.
6. Det samme beløb skal for indkomståret 1997 lægges  

 til grund som nødvendigt for kinesiske studerende ophold i Danmark.  

 Fritagelsen gælder dog kun for arbejde, der ikke har forbindelse med den  

 pågældendes studieophold, jf. artikel 21, stk. 1, litra (iii), i  

 overenskomsten af 26. marts 1986 med Kina.
En fritagelse skal dog, jf.  

 artikel 21, stk. 2, kun vedvare i en sådan periode, som med rimelighed og  

 efter sædvane er nødvendig for at fuldføre uddannelsen.
En fysisk person kan  

 aldrig opnå begunstigelsen i mere end 5 år fra begyndelsen af et sådant  

 studium eller uddannelse at regne.
 7. Det samme beløb skal for indkomståret 1997 lægges  

 til grund som nødvendigt for marokkanske studerendes ophold i Danmark.  

 Fritagelsen gælder for studiets normale varighed med tillæg af et år, jf.  

 artikel 20 i overenskomst af 8. maj 1984 med Marokko.
 8. Det samme beløb skal for indkomståret 1997 lægges  

 til grund som nødvendigt for pakistanske studerende ophold i Danmark,  

 jf. artikel 21 i overenskomsten af 22. oktober 1987 med Pakistan.
9. Det samme beløb skal for indkomståret 1997 lægges  

 til grund som nødvendigt for philippinske studerendes ophold i  

 Danmark, jf. artikel XXI i overenskomsten af 16. december 1966 med  

 Philippinerne.
Bestemmelsen gælder for et tidsrum af højst tre på hinanden  

 følgende skatteår.
10. Det samme beløb skal for indkomståret 1997 lægges  

 til grund som nødvendigt for rumænske studerendes ophold.
Reglen  

 gælder for en periode, der er begrænset til 5 år fra ankomsten til Danmark,  

 jf. artikel 22 i overenskomsten af 13. december 1976 med Rumænien.
11. Det samme beløb skal for indkomståret 1997 lægges  

 til grund som nødvendigt for spanske studerendes ophold i Danmark.
Det  

 er en betingelse, at studierne ikke er af underordnet betydning i forhold til  

 de tjenesteydelser, for hvilke det omhandlede vederlag er ydet, jf. artikel  

 21 i overenskomsten af 3. juli 1972 med Spanien.
 12. Det samme beløb skal for indkomståret 1997 lægges  

 til grund som nødvendigt for thailandske studerendes ophold i Danmark.  

 Det er en betingelse, at studierne eller uddannelsen ikke er af underordnet  

 betydning i forhold til de tjenesteydelser, for hvilke det omhandlede  

 vederlag er ydet, jf. artikel 19 i overenskomsten af 14. april 1965 med  

 Thailand.
 13. Det samme beløb skal for indkomståret 1997 lægges  

 til grund som nødvendigt for ophold for studerende fra Trinidad og  

 Tobago . Begunstigelsen kan kun strække sig over et sådant tidsrum, som  

 kan anses for rimeligt eller sædvanligt for at fuldføre formålet med besøget,  

 men i intet tilfælde skal nogen fysisk person nyde godt af begunstigelsen i  

 mere end fem skatteår, jf. artikel XVIII i overenskomsten af 20. juni 1969  

 med Trinidad og Tobago.
14. Det samme beløb skal for indkomståret 1997 lægges  

 til grund som nødvendigt for tunesiske studerendes ophold i Danmark,  

 jf. artikel 20 i overenskomsten af 5. februar 1981 med Tunesien.
Fritagelsen  

 gælder for en periode af højst 5 år.
 15. Det samme beløb skal for indkomståret 1997 lægges  

 til grund som nødvendigt for tyrkiske studerendes ophold i Danmark,  

 jf. artikel 20, stk. 2, i overenskomsten af 30. maj 1991 med Tyrkiet.
 16. Det samme beløb skal for indkomståret 1997 lægges  

 til grund som nødvendigt ophold for zambianske studerende, jf. artikel  

 XX, stk. 3, i overenskomsten af 13. september 1973 med Zambia.
B.
Reduktion af fradraget.
 De nævnte beløb reduceres med beløb, der modtages fra udlandet til den  

 studerendes underhold eller uddannelse, samt med beløb, der er skattefrie her  

 i landet.
