 Hvorvidt medlemmets  

 fratrædelsesgodtgørelse medfører fradrag i  

 efterlønnen.
 Ankenævnet har behandlet Deres sag om hvorvidt Deres  

 fratrædelsesgodtgørelse medfører fradrag i  

 efterlønnen - på møde den 23. august 2001.
Nævnet traf følgende A F G Ø R E L S E Der skal ske fradrag i Deres efterløn for Deres  

 fratrædelsesgodtgørelse således at De tidligst kan  

 få efterløn når den periode beløbet dækker,  

 er udløbet.
 Begrundelsen er at De skal have fradrag for  

 fratrædelsesgodtgørelsen som er givet fordi De sagde Deres  

 stilling op med ca. 6 måneders varsel som er et kortere varsel end den  

 periode på 3 år hvor Deres arbejdsgiver ville have haft pligt til  

 at betale rådighedsløn efter tjenestemandslovens regler.
 De kan således først få udbetalt  

 efterløn efter udløbet af den periode som  

 fratrædelsesgodtgørelsen lønmæssigt  

 dækkede.
 Deres opsigelse var betinget af at De ville få  

 tildelt en fratrædelsesgodtgørelse.
 Udbetalingen af godtgørelsen skete i henhold til  

 den fratrædelsesordning som Deres arbejdsgiver tilbød  

 ældre ansatte som selv sagde Deres stilling op.
 Ankenævnet skal i øvrigt bemærke at  

 nævnet er enig med direktoratet i at en tjenestemands accept af  

 fratrædelsesgodtgørelse i et antal måneder reelt  

 tilsidesætter arbejdsgiverens pligt til at betale  

 rådighedsløn til den tjenestemand der skal afskediges som  

 følge af ændringer i forvaltningen.
 Nævnet er også enig med direktoratet i at det  

 er vanskeligt for hver enkelt opsigelse at besvare det hypotetiske  

 spørgsmål om arbejdsgiveren er forpligtet til at udbetale  

 rådighedsløn i op til 3 år - når der i forvaltningen  

 sker personalereduktion og omstrukturering.
 Ankenævnet tiltræder således  

 direktoratets afgørelse af 23. marts 2001, jf.
Arbejdsministeriets bekendtgørelse nr. 712 af 19.  

 juli 2000 af lov om arbejdsløshedsforsikring m.v. § 74 b, stk. 1, direktoratets bekendtgørelse nr. 561 af 22. juni  

 2000 om fleksibel efterløn § 31, stk. 1, litra 1, direktoratets bekendtgørelse nr. 670 af 11. juli  

 2000 om fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse § 6.
 De kan læse om afgørelsens faktiske og  

 retlige grundlag på de følgende sider.
 Kopi til:
XXX XXX 1. Sagsforløb Direktoratet fremstiller sagen på følgende  

 måde:
"Det fremgår af sagen, at De i henhold til lokalaftale af 15. marts  

 2000 om frivillig fratrædelsesordninger indgået mellem XXX og en  

 række personaleorganisationer, søgte Deres afsked på  

 betingelse af, at De blev omfattet af lokalaftalen.
Det fremgår videre  

 af sagen, at Deres ansøgning blev imødekommet den 7. juli 2000  

 af XXX, og at De fratrådte den 31. december 2000. Endelig fremgår  

 det af sagen, således om den er refereret af a-kassen i  

 afgørelse af 5. december 2000, at De i forbindelse med Deres bevilgede  

 afsked ønskede et fratrædelsesbeløb svarende til 6  

 måneders løn, at Deres stilling blev nedlagt, og at De ikke blev  

 tilbudt rådighedsløn, men at De efter Deres egen opfattelse  

 ville have fået ansættelse et andet sted i landet, hvilket ville  

 have medført store personlige omkostninger for Dem og Deres  

 familie.
 De sendte materiale om den frivillige fratrædelsesordning til  

 a-kassens regionskontor i XXX, som i brev af 18. oktober 2000 meddelte Dem,  

 at der skulle ske fradrag i efterlønnen for  

 fratrædelsesgodtgørelsen.
 På Deres ansøgning om efterløn, udfyldt og dateret af  

 Dem den 23. oktober 2000, oplyste De, at De søgte om overgang til  

 efterløn pr. 31. december 2000, og at De modtog en  

 fratrædelsesgodtgørelse i forbindelse med Deres  

 fratræden.
I brev af 30. oktober 2000 klagede De over a-kassens afgørelse.
De  

 anførte bl.a., at beløbet var ment som en tak, og at  

 beløbet var en godtgørelse for fratræden, for at yngre  

 mennesker ikke skulle fyres.
 Den 14. november 2000 traf regionskontoret afgørelse om, at  

 fratrædelsesgodtgørelsen skulle medføre fradrag, og at De  

 derfor tidligst vil været berettiget til at få efterløn,  

 når godtgørelsen kan anses for opbrugt.
 Den 16. november 2000 meddelte De telefonisk a-kassen, at De fastholdt  

 Deres klage.
 Den 5. december 2000 fastholdt a-kassens hovedkontor regionskontorets  

 afgørelse.
 Den 28. december 2000 klagede De over a-kassens afgørelse.
Den 15. januar 2001 fastholdt a-kassen sin afgørelse og sendte  

 sagen til direktoratet.
A-kassen bemærkede, at De efterfølgende  

 har oplyst til a-kassen, at Deres stilling er blevet nedlagt, at De ikke er  

 blevet tilbudt rådighedsløn, og at De efter Deres opfattelse  

 ville have fået ansættelse andet sted i landet, hvilket ville  

 have medført store personlige omkostninger for Dem og Deres familie.  

 A-kassen anførte videre, at De ikke har kunnet vælge mellem  

 rådighedsløn eller en fratrædelsesgodtgørelse, men  

 at fratrædelsesgodtgørelsen var et ensidigt tilbud, som XXX har  

 givet Dem.
I forbindelse med direktoratets behandling af sagen oplyste a-kassen  

 telefonisk, at a-kassen ikke har kopi af den aftale, De har indgået om  

 Deres fratræden, men at a-kassen alene har kopi af standardblanketter,  

 som ikke er udfyldt.
A-kassen rettede derfor telefonisk henvendelse til Dem,  

 som oplyste, at De havde sagt op i juni 2000, og at De ikke var blevet  

 tillagt pensionsår.
De havde heller ikke længere Deres  

 opsigelse." Sekretariatet er enig i fremstillingen.
2. Direktoratets afgørelse Direktoratet traf den 4. april 2001 følgende  

 afgørelse:
 "Direktoratet har som tidligere meddelt modtaget Deres klage den 16.  

 januar 2001 over en afgørelse truffet af XXX  

 Arbejdsløshedskasse den 5. december 2000. Ifølge  

 afgørelsen skal Deres fratrædelsesgodtgørelse på 6  

 måneders løn medføre fradrag i Deres efterløn,  

 således at De først vil være berettiget til at få  

 udbetalt efterløn, når den periode,  

 fratrædelsesgodtgørelsen svarer til, er opbrugt.
Afgørelse Der skal ske fradrag i Deres efterløn for Deres  

 fratrædelsesgodtgørelse.
 De kan af den grund tidligst få efterløn, når den  

 periode, beløbet dækker, er udløbet.
Begrundelse Afgørelsen er truffet i henhold til § 74 h, stk. 1, i lov om  

 arbejdsløshedsforsikring m.v., som senest bekendtgjort ved  

 lovbekendtgørelse nr. 712 af 19. juli 2000, til § 31, stk. 1, nr. 1, i  

 bekendtgørelse nr. 561 af 22. juni 2000 om fleksibel efterløn  

 og til § 6, stk. 2, jf. stk. 1, og stk. 4, i bekendtgørelse nr. 670 af  

 11. juli 2000 om fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse (se regelafsnittet).
 Grunden til, at fratrædelsesgodtgørelsen medfører  

 fradrag i efterlønnen er, at De selv har sagt Deres stilling op med  

 ca. 6 måneders varsel, som er en kortere periode end den periode  

 på 3 år, hvor Deres arbejdsgiver ville have haft pligt til at  

 betale rådighedsløn efter tjenestemandslovens regler.
 De kan således tidligst få udbetalt efterløn efter  

 udløbet af den periode på 6 måneder, som den udbetalte  

 fratrædelsesgodtgørelse lønmæssigt svarer til,  

 regnet fra fratrædelsen, jf. § 31, stk. 1, nr. 1, i  

 bekendtgørelse nr. 561 af 22. juni 2000 om fleksibel efterløn,  

 og § 6, stk. 2, jf. stk. 1, og stk. 4, i bekendtgørelse nr. 670 af 11.  

 juli 2000 om fradrag i dagpenge, orlovsydelse, prak-tikydelse,  

 uddannelsesgodtgørelse og etableringsydelse.
 Direktoratet har ved afgørelsen lagt til grund, at De har  

 været ansat som tjenestemand, at De har opsagt Deres arbejde med  

 ca. 6 måneders varsel til fratræden ved udgangen af december  

 måned 2000, betinget af, at De ville blive tildelt en  

 fratrædelsesgodtgørelse svarende til 6 måneders  

 løn, at dette blev bevilget, at udbetalingen af  

 godtgørelsen skete i henhold til en frivillig  

 fratrædelsesordning, som XXX tilbyder i forbindelse med  

 personaleindskrænkninger i XXX, at Deres arbejdsgiver ville have haft  

 pligt til betale rådighedsløn i 3 år efter  

 tjenestemandslovens regler, medmindre en anden passende stilling kunne  

 anvises, hvis De ikke selv havde opsagt Deres stilling, men var blevet  

 afskediget, og at Deres stilling ved forsvaret er blevet nedlagt.
 Det er direktoratets opfattelse, at når en tjenestemand vælger  

 at fratræde ved selv at sige sin stilling op med f.eks. 6  

 måneders varsel i forbindelse med en aftale om en  

 fratrædelsesgodtgørelse fra arbejdsgiverens side på f.eks.  

 6 måneders løn, og tjenestemanden dermed fraskriver sig retten  

 til rådighedsløn, så træder  

 fratrædelsesgodtgørelsen i stedet for  

 rådighedsløn.
 Det medfører, at fratrædelsesgodtgørelsen  

 medfører fradrag i efterlønnen i den periode den  

 lønmæssigt svarer til, regnet fra  

 fratrædelsestidspunktet.
 Dette skyldes, at en tjenestemands accept af  

 fratrædelsesgodtgørelse i et antal måneder, reelt  

 tilsidesætter arbejdsgiverens pligt til at betale  

 rådighedsløn til den tjenestemand, der skal afskediges som  

 følge af ændringer i forvaltningen.
Det er videre direktoratets opfattelse, at anvendelsen af generelle  

 aftaler eller tilbud om særlige fratrædelsesordninger i  

 forbindelse med personaleindskrænkninger, hvor det forudsættes,  

 at den ansatte selv siger sin stilling op, må medføre, at  

 eventuelle godtgørelser m.v., som udgangspunkt har indflydelse  

 på medlemmets ret til efterløn.
Det hypotetiske  

 spørgsmål om arbejdsgiverens forpligtelse til at udbetale  

 rådighedsløn i op til 3 år fra en tjenestemands  

 fratrædelse, hvis medlemmet var blevet afskediget, eller om  

 ændringeme havde ført til forflyttelse til en anden landsdel,  

 lader sig vanskeligt afklare for hver enkelt opsigelse, da  

 personalereduktionen i højere grad må antages at medføre  

 en mere generel omstrukturering i organisationen.
Øvrige bemærkninger Direktoratet har i dag bedt Deres a-kasse om at meddele Dem den dato, De  

 tidligst vil have ret til at få udbetalt efterløn fra." 3. Klagen til ankenævnet Ved indankningen den 18. april 2001 anførte De:
"Efter samtale med XXX tillader jeg mig herved at anke min sag vedr.  

 afståelsessum da jeg stadig ikke mener at skulle opbruge denne sum  

 før jeg kan få udbetalt min efterløn." 4. Direktoratets bemærkninger til klagen Direktoratet udtalte den 15. maj 2001 at der ikke var kommet nye  

 oplysninger der gav direktoratet anledning til at ændre  

 afgørelsen.
