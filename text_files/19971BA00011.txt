Nr BSF 11 Forslag til folketingsbeslutning om overflytning af  

 bekæmpelsesmiddelstatistik til Danmarks Statistik Fremsat af Niels Jørgen Langkilde (KF) Lene Espersen (KF) Jens Jørgensen  

 (KF) Eva Møller (KF) Gitte Seeberg (KF) Hans Christian Schmidt (V) Peter  

 Hansen-Nord (V) Hanne Severinsen (V) Bodil Thrane (V) Henning Urup (V) Jens  

 Vibjerg (V) den 21. oktober 1997 Folketinget pålægger regeringen at overflytte udarbejdelsen af  

 bekæmpelsesmiddelstatistikken til Danmarks Statistik.
Bemærkninger til forslaget For forslagsstillerne er det af afgørende betydning, at udarbejdelsen af  

 statistik på miljøområdet i lighed med andre områder er sikret den størst  

 mulige troværdighed og hurtighed.
Miljøstatistiske opgørelser er i stadig  

 stigende omfang blevet brugt som grundlag for omfattende beslutninger af  

 såvel administrativ som politisk karakter, senest med de mange vedtagelser af  

 grønne afgifter.
Hvis bekæmpelsesmiddelstatistikkerne udarbejdes og  

 publiceres i et politisk miljø, kan det meget nemt påvirke troværdigheden og  

 hastigheden af arbejdet, og beslutningstagerne vil blive mere skeptiske over  

 for at benytte talmaterialet som grundlag for beslutninger.
Det medfører, at  

 offentligheden i for høj grad beskæftiger sig med kvaliteten af det  

 miljøstatistiske arbejde frem for konkrete løsninger af de beskrevne  

 miljøproblemer.
Beslutningsforslaget skal ses i sammenhæng med B 107 fra  

 folketingsåret 1995-96 (se Folketingstidende 4293).
 Beslutningsforslaget søger at løse eller i det mindste at minimere  

 følgende tre typer af mulige problemer:
 1. Institutionen, der udfærdiger bekæmpelsesmiddelstatistikken, har  

 egeninteresse i høje eller lave tal.
Den statistikproducerende institution må ikke være direkte part i den  

 politiske beslutningsproces.
Denne problemstilling er særlig relevant efter  

 indførelsen af de grønne afgifter, f.eks. i de tilfælde, hvor afgifterne  

 føres direkte tilbage til den statistikproducerende myndighed.
Det er vigtigt, at den pågældende miljømyndighed nøje følger de fastlagte  

 handlingsplaner, således at målene nås, samt at en helt uafhængig institution  

 sammenholder de målte resultater med de opstillede mål.
Skal en sådan model  

 lykkes, kræver det naturligvis, at Folketinget i handlingsplanerne klart  

 definerer målene, og hvordan det skal måles, om de er opfyldte.
 2. Bekæmpelsesmiddelstatistikkens offentliggørelsestidspunkt tilpasses  

 politisk.
En uafhængig institution vil kunne lægge produktionen af  

 bekæmpelsesmiddelstatistik i faste rammer, herunder også  

 afrapporteringstidspunkterne.
Med Danmarks Statistik som producent af  

 statistikken vil enhver tvivl om, hvorvidt der ligger en politisk dagsorden  

 bag bekæmpelsesmiddelstatistikken, blive fjernet.
 3. Det tager for lang tid at få tallene fra de ministerielle systemer.
Udarbejdelsen af bekæmpelsesmiddelstatistik skal foregå i et højere tempo,  

 end den foregår i dag.
Eksempelvis udsendte Miljøstyrelsen  

 »Bekæmpelsesmiddelstatistik 1996« i august 1997. Tallene skal være  

 solide, og den høje faglige standard skal sikres, men aktualiteten i tallene  

 er vigtig, når de politiske beslutninger skal træffes.
Derfor må tempoet øges  

 ved at lægge statistikproduktionen hos den højeste statistiske ekspertise.  

 Hvis Danmarks Statistik skal kunne producere bekæmpelsesmiddelstatistik  

 hurtigt i en fast produktion, kræver det, at rådata hurtigst muligt  

 videregives fra de indsamlende myndigheder og institutioner.
Disse tre problemtyper er desværre blevet alt for aktuelle som følge af en  

 række uheldige sager, hvor der er opstået tvivl om  

 bekæmpelsesmiddelstatistikkens troværdighed.
I sagen om offentliggørelsen af  

 tal om sprøjtemidler hævdede mange, at Miljøstyrelsen havde grebet ind i  

 fortolkningen af tallene, og meget tydede på, at fortolkningen af tallene var  

 blevet ændret, så de bedre passede ind i miljø- og energiministerens  

 dagsorden.
 Sagen viste endvidere, at Danmarks Statistik har pålagt sig selv en meget  

 tilbageholdende praksis med hensyn til at vurdere og kommentere en eventuel  

 opfyldelse af miljøpolitiske handlingsplaner.
Skriftlig fremsættelse Niels Jørgen Langkilde (KF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om overflytning af  

 bekæmpelsesmiddelstatistik til Danmarks Statistik.
(Beslutningsforslag nr.
B 11).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
