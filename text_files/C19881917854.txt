(Til socialforvaltningen i samtlige  

 kommuner og amtskommuner m.fl.) Folketinget har ved 3. behandlingen den 3. marts 1988 vedtaget et  

 lovforslag (L 168) til lov om ændring af lov om social pension m.fl. love.  

 Loven som vedtaget ved 3. behandling vedlægges som bilag 1 (* 1).
 De væsentligste ændringer som følge af den vedtagne lov er:
 - Det særlige rådighedsbeløb til varmeudgifter ophæves, og der fastsættes  

 ændrede regler for varmetillæg.
- Satserne for grundbeløb og pensionstillæg forhøjes.
Forhøjelsen sker på  

 en sådan måde, at satserne for en samgift pensionist nærmer sig satsen for en  

 enlig pensionist.
 - »Samspilsløsningen« forbedres og fremrykkes.
 - Beregningsgrundlaget for pristalsregulering ændres.
 Med virkning fra 1. april 1988 ophæves det særlige rådighedsbeløb til  

 varmetillæg, som blev indført ved lov nr. 868 af 23. december 1987. Samtidig  

 foretages visse ændringer i reglerne om varmetillæg i Socialministeriets  

 bekendtgørelse af 23. december 1987 om social pension.
 Socialministeriets ændringsbekendtgørelse og Sikringsstyrelsens vejledende  

 bemærkninger til de ændrede regler vedlægges som bilag 1 (* 1) og 2.
Fra 1. juli 1988 forhøjes grundbeløbssatsen for en samgift pensionist.  

 Grundbeløbet til en enlig pensionist forhøjes ikke (bortset fra  

 pristalsreguleringen). På denne måde gennemføres en tilnærmelse af  

 grundbeløbssatserne for enlige og samgifte pensionister.
Samtidig forhøjes  

 satserne for pensionstillægget, så enlige og samgifte fremover får det samme  

 i pensionstillæg.
Satsforhøjelserne tager især sigte på de økonomisk dårligst stillede  

 pensionister.
For i et vist omfang at modregne stigningen i grundbeløb og  

 pensionstillæg til personer med mellemste og højeste førtidspension,  

 foretages der samtidig en mindre nedsættelse af invaliditetsbeløbet.
 Vedrørende de konkrete forhøjelser og nedsættelsen af invaliditetsbeløbet  

 henvises til bilag 4 (* 1), hvori den 3%»s forhøjelse der er omtalt  

 under 4) også er indregnet.
 Med virkning fra 1. januar 1989 forhøjes fradragsbeløbet for personlige  

 tillæg til 10.800 kr. for enlige og 21.600 kr. for gifte, således at  

 fradraget herefter bliver dobbelt så stort for gifte som for enlige  

 pensionister.
Samtidig forhøjes fradraget for pensionstillægget til 15.000 kr. for  

 enlige og 30.000 kr. for gifte.
Fradragene for gifte bliver således fremover  

 det dobbelte af fradragene for enlige.
 Udover de nævnte forhøjelser af fradragsbeløbet for personlige tillæg og  

 pensionstillægget pr. 1. januar 1989, fremrykkes den periode, hvor  

 fradragsbeløbet for pensionstillægget gradvist forhøjes, fra perioden 1.  

 januar 1991 til 1. januar 1995 til perioden fra 1. januar 1989 til 1. januar  

 1993.
 Forhøjelserne af fradragsbeløbene for pensionstillægget sker i denne  

 periode med 7.000 kr. om året for enlige og 14.000 kr. om året for gifte.  

 Fradragsbeløbet for pensionstillægget vil således den 1. januar 1993 være på  

 43.000 kr. for enlige og 86.000 kr. for gifte (pristal januar 1988 = 100).
 For at bevare aftrapningsrelationerne i samspilsloven af 10. juni 1987  

 sker desuden en forhøjelse af fradragsbeløbet for indtægtsregulering af  

 grundbeløb.
 Bilag 4 (* 1) indeholder en oversigt over forhøjelserne.
 Beregningsgrundlaget for pristalsregulering af pensionsbeløb og  

 fradragsbeløb er blevet ændret.
 Beløbene der i loven tidligere var angivet i niveau januar 1980 = 100,  

 ændres til det nye pristalsniveau med januar 1988 = 100. Fremover er det  

 disse beløb, der er grundlaget for pristalsreguleringen efter lovens § 49,  

 stk. 5-7.
 For ikke at afskære pensionisterne fra den pristalsregulering, der på  

 baggrund af pristallet for oktober 1987 med uændrede regler ville være kommet  

 til udbetaling 1. juli 1988, forhøjes pensionssatserne pr. 1 juli 1988 og  

 satserne for fradragene pr. 1. januar 1989 med 3%. Vedrørende de konkrete  

 forhøjelser henvises til bilag 4.
SKAT AF PENSIONEN I 1988 EFTER SATSFORHØJELSEN Sikringsstyrelsen henleder opmærksomheden på § 26 i Ministeriet for  

 Skatter og Afgifters bekendtgørelse nr. 539 af 14. august 1987, der gør det  

 muligt for pensionister at overføre en uudnyttet del af fradraget på  

 skattekortet til senere perioder indenfor samme indkomstår.
Denne bestemmelse  

 kan få betydning ved beskatningen af de forhøjede pensioner, der udbetales  

 pr. 1. juli 1988. Bestemmelsen kan således sikre, at enlige pensionister, der  

 ikke har andre indtægter end pensionen, undgår at betale foreløbig skat i  

 sidste halvdel af 1988, fordi deres pension selv med satsforhøjelserne ikke  

 vil overstige skattefradraget i 1988.
Med venlig hilsen F.
B.
Svarrer /G.
Harder Andersen --------------------------------------------------------------------- BILAG 3 --------------------------------------------------------------------- ORIENTERING OM ÆNDREDE REGLER OM VARMETILLÆG Reglerne om tildeling af varmetillæg til pensionister er ændret, jf.  

 Socialministeriets bekendtgørelse af 12. marts 1988 om ændring af  

 bekendtgørelse nr. 874 af 23. december 1987.
 Fra 1. april 1988 skal varmetillæg enten udbetales efter den enkelte  

 kommunes regler for tildeling af varmetillæg for 1987 (se pkt. 1 nedenfor)  

 eller efter de bindende regler i §§ 11-18 i bekg. (SM) (se pkt. 2 nedenfor).
 Reglerne om refusion af kommunernes udgifter til varmetillæg er ændret,  

 jf. lov af 12. marts 1988 om ændring af lov om social pension m.fl. (se pkt.  

 4 nedenfor).
Efter den ændrede affattelse af § 19 i bekg. (SM) skal pensionister, der  

 ved udgangen af 1987 modtog varmetillæg efter det sociale udvalgs regler, med  

 virkning fra 1. januar 1988 have beregnet varmetillæg efter disse regler,  

 hvis varmetillægget giver et højere beløb end efter de generelle regler i §§  

 11-18 i bekg. (SM) Det vil sige, at kommunen skal følge de regler, der blev udbetalt  

 varmetillæg efter i 1987, herunder de regler der var gældende med hensyn til  

 egenbetaling, varmeudgiftens størrelse, husstandsforhold, opvarmningsform,  

 indtægts- og formueforhold mv.
Varmetillægget i 1988 vil ikke nødvendigvis  

 blive ydet med samme beløb som i 1987, da størrelsen afhænger af de nævnte  

 forhold.
 Da varmetillægget skal beregnes fuldt ud efter det sociale udvalgs regler  

 for 1987, skal varmetillægget ikke nedsættes efter den personlige  

 tillægsprocent.
 Det er en forudsætning for at få beregnet varmetillæg i 1988 efter det  

 sociale udvalgs regler for 1987, at pensionisten har bopæl i samme kommune,  

 som ved udgangen af 1987.
Beregning af varmetillæg efter reglerne for 1987 skal ske med virkning fra  

 1. januar 1988. De pensionister, der har modtaget varmetillæg i perioden fra  

 1. januar til 1. april 1988 efter mindre gunstige regler, skal have  

 efterbetaling for denne periode.
Derimod skal der ikke ske tilbagebetaling  

 for de pensionister, der i perioden har modtaget varmetillæg efter gunstigere  

 regler, jf. overgangsreglen i § 2, stk. 2 i ændringsbekendtgørelsen af 12.  

 marts 1988.
 Med den ændrede affattelse af § 19 i bekg. (SM) er de hidtidige generelle  

 regler i §§ 11-18 gjort bindende for kommunen.
 De bindende regler skal anvendes ved beregning af varmetillæg til  

 pensionister, der i 1987 enten ikke har modtaget varmetillæg eller har  

 modtaget tillæg efter mindre gunstige regler end §§ 11-18.
I tilfælde, hvor kommunen fra 1. januar 1988 har udbetalt varmetillæg med  

 et højere beløb efter § 19 i bekendtgørelsen, således som den var gældende  

 indtil 1. april 1988, nedsættes varmetillægget fra denne dato efter reglerne  

 i §§ 11-18 i bekg. (SM) Hvis kommunen i perioden fra 1. januar til 1. april 1988 efter § 41 i  

 bekg. (SM) har udbetalt varmetillæg med accontobeløb, der overstiger den  

 endelige beregning efter de regler der skulle udbetales varmetillæg efter i  

 denne periode, skal det overskydende beløb ikke tilbagebetales.
 Da reglerne om varmetillæg er blevet bindende for kommunerne, er lovens §  

 49, stk. 3, 2. pkt. om det særlige rådighedsbeløb til varmetillæg ophævet.  

 Kommunerne vil i stedet for i 1988 få refunderet alle udgifter til  

 varmetillæg med 75% uden loft over refusionen.
