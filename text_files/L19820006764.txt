 Den 3. november 1978 undertegnedes i Dar es Salaam en  

 luftfartsoverenskomst mellem Danmark og Tanzania.
 Overenskomsten og en dertil knyttet noteveksling har følgende ordlyd:
OVERENSKOMST mellem Kongeriget Danmarks regering og Den forenede Republik Tanzanias regering angående lufttrafik mellem og ud  

 over deres respektive territorier Kongeriget Danmarks regering og Den forenede Republik Tanzanias regering  

 (i det følgende benævnt de kontraherende parter), som er parter i konventionen om international luftfart åbnet for undertegnelse i Chicago den syvende december 1944, og som ønsker at indgå en overenskomst i overensstemmelse med den omhandlede  

 konvention, med det formål at fremme lufttrafik mellem og ud over deres  

 respektive territorier, er blevet enige om følgende:
Artikel 1 Definitioner I denne overenskomst skal, medmindre andet følger af teksten:
Artikel 2 Trafikrettigheder 1. Hver kontraherende part tilstår den anden  

 kontraherende part følgende rettigheder for det udpegede luftfartsselskabs  

 udførelse af international lufttrafik:
 2. Intet i denne artikels stk. 1 skal anses for at  

 give en kontraherende parts luftfartsselskab ret til på den anden  

 kontraherende parts territorium at optage passagerer, fragt eller post, som  

 befordres mod vederlag og er bestemt for en anden plads på denne  

 kontraherende parts territorium.
 3. Bestemmelserne i overenskomsten om  

 transitrettigheder for internationale luftruter udfærdiget i Chicago den  

 syvende december 1944 skal anvendes mellem de kontraherende parter som om  

 begge kontraherende parter havde accepteret overenskomsten.
Artikel 3 Udpegelse af luftfartsselskab 1. Hver kontraherende part skal have ret til  

 skriftligt over for den anden kontraherende part at udpege et  

 luftfartsselskab med det formål at drive den aftalte trafik på de angivne  

 ruter.
 2. Ved modtagelsen af meddelelsen om en sådan  

 udpegelse skal den anden kontraherende part under forbehold af bestemmelserne  

 i denne artikels stk. 3 og 4 ufortøvet give det udpegede luftfartsselskab den  

 behørige driftstilladelse.
 3. Den ene kontraherende parts luftfartsmyndigheder  

 kan forlange, at det luftfartsselskab, som er udpeget af den anden  

 kontraherende part, over for dem godtgør, at det er i stand til at opfylde de  

 krav, der er foreskrevet i henhold til de love og bestemmelser, som af  

 sådanne myndigheder normalt og med rimelighed anvendes på udførelse af  

 international lufttrafik i overensstemmelse med konventionens bestemmelser.
 4. Hver kontraherende part skal være berettiget til at  

 nægte at give den i denne artikels stk. 2 omhandlede driftstilladelse eller  

 til at opstille sådanne betingelser, som den måtte anse for påkrævede for et  

 udpeget luftfartsselskabs udøvelse af de i artikel 2 omhandlede rettigheder,  

 i ethvert tilfælde, hvor nævnte kontraherende part ikke finder det godtgjort,  

 at en væsentlig del af ejendomsretten til og den effektive kontrol med dette  

 luftfartsselskab beror hos den kontraherende part, som har udpeget  

 luftfartsselskabet, eller hos dens statsborgere.
 5. Når et luftfartsselskab er blevet således udpeget  

 og bemyndiget, kan det begynde at drive den aftalte trafik, forudsat, at en  

 takst, der er fastsat i overensstemmelse med bestemmelserne i denne  

 overenskomsts artikel 10, er i kraft for så vidt angår denne trafik.
Artikel 4 Tilbagekaldelse, suspension og pålæggelse af betingelser 1. Hver kontraherende part skal være berettiget til at  

 tilbagekalde en driftstilladelse eller til at suspendere den anden  

 kontraherende parts udpegede luftfartsselskabs udøvelse af de i denne  

 overenskomsts artikel 2 angivne rettigheder, eller til at pålægge sådanne  

 betingelser, som den måtte anse for påkrævede for udøvelsen af disse  

 rettigheder:
 2. Medmindre øjeblikkelig tilbagekaldelse, suspension  

 eller pålæggelse af de i denne artikels stk. 1 omhandlede betingelser er  

 nødvendig for at forebygge yderligere overtrædelser af love eller  

 bestemmelser, skal denne ret kun gøres gældende efter drøftelse med den anden  

 kontraherende part.
Artikel 5 Afgifter for benyttelse af lufthavne og faciliteter 1. De afgifter, der inden for hver kontraherende parts  

 territorium pålægges luftfartøjer tilhørende den anden kontraherende parts  

 udpegede luftfartsselskab for benyttelse af lufthavne og andre  

 luftfartsfaciliteter, skal ikke være højere end de afgifter, der pålægges  

 luftfartøjer tilhørende det nationale luftfartsselskab, som driver lignende  

 international lufttrafik.
 2. Ingen af de kontraherende parter vil give dens eget  

 eller andre luftfartsselskaber fortrinsret frem for den anden kontraherende  

 parts udpegede luftfartsselskab ved anvendelse af dens told-, indvandrings-,  

 karantæne- og lignende bestemmelser eller ved brug af internationale  

 lufthavne, luftveje og andre faciliteter under dens kontrol.
Artikel 6 Fritagelse for told og andre afgifter 1. Luftfartøjer, der benyttes i international trafik  

 af de af begge kontraherende parter udpegede luftfartsselskaber, såvel som  

 deres sædvanlige udstyr, beholdninger af brændstof og smøreolie samt  

 luftfartøjsforråd (herunder levnedsmidler, drikkevarer og tobak) om bord i  

 disse luftfartøjer skal ved ankomsten til den anden kontraherende parts  

 territorium være fritaget for samtlige toldafgifter, undersøgelsesgebyrer og  

 andre afgifter eller skatter under forudsætning af, at sådant udstyr og  

 sådanne forsyninger forbliver om bord i luftfartøjet, indtil de genudføres  

 eller forbruges på den del af flyvningen, der udføres over dette territorium.
 2. Fritaget for de samme afgifter og skatter, med  

 undtagelse af gebyrer for den ydede tjeneste, er desuden:
 De ovenfor under pkt. a), b) og c) omhandlede materialer kan forlanges  

 opbevaret under toldopsyn eller -kontrol.
Artikel 7 Opbevaring af luftfartøjsudstyr og forsyninger Det sædvanlige luftfartøjsudstyr såvel som de materialer og forsyninger,  

 som beholdes om bord i luftfartøjer tilhørende den ene kontraherende part,  

 kan kun udlosses på den anden kontraherende parts territorium med tilladelse  

 fra dette territoriums toldmyndigheder.
I så fald kan de undergives nævnte  

 myndigheders opsyn, indtil de genudføres eller på anden måde afhændes i  

 overensstemmelse med toldvedtægterne.
Artikel 8 Bestemmelser for indrejse, indførsel og klarering Passagerer i transit gennem en af de kontraherende parters territorium  

 skal kun underkastes en meget forenklet form for toldbehandling og  

 immigrationskontrol.
Bagage og fragt i direkte transit skal fritages for  

 toldafgifter og andre lignende skatter.
Artikel 9 Bestemmelser vedrørende kapacitet 1. Der skal være rimelig og lige adgang for hver  

 kontraherende parts udpegede luftfartsselskab til at drive lufttrafik på  

 enhver rute, der er angivet i overensstemmelse med denne overenskomsts  

 artikel 2.
 2. Ved driften af den aftalte lufttrafik på de ruter,  

 som er angivet i overensstemmelse med denne overenskomsts artikel 2, skal  

 hver af de kontraherende parters udpegede luftfartsselskab tage hensyn til  

 det af den anden kontraherende part udpegede luftfartsselskabs interesser,  

 således at den lufttrafik, som sidstnævnte luftfartsselskab driver på ruterne  

 som helhed eller på dele deraf, ikke påvirkes på utilbørlig måde.
3. Den aftalte lufttrafik, der udføres af et udpeget  

 luftfartsselskab, skal have det primære formål at tilvejebringe en kapacitet,  

 der er tilstrækkelig for de løbende og med rimelighed forventede behov med  

 hensyn til befordring af passagerer, post og fragt kommende fra eller bestemt  

 for territoriet tilhørende den kontraherende part, som har udpeget  

 luftfartsselskabet.
Det af en kontraherende part udpegede luftfartsselskabs  

 ret til på en plads på den anden kontraherende parts territorium at optage  

 eller afsætte international trafik bestemt for eller kommende fra tredjelande  

 skal være i overensstemmelse med principperne om, at sådan kapacitet skal  

 være afpasset efter:
Artikel 10 Takster 1. De takster, som skal anvendes af den ene  

 kontraherende parts udpegede luftfartsselskab for befordring til eller fra  

 den anden kontraherende parts territorium, skal fastsættes på et rimeligt  

 niveau under behørig hensyntagen til alle i betragtning kommende faktorer,  

 herunder driftsomkostninger, rimelig fortjeneste og andre luftfartsselskabers  

 takster.
 2. De i denne artikels stk. 1 omhandlede takster skal  

 så vidt muligt aftales mellem de udpegede luftfartsselskaber efter samråd med  

 andre luftfartsselskaber, der beflyver hele ruten eller en del heraf, og en  

 sådan aftale skal, hvor det er muligt, indgås under anvendelse af Den  

 internationale Sammenslutning af Luftfartsselskabers fremgangsmåde for  

 fastsættelse af takster.
3. De således aftalte takster skal forelægges de  

 kontraherende parters luftfartsmyndigheder til godkendelse mindst tres dage  

 før den foreslåede dato for deres ikrafttræden.
I særlige tilfælde kan denne  

 tidsfrist forkortes, forudsat at de nævnte myndigheder samtykker heri.
4. Denne godkendelse kan gives udtrykkeligt.
Hvis  

 ingen af luftfartsmyndighederne har gjort indvendinger inden tredive dage  

 efter forelæggelsesdatoen i overensstemmelse med denne artikels stk. 3, skal  

 disse takster anses for godkendt.
I tilfælde af, at forelæggelsesfristen  

 forkortes, som omtalt i stk. 3, kan luftfartsmyndighederne aftale, at den  

 frist, inden for hvilken enhver indvending skal fremsættes, skal være under  

 tredive dage.
 5. Såfremt der ikke kan opnås enighed om en takst i  

 overensstemmelse med denne artikels stk. 2, eller såfremt en  

 luftfartsmyndighed i løbet af den periode, som gælder i henhold til denne  

 artikels stk. 4, underretter den anden luftfartsmyndighed om, at den har  

 indvendinger imod nogen takst, der er aftalt i henhold til bestemmelserne i  

 stk. 2, skal de kontraherende parters luftfartsmyndigheder søge at fastsætte  

 taksten ved indbyrdes aftale.
 6. Såfremt luftfartsmyndighederne ikke kan blive enige  

 om nogen takst, der er forelagt dem i henhold til denne artikels stk. 3 eller  

 om fastsættelsen af en takst i henhold til denne artikels stk. 5, skal  

 tvisten afgøres i overensstemmelse med bestemmelserne i denne overenskomsts  

 artikel 18.
7. En i overensstemmelse med bestemmelserne i denne  

 artikel fastsat takst skal forblive i kraft, indtil en ny takst er blevet  

 fastsat.
En takst skal dog ikke i medfør af nærværende stykke have fortsat  

 gyldighed i mere end tolv måneder ud over den dato, på hvilken dens gyldighed  

 ellers skulle være ophørt.
Artikel 11 Finansielle bestemmelser Hver kontraherende part forpligter sig til at tilstå den anden part fri  

 overførsel til den officielle kurs af de på dens territorium opnåede  

 indtægter, som overstiger udgifterne, i forbindelse med befordring af  

 passagerer, bagage, postforsendelser og fragt, udført af den anden  

 kontraherende parts udpegede luftfartsselskab.
Såfremt betalingssystemet  

 mellem de kontraherende parter er underkastet en særlig aftale, skal denne  

 aftale finde anvendelse.
Artikel 12 Udveksling af statistik Hver af de kontraherende parters luftfartsmyndigheder skal efter anmodning  

 fra den anden kontraherende parts luftfartsmyndigheder tilsende sidstnævnte  

 sådanne periodiske eller andre statistiske oplysninger, som med rimelighed  

 kan forlanges med henblik på en bedømmelse af den kapacitet, der af den  

 første kontraherende parts udpegede luftfartsselskab indsættes i den aftalte  

 trafik.
 Sådanne oplysninger skal omfatte samtlige data, der er nødvendige for at  

 fastslå omfanget af den trafik, som luftfartsselskabet befordrer i den  

 aftalte trafik (samt oprindelses- og bestemmelsessted for sådan trafik).
Artikel 13 Agentur og repræsentanter for luftfartsselskaber Det luftfartsselskab, der udpeges af hver kontraherende part, må oprette  

 og opretholde sit agentur og ansætte sit personale til sine  

 forretningshandlinger i lufthavnene og byerne på den anden kontraherende  

 parts territorium.
Det samlede antal af funktionærer og antallet af  

 repræsentanter udpeget af hvert luftsfartsselskab blandt dets borgere skal  

 være aftalt mellem de kontraherende parters luftfartsmyndigheder.
Artikel 14 Godkendelse af fartplaner Det luftfartsselskab, der er udpeget af hver af de kontraherende parter,  

 skal senest tres (60) dage før påbegyndelsen af driften oversende sit  

 trafikprogram til den anden kontraherende parts luftfartsmyndigheder.  

 Programmet skal omfatte hyppigheden af trafikken og de flytyper, der vil  

 blive anvendt.
 Tidstabellerne skal tilstilles den anden kontraherende parts  

 luftfartsmyndigheder til godkendelse mindst tredive (30) dage før  

 påbegyndelsen af driften.
 Enhver ændring foretaget på et senere tidspunkt skal meddeles  

 luftfartsmyndighederne.
Artikel 15 Konsultationer 1. I det nære samarbejdes ånd skal de kontraherende  

 parters luftfartsmyndigheder fra tid til anden rådføre sig med hinanden med  

 henblik på at sikre, at bestemmelserne i denne overenskomst og tillægget  

 dertil gennemføres og overholdes på tilfredsstillende måde.
 2. Hver kontraherende part kan anmode om konsultation,  

 som kan ske mundtligt eller skriftligt og skal påbegyndes inden for en  

 periode af halvfems (90) dage efter modtagelsen af anmodningen, medmindre  

 begge kontraherende parter er enige om en forlængelse af denne periode.
Artikel 16 Ændringer 1. Såfremt en af de kontraherende parter finder det  

 ønskeligt at ændre nogen bestemmelse i denne overenskomst, bortset fra dens  

 tillæg, kan den anmode om konsultation med den anden kontraherende part.
En  

 sådan konsultation, som kan foregå mundtligt eller skriftligt, skal  

 påbegyndes inden for et tidsrum af halvfems (90) dage efter modtagelsen af  

 anmodningen, medmindre begge kontraherende parter enes om en forlængelse af  

 denne periode.
Alle ændringer, hvorom der således er opnået enighed, træder i  

 kraft, når de er blevet bekræftet ved udveksling af diplomatiske noter.
 2. Ændringer i tillægget til denne overenskomst kan  

 foretages ved direkte aftale mellem de kontraherende parters kompetente  

 luftfartsmyndigheder.
Artikel 17 Overensstemmelse med multilaterale konventioner Denne overenskomst og dens tillæg vil blive ændret således, at de bringes  

 i overensstemmelse med enhver multilateral konvention, som måtte blive  

 bindende for begge kontraherende parter.
Artikel 18 Bilæggelse af tvister 1. Såfremt der mellem de kontraherende parter opstår  

 nogen tvist angående fortolkningen eller anvendelsen af denne overenskomst,  

 skal de kontraherende parter i første instans søge at bilægge den ved  

 forhandling.
2. Dersom det ikke lykkes de kontraherende parter at  

 opnå en ordning ved forhandling, kan tvisten efter anmodning af en af de  

 kontraherende parter forelægges til afgørelse ved en domstol bestående af tre  

 voldgiftsmænd, af hvilke hver kontraherende part udpeger en, og den tredje  

 vælges af de to således udpegede.
Hver kontraherende part skal udpege en  

 voldgiftsmand inden for et tidsrum af tres dage fra datoen for den ene  

 kontraherende parts modtagelse af en af den anden kontraherende part ad  

 diplomatisk vej fremsendt meddelelse, hvori der anmodes om tvistens afgørelse  

 ved voldgift, og den tredje voldgiftsmand skal udpeges inden for et  

 yderligere tidsrum af tres dage.
Såfremt en af de kontraherende parter  

 undlader at udpege en voldgiftsmand inden for det angivne tidsrum, eller  

 såfremt den tredje voldgiftsmand ikke udpeges inden for det angivne tidsrum,  

 kan præsidenten for Rådet i Organisationen for international civil Luftfart  

 af hver kontraherende part anmodes om at udpege en eller flere voldgiftsmænd  

 efter behov.
I så fald skal den tredje voldgiftsmand være statsborger i et  

 tredjeland og fungere som formand for voldgiftsorganet.
 3. De kontraherende parter forpligter sig til at rette  

 sig efter enhver i henhold til denne artikels stk. 2 afsagt kendelse.
Artikel 19 Opsigelse Hver kontraherende part kan når som helst give den anden kontraherende  

 part meddelelse om sin beslutning om at bringe denne overenskomst til ophør;  

 en sådan meddelelse skal samtidig gives Organisationen for international  

 civil Luftfart.
I så fald skal denne overenskomst ophøre tolv (12) måneder  

 efter datoen for den anden kontraherende parts modtagelse af opsigelsen,  

 medmindre opsigelsen efter aftale trækkes tilbage før denne periodes udløb.  

 Såfremt den anden kontraherende part undlader at anerkende modtagelsen, skal  

 opsigelsen anses som modtaget fjorten (14) dage efter, at Organisationen for  

 international civil Luftfart har modtaget meddelelsen.
Artikel 20 Registrering Denne overenskomst skal registreres hos Organisationen for international  

 civil Luftfart.
Artikel 21 Ikrafttræden Denne overenskomst skal træde foreløbigt i kraft på undertegnelsesdatoen  

 og endeligt efter, at de kontraherende parter har informeret hinanden ad  

 diplomatisk vej om, at deres forfatningsmæssige bestemmelser er blevet  

 opfyldt.
 Til bekræftelse heraf har undertegnede, som er behørigt bemyndiget dertil  

 af deres respektive regeringer, underskrevet denne overenskomst.
 Udfærdiget i to eksemplarer i Dar es Salaam idag den 3. november 1978 på  

 engelsk.
Finn Thilsted For Kongeriget Danmarks regering A.H.
Jamal For Den forenede Republik Tanzanias regering TILLÆG 1. sektion Ruter, der skal beflyves af Kongeriget Danmarks regerings udpegede luftfartsselskab ------------------------------------------------------------------ --------------------------------------------------------------------- Bem.:
 1. Det udpegede luftfartsselskab kan undlade at lande  

 på en hvilken som helst plads på en hvilken som helst af de flyvninger, der  

 er angivet i overensstemmelse med dette tillæg, forudsat at flyvningen udgår  

 fra en plads inden for de skandinaviske lande.
 2. Pladser, på hvilke 5. frihedsrettigheder kan  

 udøves, skal aftales særskilt mellem luftfartsmyndighederne.
2. sektion Ruter, der skal beflyves af Den forenede Republik Tanzanias regerings  

 udpegede luftfartsselskab --------------------------------------------------------------------- -------------------------------------------------------------------- Bem.:
 1. Det udpegede luftfartsselskab kan undlade at lande  

 på en hvilken som helst plads på en hvilken som helst af de flyvninger, der  

 er angivet i overensstemmelse med dette tillæg, forudsat at flyvningen udgår  

 fra en plads inden for Tanzanias territorium.
 2. Pladser, på hvilke 5. frihedsrettigheder kan  

 udøves, skal aftales særskilt mellem luftfartsmyndighederne.
Den 3. november 1978 Deres Excellence, Under henvisning til den i dag mellem Danmarks regering og Den forenede  

 Republik Tanzanias regering underskrevne overenskomst har jeg den ære at  

 meddele, at den danske regering i overensstemmelse med overenskomstens  

 artikel 3 udpeger Det Danske Luftfartsselskab (DDL) til at drive de ruter,  

 der er angivet i det til overenskomsten knyttede tillæg.
 I denne forbindelse har jeg den ære på min regerings vegne at bekræfte  

 følgende aftale, truffet under de forhandlinger, som er gået forud for  

 overenskomstens undertegnelse:
Modtag, Deres Excellence, forsikringerne om min mest udmærkede højagtelse.
Finn Thilsted Charge d'affaires a.i.
Hr.
A.
H.
Jamal, M.P., Minister for kommunikation og transport Postbox 9144 Dar es Salaam Deres Excellence, Den forenede Republik Tanzanias regerings luftfartsmyndigheder bevidner  

 Kongeriget Danmarks regerings luftfartsmyndigheder sin højagtelse og udpeger  

 i medfør af artikel tre (3) herved Air Tanzania Corporation, et  

 fællesforetagende, som fuldt ud ejes og kontrolleres af Den forenede Republik  

 Tanzanias regering og dens statsborgere, med henblik på udnyttelse af  

 trafikrettigheder, som behørigt er udvekslet i medfør af den bilaterale  

 luftfartsoverenskomst, der undertegnedes i Dar es Salaam den 3. november  

 1978.
 Den forende Republik Tanzanias regerings luftfartsmyndigheder benytter  

 denne lejlighed til over for Kongeriget Danmarks regerings  

 luftfartsmyndigheder at forny forsikringerne om deres mest udmærkede  

 højagtelse.
Dar es Salaam 3. november 1978 A.
H.
Jamal Minister for kommunikation og transport Overenskomsten trådte midlertidigt i kraft ved undertegnelsen den 3.
november 1978 og trådte i medfør af artikel 21 endeligt i kraft den 7. august 1981.
