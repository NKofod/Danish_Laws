Fremsat den 13. januar 2004 af  

 Anne Grete Holmsgaard (SF), Margrete Auken (SF) og  

 Aage Frandsen (SF) Forslag til folketingsbeslutning om revision af Euratom-traktatens bestemmelser og afvikling  

 af traktatens bestemmelser vedrørende fremme af nuklear energi Folketinget opfordrer regeringen til:
 1.  

 	  

    

 Aktivt at arbejde  

 for, at Euratom-traktatens låneramme ikke udvides økonomisk, ikke anvendes  

 til  

 nye atomkraftværker, forlængelse af eksisterende anlægs funktionsperiode  

 eller  

 til færdiggørelse af atomkraftværker.
 2.  

 	  

    

 At informere EUs  

 formandskab om, at Danmark støtter Østrigs og Irlands ønske om at få skabt  

 tilslutning blandt medlemslandene til revision af Euratom-traktaten.
Bemærkninger til forslaget Hensigten med nærværende beslutningsforslag er for det  

 første at få Danmark til at bakke op om, at Euratoms låneramme ikke udvides,  

 så  

 der reelt sættes en stopper for, at traktaten kan bruges til planerne om at  

 færdiggøre eller udbygge a-kraft ved hjælp af Euratom-lån, og for det andet  

 at  

 få påbegyndt arbejdet med at søge tilslutning blandt medlemslandene til en  

 revision af den stærkt forældede Euratom-traktat.
Punkt 2 i forslaget  

 vedrører  

 således ikke de aktuelle forhandlinger om forslaget til forfatningstraktat.
 Euratom-traktaten bør ophæves og erstattes af moderne traktatbestemmelser,  

 som har til formål at optimere sikkerheden ved eksisterende værker, og ved  

 dekommissionering at fremme udfasningen af atomkraft, minimere  

 affaldsmængderne, ophæve atomkraftens konkurrenceforvridning af  

 energimarkedet  

 og sikre offentlig indsigt.
 Euratom-traktaten, der blev undertegnet i 1957, indeholder  

 formål og bestemmelser, som i dag er stærkt forældede, ikkebæredygtige og  

 udemokratiske, og som forvrider vilkårene på energi- og elmarkedet.  

  Traktaten er aldrig blevet ændret  

 substansmæssigt.
Euratom-traktaten er vedhæftet det nuværende  

 forfatningstraktatudkast som en protokol.
Som ved tidligere ændringer af  

 EU-traktaten er der for Euratom-traktatens vedkommende tale om en  

 videreførelse  

 af status quo.
I 5 af de oprindelige 6 EU-lande, i 11 ud af de nuværende  

 15 EU-lande og i 16 ud af de kommende 25 medlemslande anses atomkraft ikke  

 for  

 at være bæredygtig eller ønskelig.
I Danmark er det senest slået fast i  

 regeringens nationale strategi for bæredygtig udvikling, at: »Atomkraft anses  

 ikke for at være en bæredygtig energikilde«                                  .
 Blandt de oprindelige 6 Euratom-lande er det alene  

 Frankrig, som vil udbygge atomkraften, blandt EU-15 desuden Finland og blandt  

 EU-25 desuden Litauen og muligvis Slovenien, Slovakiet, Rumænien og Tjekkiet,  

 som er de fem nye EU-lande, der i dag har atomkraft.
 I EU-15 er 7 EU-lande uden atomkraft: Danmark, Østrig,  

 Irland, Portugal, Grækenland, Luxembourg og Italien, 4 lande har besluttet  

 sig  

 for at afvikle atomkraft: Tyskland, Sverige, Belgien og Holland, og 2 lande  

 har  

 ikke besluttet sig for atomkraftens fremtid: Storbritannien og Spanien.
Euratom-traktaten, der er det primære retsgrundlag for  

 fremme af atomkraft, kan føre til forvridning af energimarkedet.
Den britiske  

 regering har eksempelvis givet British Energy (BE) tilsagn om statstøtte på  

 foreløbig 35 mia. kr.
BE er i store finansielle vanskeligheder på grund af  

 urentabel atomkraft.
Europa-Kommissionen diskuterer i øjeblikket, om  

 statsstøtten til BE er traktatstridig eller ikke.  

  Spørgsmålet  

 afgøres af, om Euratom-traktaten står over reglerne om statsstøtte.
I så fald  

 er støtten ikke traktatstridig.
De seneste tre EU-budgetter til nuklear forskning er på i  

 alt 3,8 mia. euro, hvilket er mere end de resterende  

 energiforskningsprogrammer  

 tilsammen.
Nuklear forskning tegner sig for 60 pct. af  

 energiforskningsbudgettet under 6. rammeprogram.
 En uændret fortsættelse af Euratom-traktaten i et EU med 25  

 lande kan betyde en kraftig udvidelse af en ikkebæredygtig energiform og  

 massive fejlinvesteringer af EU-midler, statsmidler og elforbrugernes penge.
Bemærkninger til forslagets enkelte bestemmelser Til nr. 1 Ifølge Euratoms lånefacilitet kan Kommissionen yde  

 lavrentelån til  og kun til  atomkraftprojekter.  

  Andre  

 energiprojekter er henvist til normale lån på det åbne marked.  

 Lånefaciliteten  

 blev udvidet i 1990 til 4 mia. euro.  

  Der  

 er i dag tilsammen anvendt og afsat i alt ca. 3,8 mia. euro inden for  

 lånerammen, og Kommissionen foreslår nu rammen udvidet til 6 mia. euro.
 For låntagere med hjemsted i EU-15 ydes Euratom-lån til  

 projekter i EU-landene vedrørende industriel fremstilling af elektricitet på  

 atomkraftværker og industrielle brændselsescyklusanlæg.
For låntagere med hjemsted i tredjelande kan kun  

 investeringer i Armenien, Bulgarien, Tjekkiet, Ungarn, Litauen, Rumænien,  

 Rusland, Slovakiet, Slovenien og Ukraine komme i betragtning.
Projekter i  

 disse  

 lande skal primært sigte på at forbedre sikkerheden ved og effektiviteten af  

 atomkraftværker og nukleare brændselscyklusanlæg i drift eller under  

 opførelse.  

 Lånene til projekter i landene uden for det nuværende EU kan også vedrøre  

 afvikling af anlæg.
Euratom kan ikke direkte finansiere nye atomkraftanlæg,  

 men  

 Finland, Frankrig og Litauen arbejder for øjeblikket aktivt for at udvide  

 Euratoms låneramme til at omfatte opførelse af nye atomkraftværker.
Til nr. 2 Europa-Parlamentet har den 24. september 2003 foreslået  

 ophævelse af de paragraffer og bestemmelser i Euratom-traktaten, som fremmer  

 atomkraft, og som udelukker demokratiske beslutningsprocesser.  

  Afgørelser i henhold til  

 Euratom-traktaten tages i dag i enstemmighed efter høring af  

 Europa-Parlamentet.
 Østrigs parlament har i oktober 2003 støttet den østrigske  

 regerings forslag om en gennemgribende revision af Euratom-traktaten.  

  Forslaget berører ikke  

 forhandlingerne om teksten i den forfatningstraktat, som nu er under  

 forhandling.
 Den irske regering har den 18. november 2003 meddelt det  

 italienske formandskab, at Irland støtter det østrigske forslag.
Skriftlig fremsættelse Anne Grete Holmsgaard  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om revision af Euratom-traktatens bestemmelser og  

 afvikling af traktatens bestemmelser vedrørende fremme af nuklear energi.
(Beslutningsforslag nr.
B 101).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Optryk af Euratom-traktatens præambel og afsnit I TRAKTAT  

  

 OM OPRETTELSE AF  

  

 DET EUROPÆISKE ATOMENERGIFÆLLESSKAB  

  

 (EURATOM) HANS MAJESTÆT BELGIERNES KONGE, PRÆSIDENTEN FOR  

 FORBUNDSREPUBLIKKEN TYSKLAND, PRÆSIDENTEN FOR DEN FRANSKE REPUBLIK,  

 PRÆSIDENTEN  

 FOR DEN ITALIENSKE REPUBLIK, HENDES KONGELIGE HØJHED STORHERTUGINDEN AF  

 LUXEMBOURG, HENDES MAJESTÆT DRONNINGEN AF NEDERLANDENE, SOM ER SIG BEVIDST, at kerneenergien udgør en væsentlig  

 kilde til sikring af produktionens udvikling og fornyelse og vil kunne fremme  

 fredens sag, SOM ER OVERBEVIST OM, at alene en omgående fælles  

 indsats kan føre til resultater, som er i overensstemmelse med deres landes  

 skabende kraft, SOM HAR SAT SIG FOR at skabe betingelserne for  

 udviklingen af en stærk kerneenergiindustri, der vil kunne stille store  

 mængder  

 energi til rådighed og medvirke til en modernisering af teknikken, samt på  

 talrige andre områder bidrage til deres folks velstand, SOM TILSTRÆBER, at der gennemføres sådanne  

 beskyttelsesforanstaltninger, der vil fjerne farerne for deres befolkningers  

 liv og sundhed, SOM ØNSKER at optage andre lande i dette arbejde og at  

 samarbejde med de internationale organisationer, der er beskæftiget med  

 udviklingen af den fredelige udnyttelse af atomenergi, HAR VEDTAGET at oprette et Europæisk  

 Atomenergifællesskab (Euratom) og har med det mål for øje udpeget som  

 befuldmægtigede:
 HANS MAJESTÆT BELGIERNES KONGE:
PaulHenri SPAAK, udenrigsminister, Baron J.
Ch.
SNOY ET D'OPPUERS, generalsekretær i  

 Økonomiministeriet, formand for den belgiske delegation ved  

 regeringskonferencen, PRÆSIDENTEN FOR FORBUNDSREPUBLIKKEN TYSKLAND:
Doktor Konrad ADENAUER, forbundskansler, Professor, Dr.
Walter HALLSTEIN, statssekretær i  

 Udenrigsministeriet, PRÆSIDENTEN FOR DEN FRANSKE REPUBLIK:
Christian PINEAU, udenrigsminister, Maurice FAURE, statssekretær i Udenrigsministeriet, PRÆSIDENTEN FOR DEN ITALIENSKE REPUBLIK:
Antonio SEGNI, ministerpræsident, Professor Gaetano MARTINO, udenrigsminister, HENDES KONGELIGE HØJHED STORHERTUGINDEN AF LUXEMBOURG:
Joseph BECH, stats og udenrigsminister, Lambert SCHAUS, ambassadør, formand for den luxembourgske  

 delegation ved regeringskonferencen, HENDES MAJESTÆT DRONNINGEN AF NEDERLANDENE:
Joseph LUNS, udenrigsminister, J.
LINTHORST HOMAN, formand for den nederlandske delegation  

 ved regeringskonferencen, SOM, efter at de har udvekslet deres fuldmagter og  

 fundet dem i god og behørig form, er blevet enige om følgende bestemmelser:
AFSNIT I Fællesskabets opgaver Artikel 1 Ved denne traktat opretter DE HØJE KONTRAHERENDE PARTER  

 indbyrdes et EUROPÆISK ATOMENERGIFÆLLESSKAB (Euratom).
 Fællesskabet har til opgave gennem skabelsen af de  

 nødvendige betingelser for den hurtige dannelse og udvikling af en  

 kerneenergiindustri at bidrage til højnelse af levestandarden i  

 medlemsstaterne  

 og til udvikling af forbindelserne med andre lande.
Artikel 2 Til opfyldelse af sin opgave skal Fællesskabet under de  

 i denne traktat foreskrevne betingelser:
a.  

 	  

    

 udvikle forskningen  

 og sikre udbredelsen af teknisk viden b.  

 	  

    

 indføre ensartede  

 sikkerhedsnormer til beskyttelse af befolkningens og arbejdstagernes sundhed  

 og  

 overvåge deres anvendelse c.  

 	  

    

 lette investeringer  

 og, særligt ved at støtte virksomhedernes initiativ, sikre oprettelsen af  

 sådanne væsentlige anlæg, som er nødvendige for kerneenergiens udvikling i  

 Fællesskabet d.  

 	  

    

 sørge for  

 regelmæssig og ligelig forsyning med malme og nukleart brændsel til alle  

 brugere i Fællesskabet e.  

 	  

    

 ved passende kontrol  

 garantere, at nukleart materiale ikke anvendes til andre formål end dem, det  

 er  

 bestemt til f.  

 	  

    

 udøve den  

 ejendomsret til specielle fissile materialer, som det har fået tillagt g.  

 	  

    

 sikre store  

 afsætningsmuligheder og adgang til den bedst mulige teknik gennem dannelsen  

 af  

 et fælles marked for særligt materiel og udstyr, gennem fri bevægelighed for  

 kapital til investeringer på kerneenergiens område og gennem fri ret til  

 beskæftigelse for specialister inden for Fællesskabet h.  

 	  

    

 med andre lande og  

 med internationale organisationer oprette enhver forbindelse, der kan fremme  

 udviklingen af kerneenergiens fredelige anvendelse.
Artikel 3 1. De opgaver, der påhviler Fællesskabet, varetages af   

 	  

    

 et EUROPAPARLAMENT   

 	  

    

 et RÅD   

 	  

    

 en KOMMISSION   

 	  

    

 en DOMSTOL   

 	  

    

 en REVISIONSRET.
 Hver institution handler inden for rammerne af de  

 beføjelser, som er tillagt den ved denne traktat.
 2. Rådet og Kommissionen bistås af et Økonomisk og  

 Socialt Udvalg med rådgivende funktioner.
