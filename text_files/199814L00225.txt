Betænkning afgivet af Skatteudvalget den 9. december  

 1998 Betænkning over Forslag til lov om ændring af  

 forskellige skattelove (International beskatning af udbytter og aktieavancer  

 m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget  

 skriftlige henvendelser fra:
BDO Skat, Erhvervenes Skattesekretariat, Ernst & Young og Lego A/S.
 Der er af skatteministeren stillet ændringsforslag, hvorom der  

 henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Dansk Folkepartis, Centrum-Demokraternes, Det  

 Radikale Venstres, Fremskridtspartiets og Kristeligt Folkepartis medlemmer af  

 udvalget) lovforslaget til vedtagelse med de stillede  

 ændringsforslag.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Mindretallet vil stemme imod de stillede  

 ændringsforslag.
Ændringsforslag Af	skatteministeren, tiltrådt af et flertal (S, V,  

 KF, DF, CD, RV, FP og KRF):
Til § 1 1) Før nr. 1 indsættes som nyt nummer:
»01. I § 2, stk. 1, litra a, ændres »jf. dog stk.  

 6* til: +jf. dog stk. 5«.« 2) I den under nr. 9 foreslåede affattelse af § 19,  

 stk. 1, affattes 2. pkt. således:
»For indkomst omhandlet i § 32 udgør skatten den i  

 § 17, stk. 1, fastsatte sats.« 3) I den under nr. 11 foreslåede affattelse af §  

 32, stk. 2, affattes 1. pkt. således:
»Datterselskabets virksomhed anses for i væsentlig  

 grad at være af finansiel karakter, hvis mindst  

 331/3 pct. af dets indtægter stammer fra  

 finansiel virksomhed eller fra forsikringsvirksomhed, eller hvis  

 handelsværdien af dets finansielle aktiver udgør mindst  

 331/3 pct. af handelsværdien af selskabets  

 samlede aktiver.« Til § 5 4) Efter nr. 1 indsættes som nyt nummer:
 »01. § 2 a, stk. 2, nr. 1, affattes således:
»1)	at virksomheden i selskabet m.v. i væsentlig grad har  

 været af finansiel karakter, jf. selskabsskattelovens § 32, stk. 2,  

 og«.« Til § 9 5) Efter nr. 1 indsættes som nyt nummer:
 »01. § 65, stk. 5, affattes således:
»Stk. 5. Der indeholdes ikke udbytteskat i udbytte,  

 som et selskab, der er hjemmehørende i udlandet, modtager fra et  

 selskab, der er hjemmehørende her i landet, når det  

 pågældende udbytte ikke er omfattet af skattepligten, jf.  

 selskabsskattelovens ' 2, stk. 1,  

 litra c.«« Til § 10 6) I stk. 5 ændres »ligningslovens §  

 16 H, som affattet ved denne lovs § 3, nr. 2-3« til: »ligningslovens § 16 H,  

 som ændret ved denne lovs § 3, nr. 2-4«.
Bemærkninger Til nr. 1 Der er tale om en teknisk konsekvensændring.
Til nr. 2 I lovforslaget er skatten af CFC-indkomst fra  

 andelsforeninger m.v. foreslået fastsat til 34 pct. svarende til den  

 almindelige selskabsskattesats.
Det foreslås, at der i stedet teknisk  

 henvises til den bestemmelse, hvor selskabsskattesatsen er fastsat.
Til nr. 3 Den foreslåede ændring er en aftale med  

 Venstre og Det Konservative Folkeparti.
Til nr. 4 Der er tale om en teknisk konsekvensændring med det  

 formål at bringe ordlyden i aktieavancebeskatningslovens ' 2 a, stk. 1 og 2, i overensstemmelse med  

 hinanden.
Til nr. 5 Ændringsforslaget er en konsekvens af, at  

 skattepligten for udbytter fra danske datterselskaber til udenlandske  

 moderselskaber bortfalder.
Til nr. 6 Ændringen er af lovteknisk karakter.
