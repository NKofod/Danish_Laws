I.
Generelle bestemmelser Et-årig GSK for flygtninge har til formål at sikre de studerende faglige  

 forudsætninger for et videregående studieforløb, samt at give undervisning i  

 dansk sprog, nyere kultur og historie for at bidrage til den fortsatte  

 integration i det danske samfund.
 Optagelse ved de 1-årige GSK for flygtninge er betinget af at ansøgere:
- har haft 12 års skolegang i hjemlandet - har aflagt en eksamen med et indhold af matematik der kan jævnføres med  

 matematikindholdet i en dansk studentereksamen fra matematisk linie - har modtaget mindst 4 års undervisning i engelsk - har aflagt folkeskolens afgangsprøve i dansk med mindst 6 i alle  

 discipliner eller bestået danskprøve 2 eller har forkundskaber svarende  

 hertil.
 Optagelse er endvidere betinget af at ansøgeren ud fra personlige og  

 faglige forudsætninger må forventes at kunne fuldføre undervisningen på  

 normal tid.
Afgørelse om optagelse træffes af rektor/forstander for den skole/kursus  

 hvor der søges om optagelse.
Kurset indkalder ansøgeren til en samtale forud  

 for afgørelsen om optagelse.
 Ved henvisning til en anden skole/kursus er rektors/forstanders afgørelse  

 om optagelse bindende for den skole/kursus der henvises til.
 Skoler/kurser hvor der undervises flygtninge ved 1-årig GSK, informerer  

 ved orienteringsmøder om undervisningen og om betingelser for optagelse.
Ved undervisningens start skal læreren enten sammen med de studerende  

 udarbejde en plan for arbejdet i efterårshalvåret eller gøre de studerende  

 bekendt med en sådan plan.
For de senere faser i undervisningen gælder at  

 læreren og de studerende i fællesskab planlægger arbejdet.
Læreren og de  

 studerende drøfter regelmæssigt undervisningen.
 Eksamensopgivelser udvælges i samråd med de studerende.
De studerende har pligt til at følge undervisningen i alle fag, herunder  

 aflevere de skriftlige arbejder, der forlanges.
Tilsidesættelse heraf  

 medfører normalt henvisning til at aflægge eksamen på særlige vilkår som  

 selvstuderende og udelukkelse fra undervisningen.
Direktoratet fastsætter  

 nærmere regler herom.
 For såvidt angår eksamen ved 1-årig GSK for flygtninge henvises til  

 bekendtgørelse om studentereksamen m.v. i gymnasiet af 25. maj 1984 til  

 følgende paragraffer: § 3 - § 20, § 28 og § 31 - § 33.
 Prøver afholdes ved direktoratets foranstaltning ved afslutningen af de  

 pågældende suppleringskurser, normalt i samme terminer som studentereksamen.
 For at bestå eksamen for det 1-årige GSK kræves det at ingen af de  

 medtællende karakterer er under 03 og at summen af disse karakterer er mindst  

 6 gange karakterernes antal.
 En studerende der har aflagt prøve i alle fag men som ikke har bestået den  

 samlede eksamen, kan på ny indstille sig til prøve i et eller flere fag i den  

 førstkommende eksamenstermin, normalt i august måned.
 En studerende kan højst aflægge prøve i samme fag 3 gange.
 Der er ikke mulighed for reeksamination for studerende, der har bestået  

 det 1-årige GSK for flygtninge.
Til alle skriftlige prøver må de studerende udover de sædvanlige tilladte  

 hjælpemidler anvende en dansk-modersmål og modersmål-dansk ordbog.
Disse  

 ordbøger skal godkendes af skolen/kurset, og eleverne skal selv medbringe  

 ordbøgerne til eksamen.
II.
Undervisning Undervisning gives på to linier: en matematisk-fysisk og en  

 matematisk-samfundsøkonomisk.
III.
De enkelte fag Dansk Formål : De studerende skal opnå en mundtlig og skriftlig sprogfærdighed  

 der giver dem tilstrækkelige forudsætninger for at kunne gennemføre en  

 videregående uddannelse.
De skal gennem arbejdet med litterære og andre  

 tekster opnå en vis indsigt i og forståelse af dansk samfunds- og  

 livsopfattelse i tiden efter 1945. De skal opnå et vist kendskab til den  

 danske mediestruktur.
Undervisningen: I mundtlig dansk arbejdes med nyere litterære og andre  

 tekster, herunder medietekster.
Der analyseres og diskuteres forskellige  

 typer af tekster som sættes ind i en kulturel sammenhæng.
Undervisningen i de  

 andre fag støttes ved at en del af tekstmaterialet udgøres af tekster fra  

 undervisningen i disse fag.
De valgte teksters sværhedsgrad må ikke være for  

 høj.
I skriftlig dansk afleveres der et arbejde ca. en gang om ugen.
Det kan  

 dreje sig om grammatisk øvelse, diktat, referat, debatindlæg, tekstanalyse,  

 friere essay o.lign.
En stor del af det skriftlige arbejde udføres i  

 tilknytning til den øvrige undervisning i dansk og til undervisningen i de  

 andre fag, fx i forbindelse med fysik- og samfundsfagsrapporter.
 Eksamen :
 Der afholdes een mundtlig og een skriftlig prøve.
 Mundtlig prøve .
Der prøves i ulæst tekst der har tilknytning til arbejdet i mundtlig  

 dansk.
Tekstens længde må ikke overstige 4-5 sider.
Vanskelige ord og  

 vendinger skal være forklaret.
 Til eksamensspørgsmålene kan være knyttet enkelte vejledende spørgsmål og  

 praktiske bemærkninger efter lærerens skøn.
 Hjælpemidler til den mundtlige prøve :
I forberedelseslokalet skal Nudansk ordbog være tilstede.
Efter aftale  

 mellem lærer og eksaminander kan der desuden anvendes en fremmedordbog, en  

 synonymordbog og relevante fremmedsprogsordbøger.
Eksaminanderne må medbringe  

 deres egne noter fra undervisningen.
Læreren kan desuden anbringe de bøger og  

 tekster fra undervisningen som han finder gavnlige at have i lokalet.
I eksamenslokalet må eksaminanderne benytte notater som han eller hun har  

 foretaget i forberedelsestiden.
Andre hjælpemidler må ikke medbringes i  

 eksamenslokalet.
 Skriftlig prøve .
Eksaminanderne kan vælge mellem et antal opgaver, sædvanligvis på grundlag  

 af et tekstmateriale.
Prøven varer 6 timer.
 Til den skriftlige prøve må benyttes Nudansk ordbog eller  

 retskrivningsordbogen, fremmedordbog samt en synonymordbog.
Historie og samfundskundskab Formål :
 Formålet med undervisningen er at give indsigt i det moderne danske  

 samfunds funktion, udvikling og forudsætninger.
 Undervisning:
 Forudsætningerne for det moderne danske samfund behandles i 20-25 timer,  

 herunder udviklingen af det parlamentariske demokrati, industrialiseringen og  

 Danmarks udenrigspolitiske placering i det 20. århundrede.
 Danmarks historie efter 1945 behandles således at følgende aspekter indgår  

 i arbejdet:
Politisk organisation Danmarks placering i de internationale magtforhold Den økonomiske udvikling Levevilkår, familieforhold og sociale grupperinger Tilværelsesforståelse og dens udtryksformer.
 Hvis samfundsfag ikke indgår i kurset, skal det nuværende danske politiske  

 og økonomiske system indgå i gennemgangen af Danmarks historie efter 1945.
 Under arbejdet med de ovennævnte aspekter skal der anvendes forskellige  

 typer materiale, herunder også forskellige mediers udtryksformer, som giver  

 mulighed for forståelse af hvordan samfundet og tilværelsen opfattes i  

 Danmark.
 Skriftlig opgave:
Denne placeres i kursets sidste halvdel med en varighed på 15-20  

 undervisningstimer hvor arbejdet med et afgrænset emne eller en periode  

 foregår ved at de studerende udarbejder skriftlige opgaver.
Læreren vejleder  

 under arbejdet de studerende og vurderer de færdige opgaver.
Opgaverne kan  

 udarbejdes individuelt eller gruppevis.
Opgaven tilrettelægges under  

 hensyntagen til det skriftlige arbejde i dansk.
 Under kurset må der være et nært samarbejde mellem dansk og historie og  

 samfundskundskab, især omkring valg af materiale og tekstlæsning.
 Eksamen :
 Der afholdes en mundtlig prøve.
 Eksamensopgivelser :
Af det behandlede stof opgives materiale i et omfang af 125-150 sider, der  

 repræsenterer mindst 3 af de nævnte 5 aspekter.
Mindst 4/5 af det opgivne  

 materiale skal vedrøre Danmarks historie efter 1945.
 Det fælles område, som der er skrevet opgaver indenfor, opgives med  

 tilhørende materiale til eksamen.
 Det opgivne materiale skal bestå af både fremstillings- og kildemateriale.  

 Ikke- skriftligt materiale skal i begrænset omfang indgå i  

 eksamensopgivelserne.
 Engelsk:
 Formål :
Formålet med undervisningen er at de studerende opnår kundskaber i engelsk  

 der ligger på samme niveau som for studenter fra gymnasiets matematiske  

 linie.
Undervisningen skal videreudvikle evnen til at forstå og benytte det  

 talte sprog samt udbygge læsefærdigheden.
I tilknytning til den mundtlige  

 undervisning skal der gives eleverne en vis øvelse i at udtrykke sig  

 skriftligt.
 Undervisningen :
Teksterne læses dels intensivt, dels med benyttelse af forskellige  

 ekstensive læsemåder.
Forskellige genrer skal være repræsenteret,  

 hovedsagelig skønlitterære (novelle, drama, roman), men også ikke-  

 skønlitterære tekster (lettere essayistisk eller journalistisk stof) skal  

 indgå i pensum.
 Omfanget af pensum afgøres under hensyntagen til de læsemåder og  

 arbejdsformer der anvendes.
Der læses såvel amerikanske som engelske tekster.
Herudover kan der i et  

 vist omfang indgå tekster fra de øvrige engelsktalende lande.
 Eksamen :
Der afholdes en mundtlig prøve.
Der opgives 100 sider, der giver en  

 rimelig repræsentation af såvel det ekstensivt som det intensivt læste.
Der prøves i ekstemporal - et prosastykke på ca. 1/2 side - og opgivne  

 tekster.
Der gives en forberedelsestid.
Den ulæste tekst vælges af censor.
Den læses op, og forståelsen prøves ved  

 udspørgning på engelsk eller ved oversættelse til dansk.
Med udgangspunkt i et tekststykke, der er udvalgt inden for det opgivne  

 pensum, prøves eksaminandens talefærdighed og forståelse af teksten ved en  

 samtale på engelsk.
Forståelsen af sproglige enkeltheder i det forelagte  

 stykke må ikke prøves.
Ved den mundtlige prøve og ved forberedelsen til  

 prøven er brug af fremmedsprogordbøger ikke tilladt.
 Samfundsfag :
 Formål :
Formålet med undervisningen er at de studerende opnår den viden og de  

 færdigheder i samfundsfag der ligger på samme niveau som for studenter fra  

 gymnasiets samfundsfaglige grene.
De studerende skal derfor:
- opnå indsigt i centrale sociale, økonomiske og politiske forhold og  

 derved få forståelse af samfundsmæssige sammenhænge og samfundsbetingede  

 vilkår for de enkelte menneskes handlemuligheder, - erhverve viden om  

 faktorer, som er væsentlige for samfundsudviklingen, - lære at anvende samfundsfaglige teorier og metoder, - kunne afdække  

 forudsætninger for egnes og andres synspunkter og handlinger og gøre rede for  

 hvilke værdiopfattelser, der ligger til grund.
- blive i stand til på egen hånd at opsøge og bearbejde samfundfagligt  

 materiale, - opnå færdighed i præcis og systematisk iagttagelse og udvikle evne til  

 at formulere samfundsfaglige problemstillinger.
 Undervisningen :
 Undervisningen omfatter følgende hovedområder:
 1. Det sociologiske/socialpsykologiske hovedområde.
 2. Det økonomiske hovedområde.
 3. Det politologiske hovedområde.
Samfundsvidenskabelige teknikker, metoder og teorier udgør et integreret led i undervisningen.
 Inden for de enkelte hovedområder omfatter undervisningen følgende:
 1. Det sociologiske/socialpsykologiske hovedområde:
 - Virksomhedsorganisation, herunder sociale, tekniske og inistrative  

 strukturer og funktioner i forskellige typer af virksomheder.
 2. Det økonomiske hovedområde:
 - Arbejdsmarked og erhvervsudvikling.
Undervisningen omfatter det samlede arbejdsmarked samt den enkelte  

 virksomhed.
Udviklingen i arbejdsstyrke og erhvervsstruktur,  

 organisationsformer, konfliktløsning og det offentliges rolle på det samlede  

 arbejdsmarked.
 - Økonomiske sammenhænge, økonomisk politik og økonomisk teori.
 Undervisningen omfatter centrale økonomiske sammenhænge, finans-, penge-,  

 indkomst-, struktur-, handels- og valutapolitik samt økonomiske teorier.  

 Under behandlingen af økonomisk politik skal fordele og ulemper ved  

 anvendelse af økonometriske modeller inddrages i undervisningen.
 - Danmarks placering i international økonomi.
 Undervisningen omfatter Danmarks internationale placering samt Danmarks  

 EF-medlemskab.
 - Virksomhedsøkonomi.
 Undervisningen omfatter afsætning, omkostninger og omkostningsarter,  

 årsregnskab og finansiering.
 3. Det politologiske hovedområde:
 - Det danske politiske system.
Undervisningen omfatter de politiske beslutningsprocesser som belyses  

 såvel inden for som uden for beslutningstagerorganerne.
Herunder inddrages  

 demokratiopfattelser og politiske ideologier.
Undervisningen i  

 samfundsvidenskabelige teknikker, metoder og teorier omfatter:
 - Analyse af tekst- og talmateriale m.v.
 - Bearbejdning af såvel kvantitative som kvalitative data.
 - Teorier fra alle tre hovedområder.
 - Selvstændig opgaveskrivning.
 Undervisningen skal endvidere:
- sikre grundlæggende alsidighed i valg af teorier og materiale, - perspektiveres gennem kendskab til forholdene i andre samfund, - inddrage edb.
 Eksamen :
 Der afholdes en skriftlig og en mundtlig eksamen.
Den skriftlige prøve består af mindst et opgavesæt.
Opgavesættene har en sådan form, at besvarelsen skal gives med udgangspunkt i udleveret materiale.
Ved den skriftlige prøve gives 6 timer til besvarelsen.
Til den  mundtlige  

 prøve opgives ca. 300 sider lærebogsstof med tilknyttet tekst- og  

 talmateriale.
Opgivelserne skal være fordelt på de tre hovedområder.
Til den mundtlige prøve gives ca. 1 times forberedelsestid.
Der stilles  

 hver eksaminand et spørgsmål, der er opdelt i en række underspørgsmål,  

 således at der sikres bredde med hensyn til viden og færdigheder.
Spørgsmålet  

 stilles i tilknytning til udleveret materiale, der ikke er benyttet i  

 undervisningen.
 Kemi:
 Formål :
Formålet med undervisningen er at de studerende opnår kundskaber i kemi  

 der ligger på samme niveau som for studenter fra gymnasiets  

 matematisk-fysiske gren.
De studerende skal dels erhverve kendskab til  

 kemiske arbejdsmetoder, fænomener og love og dels få et indtryk af kemiens  

 anvendelse og samfundsmæssige betydning.
 Undervisningen:
A.
Atomer, molekyler og ioner.
Grundstoffernes periodesystem.
Kemisk  

 binding, herunder molekylers rumlige struktur.
Kemisk mængdeberegninger  

 (støkiometri), herunder molbegrebet.
Grundlæggende reaktionstyper:  

 fældnings-, syre/base- og redoxreaktioner.
B.
Kemisk ligevægt, herunder massevirkningsloven (ligevægtsloven),  

 forskydning af ligevægte, heterogen ligevægt.
Beregninger af pH for  

 opløsninger af stærke og svage syrer og baser, pufferopløsninger, indikatorer  

 og syre/basetitreringer.
Reaktionskinetik, herunder reaktionshastighedens  

 afhængighed af temperatur, koncentration og katalyse.
C.
Uorganisk kemi, herunder halogener, svovlforbindelser og  

 nitrogenforbindelser.
Fremstillingsmetoder for enkelte stoffer.
Praktiske  

 anvendelser.
D.
Organisk kemi, herunder carbonhydrider og halogensubstituerede  

 carbonhydrider, alkoholer, phenoler, ethere, carbonylforbindelser,  

 carboxylsyrer, estere, polymere stoffer.
Reaktionstyper i den organiske kemi,  

 herunder forbrænding, substitution, addition og kondensation.
Ved gennemgangen af emnelistens punkter skal der lægges vægt på at belyse  

 kemiens betydning i det moderne samfund.
Konsekvenserne, som anvendelse af  

 kemiske forbindelser kan få for miljøet i naturen såvel som i hjemmet og på  

 arbejdspladsen, omtales.
Undervisningen skal indeholde såvel teoretiske som  

 eksperimentelle elementer.
Eleverne udarbejder journaler over det  

 eksperimentelle arbejde.
Der udføres eleveksperimenter i et omfang svarende  

 til mindst 20 timers laboratoriearbejde.
 Eksamen :
 Der afholdes en mundtlig prøve.
 Der opgives et pensum, der udgør ca. 60% af det læste stof idet væsentlige  

 dele af punkterne A, B, C og D nævnte stofområder skal være repræsenteret.
I tilknytning til det teoretiske pensum opgives 10 eleveksperimenter og  

 eventuelt enkelte demonstrationsforsøg.
Eksamensspørgsmålene skal være  

 udformet bredt og skal inddrage såvel det teoretiske som det eksperimentelle  

 opgivne stof.
 Ved prøven skal der lægges vægt på at undersøge, om eleven er i stand til  

 at anvende sin kemiske viden.
 Den enkelte elev prøves i et spørgsmål.
 Fysik:
 Formål :
Formålet med undervisningen er at de studerende opnår kundskaber i fysik  

 der ligger på samme niveau som for studenter på gymnasiets matematisk-fysiske  

 gren.
Undervisningen skal styrke de studerendes omverdensforståelse og deres  

 forståelse af det moderne samfund på grundlag af viden om og færdigheder i  

 anvendelsen af fysiske teorier og metoder som er centrale for vor tids  

 teknik, og som er grundlaget for det moderne verdensbillede.
 Undervisningen :
Det er undervisningens mål at de studerende skal opnå en sammenhængende  

 forståelse af centrale områder af den klassiske og den moderne fysik.
De skal  

 blive fortrolige med fysikkens arbejdsmetoder og få indsigt i hvordan  

 fysikkens resultater og metoder anvendes i teknikken og i andre fagområder.  

 De skal opnå færdighed i at tilrettelægge og udføre fysiske målinger, og de  

 skal beherske et afgrænset stofområde så godt at de med udgangspunkt heri  

 selvstændigt kan foretage overvejelser og beregninger i tilknytning til  

 fysiske problemer.
Gennem arbejdet med teoretiske og eksperimentelle problemstillinger skal  

 undervisningen opøve de studerendes evne til at analysere og vurdere  

 information med et teknisk og fysisk indhold og deres evne til at anskue og  

 behandle problemer med en fysisk eller teknisk baggrund ved hjælp af  

 fysikkens metoder.
Endvidere skal de studerendes færdighed i at udtrykke sig  

 mundtligt og skriftligt om fysiske tekniske emner opøves.
Undervisningen  

 omfatter:
1. Atom- og kernefysik De studerende skal opnå forståelse af centrale kvantefysiske begreber og  

 deres anvendelse i atom- og kernefysik.
Eksempler på teknisk anvendelse af  

 atom- og kernefysikken og konsekvenser heraf skal behandles.
 Emner :
Elektromagnetiske bølger, herunder interferens.
Spektre.
Atomers emission  

 og absorption af stråling.
Partikel-bølgedualitet.
Atomare elektronsystemers  

 struktur.
Atomkernernes bestanddele og struktur. Ækvivalens mellem masse og  

 energi.
Kerneprocesser, herunder radioaktive henfald.
Vekselvirkning mellem  

 stråling og stof.
2. Mekanik De studerende skal opnå indsigt i den newtonske mekaniks struktur,  

 herunder mekaniske modellers natur og begrænsning.
 Emner :
Lineær harmonisk bevægelse.
Bevægelse i homogene kraftfelter.
Jævn  

 cirkelbevægelse.
Mekanikkens energisætning.
Gravitationsfeltet fra et  

 centrallegeme, satellitbevægelse.
Stød.
Kinetisk molekylteori,  

 tilstandsligningen for en idealgas.
 3. Elektriske og magnetiske felter .
 Undervisningen skal give de studerende kendskab til simple elektriske og  

 magnetiske felter og forståelse af sammenhængen mellem kraftlove og  

 feltbeskrivelse.
 Emner :
Måling og beregning af elektrisk potential, elektrisk feltstyrke og  

 magnetisk fluxtæthed.
Elektromagnetisk induktion.
Ladede partiklers bevægelse  

 i homogene elektriske og magnetiske felter.
 4. Supplerende stof .
 Stof fra emneområder, der indgår i pensum til den skriftlige prøve, men  

 ikke er omfattet af ovenstående emneområder, skal inddrages i undervisningen  

 gennem opgaveregning.
 Eksamen :
Der afholdes en skriftlig og en mundtlig prøve.
Til den mundtlige prøve  

 opgives halvdelen af det læste pensum.
Den skriftlige prøve er af 5 timers  

 varighed.
Matematik A.
Matematik for matematisk-fysisk linie Formålet med undervisningen er at de studerende opnår kundskaber i  

 matematik der ligger på samme niveau som for studenter fra gymnasiets  

 matematisk-fysiske gren, således at de studerende på lige fod med disse kan  

 påbegynde uddannelser hvori matematik indgår.
De studerende skal dels  

 erhverve sig større fortrolighed med matematisk tankegang og metode, herunder  

 abstrakte begrebsdannelser og bevisførelse, dels opnå en sikker beherskelse  

 af et større antal metoder og teknikker og af anvendelsen af disse til  

 problemløsning.
 Undervisningen :
 Undervisningen omfatter følgende:
1. Tal, ligninger og uligheder.
Hele, rationale og  

 reelle tal og forskellige repræsentationer af disse.
Regneregler for  

 rationale og reelle tal.
Numerisk værdi.
Regning med potenser og rødder.  

 Procentregning.
Løsning af åbne udsagn.
Løsning af ligninger af 1. og 2. grad samt af to  

 ligninger med to ubekendte og tre ligninger med tre ubekendte.
2. Plan- og rumgeometri.
Koordinatssystemet.
Vektor i  

 planen og rummet, vektorers koordinater.
Regning med vektorer, herunder  

 skalarprodukt af to vektorer.
Tværvektor, vektorprodukt.
Projektion af vektor  

 på vektor.
Analytisk beskrivelse af punktmængder i planen herunder linje, cirkel og  

 halvplan.
Afstand mellem punkter og mellem punkt og linje.
Skæring mellem  

 linjer og mellem linje og cirkel.
Sinus, cosinus og tangens.
Beregning af  

 sider og vinkler i trekanter.
Areal af trekant og parallelogram.
Analytisk  

 beskrivelse af punktmængder i rummet, herunder ret linje, plan og kugleflade.  

 Afstand, vinkel og skæring mellem to punktmængder i rummet.
3. Funktioner.
Funktion, sammensat og invers funktion  

 forskellige måder at fastlægge en funktion på, det generelle  

 afbildningsbegreb.
Lineære og stykkevis lineære funktioner, polynomier,  

 trigonometriske funktioner, eksponential- og logaritmefunktioner samt  

 potensfunktioner.
 Løsning af ligninger og uligheder, hvori de nævnte funktioner indgår.
4. Infinitesimalregning.
Funktionstilvækst,  

 grænseværdi, kontinuitet, billedmængde for kontinuerte funktioner.  

 Differenskvotient, sekant og tangent til en graf.
Differentialkvotient,  

 approksimerende førstegradspolynomium.
Regneregler for differentiation  

 herunder differentiation af sammensat og omvendt funktion.
 Ekstremumsbestemmelse, monotoniforhold, værdimængde, eksempler på  

 bestemmelse af en funktions asymptotiske forhold.
 Eksempler på plane kurver givet ved simple parameterfremstillinger.  

 Hastigheds- og accelerationsvektor.
Stamfunktion, ubestemt og bestemt integral.
Det bestemte integral som  

 grænseværdi for summer.
Regneregler for ubestemte og bestemte integraler,  

 herunder partiel integration og integration ved substitution.
Beregning af  

 arealer og rumfang ved integration.
Differentialligningerne y'= g(x), y'= ky,  

 y'= y(b-ay), y'= f(x)g(y) samt y'»= ky.
5. Statistik og sandsynlighedsregning.
Stokastisk  

 eksperiment.
Observationssæt, diskrete og grupperede observationer.
Grafiske  

 beskrivelsesmidler og statistiske deskriptorer.
Fordeling; binomial- og  

 normalfordeling.
A priori og frekventielle sandsynligheder,  

 sandsynlighedsfelt og stokastisk variabel.
Regning med sandsynligheder for  

 hændelser.
Betinget sandsynlighed og uafhængighed.
Hypotesetest i  

 binomialfordelingen, fejl af 1. art.
Normalfordelingsapproksimation til  

 binomialfordeling.
6. Algoritmer med særligt henblik på numerisk analyse.  

 Algoritmer til bestemmelse af funktionsværdier, til nulpunktssøgning og til  

 numerisk integration.
Eksempler på vurdering af sådanne algoritmer med hensyn  

 til fejl og effektivitet.
7. Et studieorienteret forløb.
Omfanget af dette  

 forløb skal være ca. 20 undervisningstimer.
 Behandlingen af listens punkter 1. - 6. følger bekendtgørelse og  

 undervisningsvejledning for »Udkast til ny bekendtgørelse og  

 undervisningsvejledning for faget matematik på den matematiske linjes  

 matematisk-fysiske gren«, januar 1984, med tilhørende vejledende  

 eksempler på eksamensopgaver.
Eksamen Der afholdes en skriftlig og en mundtlig prøve.
Til den skriftlige prøve,  

 der er af 4 timers varighed, gives et opgavesæt bestående af et antal opgaver  

 med enklere problemstilling samt en eller flere mere sammensatte opgaver.  

 Nogle af opgaverne i sættet vil være valgfrie.
Opgivelserne til den mundtlige prøve skal i omfang svare til ca. halvdelen  

 af det læste pensum.
I sædvanlige lærebøger skønnes det til eksamen opgivne  

 antal sider at være ca. 175-225. Eksamens- spørgsmålene udtages fra alle dele  

 af det opgivne pensum.
Der gives hver eksaminand to spørgsmål.
Til begge  

 spørgsmål gives forberedelsestid.
B.
Matematik for matematisk-samfundsøkonomisk linie.
 Formålet med undervisningen er at de studerende erhverver sig en sådan  

 indsigt i matematik som erkendelsesform og som beskrivelsesmiddel, at deres  

 kundskaber i matematik ligger på samme niveau som for studenter fra  

 gymnasiets natur-, samfundsfaglige- og musikfaglige grene.
 Undervisningen: Undervisningen omfatter følgende:
1. Tal.
Hele, rationale og reelle tal og forskellige  

 repræsentationer af disse.
Regneregler for rationale og reelle tal.
Regning  

 med potenser og rødder.
Procentregning.
Løsning af simple åbne udsagn.
2. Geometri.
Koordinatssystemet.
Analytisk beskrivelse  

 af punktmængder i planen, herunder af ret linje, cirkel og halvplan.
Afstand  

 mellem punkter og mellem punkt og linje.
Skæring mellem linjer.
Sinus,  

 cosinus og tangens.
Beregning af sider og vinkler i trekanter.
3. Funktioner.
Funktion, sammensat og invers funktion,  

 forskellige måder at fastlægge en funktion på.
Lineære og stykkevis lineære  

 funktioner, polynomier, trigonometriske funktioner, eksponential- og  

 logaritmefunktioner samt potensfunktioner.
Løsning af simple ligninger og  

 uligheder, hvori de nævnte funktioner indgår.
4. Infinitesimalregning.
Funktionstilvækst,  

 differenskvotient, sekant og tangent til en graf, differentialkvotient,  

 approksimerende førstegradspolynomium.
Regneregler for differentiation,  

 ekstremumsbestemmelse samt monotoniforhold.
Stamfunktion.
Arealberegning,  

 analytisk og numerisk integration.
5. Statistik og sandsynlighedsregning.
Stokastisk  

 eksperiment, diskrete og grupperede observationer.
Grafiske  

 beskrivelsesmidler og statistiske deskriptorer.
Fordeling; binomial- og  

 normalfordeling.
A priori og frekventielle sandsynligheder,  

 sandsynlighedsfelt og stokastisk variabel.
Regning med sandsynlighed for  

 hændelser.
Betinget sandsynlighed og uafhængighed.
Hypotesetest i  

 binomialfordelingen, fejl af 1. art.
Normalfordelingsapproksimation til  

 binomialfordelingen.
6. Et studieorienteret forløb.
Omfanget af dette  

 forløb skal være 10 - 15 undervisningstimer.
 Behandlingen af listens punkter 1. - 5. følger bekendtgørelse og  

 undervisningsvejledning for »Udkast til ny bekendtgørelse og  

 undervisningsvejledning for faget matematik på den matematiske linjes natur-  

 og samfundsfaglige grene« august 1983, med tilhørende vejledende  

 eksempler på eksamensopgaver.
 Eksamen :
 Der afholdes en skriftlig og en mundtlig prøve.
Til den skriftlige prøve, der er af 4 timers varighed, gives et opgavesæt  

 bestående af et antal opgaver med enklere problemstilling samt en eller flere  

 mere sammensatte opgaver.
Nogle af opgaverne i sættet vil være valgfrie.
Opgivelserne til den mundtlige prøve skal i omfang svare til ca. halvdelen  

 af det læste pensum.
I sædvanlige lærebøger skønnes det til eksamen opgivne  

 antal sider at være ca. 125-175.
Eksamensspørgsmålene udtages fra alle dele af det opgivne pensum.
Der  

 gives hver eksaminand to spørgsmål.
Til begge spørgsmål gives  

 forberedelsestid.
Uddannelses og erhvervsvejledning 1. Optagelsesproceduren .
 - Studievejlederen er med til at give oplysning om det 1-årige GSK til  

 personer, der retter henvendelse herom til skolen/kursus, og kan bistå  

 afleverende skoler med oplysninger.
 Studievejlederen medvirker ved optagelsessamtaler og i forbindelse hermed  

 planlægning af uddannelsesforløb til indslusning i uddannelsessystemet.
 2. Kursusforløbet .
 Studievejlederen medvirker ved planlægning og gennemførelse af eventuelle  

 introduktionsarrangementer for nye studerende.
Studievejlederen giver uddannelses- og erhvervsorientering.
Det vil være  

 naturligt, at de studerende modtager den nødvendige forberedelse, så de kan  

 deltage i studie- og erhvervsorienterende arrangementer, som foregår på  

 skolen/kursus.
Kursisterne skal have en indføring i almen studieteknik under  

 hensyntagen til de anderledes forudsætninger, de kan forventes at have fra  

 deres tidligere uddannelsesforløb.
 Indføringen i almen studieteknik skal give de studerende forudsætninger  

 for at tilrettelægge arbejdet hjemme og i timerne på en hensigtsmæssig måde.
De studerende skal også have en indføring i den specielle studieteknik,  

 som anvendes ved større skriftlige opgaver og eksamenslæsning.  

 Tilrettelæggelsen for forløbet af såvel almen som speciel studieteknik skal  

 foregå i samarbejde med faglærerne.
Studievejlederen skal, eventuelt i  

 samarbejde med Flygtningehjælpens institutioner eller socialforvaltningerne,  

 bistå den studerende i forbindelse med personlige, økonomiske og sociale  

 problemer.
3. Individuel og kollektiv vejledning . Studievejledernes vigtigste  

 opgaver er at give den enkelte studerende individuel vejledning.
De  

 studerende vil kunne træffe studievejlederen i dennes træffetider.
 Kollektiv vejledning gives i begrænset omfang i de situationer, hvor der  

 skal gives generelle informationer, fx om almen studieteknik, eksamensforhold  

 eller uddannelser og erhverv.
 P.d.v.
