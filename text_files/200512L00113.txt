Fremsat den 15. december 2005 af undervisningsministeren (Bertel Haarder) Forslag til Lov om ændring af lov om vejledning om valg af uddannelse og  

 erhverv (Inddragelse af forældre i vejledningen af de 15-17-årige) § 1 I lov nr. 298 af 30. april 2003 om vejledning om valg  

 af uddannelse og erhverv, som ændret ved § 20 i lov nr. 523 af 24. juni 2005,  

 foretages følgende ændringer:
 1.  

  

 I  

  

 § 3  

  

 indsættes efter stk. 2 som nyt stykke:
»  

 Stk. 3.  

  

 Kommunalbestyrelsen skal sørge for, at borgere i  

 kommunen, som har forældremyndighed over unge i alderen fra 15 til 18 år,  

 modtager almen orientering om den vejledning om valg af uddannelse og  

 erhverv,  

 som tilbydes de unge, herunder orientering om de unges  

 uddannelsesmuligheder.« Stk. 3 bliver herefter stk. 4.
 2.  

  

 I  

  

 § 5  

  

 indsættes efter stk. 1 som nyt stykke:
»Stk. 2.  

  

 Ved  

 vejledningen af unge under 18 år, der har opfyldt undervisningspligten, og  

 som  

 tilbydes vejledning efter § 3, stk. 2, 1. og 2. pkt., og § 4, skal  

 kommunalbestyrelsen sørge for, at forældremyndighedens indehaver inddrages  

 aktivt i vejledningen og den unges uddannelsesplanlægning.  

 Undervisningsministeren  

 kan fastsætte nærmere regler herom.« Stk. 2 bliver herefter stk. 3.
 3. I  

  

 § 7  

  

 indsættes efter stk. 1 som nyt  

 stykke:
»  

 Stk. 2.  

  

 Når en ung under 19 år afbryder et skole- eller  

 uddannelsesforløb efter opfyldt undervisningspligt, eller  

 uddannelsesinstitutionen  

 vurderer, at der er en overhængende risiko herfor, skal  

 uddannelsesinstitutionen underrette Ungdommens Uddannelsesvejledning i den  

 kommune, hvor den unge er tilmeldt folkeregisteret, herom.
For unge under 18  

 år, der har opfyldt undervisningspligten, skal uddannelsesinstitutionen  

 samtidigt underrette forældremyndighedens indehaver.
Undervisningsministeren  

 kan fastsætte nærmere regler herom.« Stk. 2 bliver herefter stk. 3.
 4.  


  

 § 7, stk. 2  

  

 , der bliver  

 stk. 3, affattes således:
»  

 Stk. 3.  

  

 Når en ung i  

 alderen fra 19 til 25 år afbryder en ungdomsuddannelse, skal  

 uddannelsesinstitutionen  

 underrette Ungdommens Uddannelsesvejledning i den kommune, hvor den unge er  

 tilmeldt  

 folkeregisteret, herom.
Undervisningsministeren kan fastsætte nærmere regler  

 herom.« §   

 2 Loven træder i kraft den 1. august 2006.
Bemærkninger til lovforslaget Almindelige bemærkninger 1. Indledning Med lovforslaget inddrages forældrene aktivt i vejledningen af  

 de 15-17-årige.
Det sker ved, at kommunalbestyrelsen skal sørge for, at  

 forældrene orienteres om vejledningstilbuddet og de unges  

 uddannelsesmuligheder  

 samt inddrages aktivt i den unges uddannelsesplanlægning.
Forældrene skal  

 endvidere modtage meddelelse, når den unge afbryder en ungdomsuddannelse mv.,  

 eller der er overhængende risiko for, at det sker.
2. Lovforslagets baggrund Med vedtagelsen af lov om vejledning om valg af uddannelse og  

 erhverv i 2003 blev et vigtigt skridt taget til at sikre de unge et bedre  

 grundlag for at foretage et realistisk valg af uddannelse og erhverv.
Efter  

 vejledningsloven blev vejledningen om valg af ungdomsuddannelse samlet i de  

 kommunale enheder af Ungdommens Uddannelsesvejledning, og der  

 blev opstillet  

 nationale mål og kvalitetskrav til vejledningen, som af kommunalbestyrelserne  

 skulle udmøntes i lokale mål og rammer.
Med hensyn til lovens forarbejder  

 henvises til Folketingstidende 2002-03 (1. samling); Folketingets  

 forhandlinger  

 side 3164, 7366, 7557; Tillæg A side 2300, 2257; Tillæg B side 755.  

 (Lovforslag  

 nr.
L 104). Med vejledningsloven fulgte ændringer af forskellige love på  

 Undervisningsministeriets område.
Med hensyn til forarbejder for disse  

 ændringer henvises til Folketingstidende 2002-03 (1. samling); Folketingets  

 forhandlinger side 3164, 7366, 7557; Tillæg A side 2300, 2283; Tillæg B side  

 744. (Lovforslag nr.
L 105). Det fremgår af vejledningsloven, at denne skal  

 tages op til revision i folketingsåret 2007-08. Undervisningsministeriet skal  

 herunder sørge for, at der foretages en undersøgelse af, om de forudsætninger  

 og mål, der ligger til grund for loven, er blevet indfriet.
Denne  

 undersøgelse,  

 som gennemføres i 2006, vil omfatte alle vejledningsreformens elementer samt  

 inddrage såvel de unges som forældrenes erfaringer med vejledningen.
Forslaget til ændring af vejledningsloven indgår som et af  

 flere initiativer i aftale om regeringens integrationsplan En ny chance  

 til  

 alle, der den 17. juni 2005 blev indgået mellem Venstre, Det  

 Konservative Folkeparti,  

 Socialdemokraterne og Dansk Folkeparti.
Forslaget skal endvidere ses i  

 forbindelse med regeringsgrundlaget Nye mål fra februar 2005,  

 hvoraf det  

 fremgår, at der skal ydes en markant indsats over for forældres ansvar for,  

 at  

 deres børn får muligheder for at udvikle sig, får en god skolegang og ikke  

 begiver sig ind på en kriminel løbebane.
Dette initiativ fra regeringens integrationsplan omfatter alle  

 borgere, men er også del af den ekstra indsats, som regeringen vil gøre for,  

 at  

 unge med en anden etnisk baggrund end dansk får en uddannelse med udsigt til  

 arbejde i den anden ende.
Særligt blandt unge indvandrere og efterkommere er  

 der en tendens til, at de ikke fuldfører eller slet ikke kommer i gang med en  

 ungdomsuddannelse efter endt grundskole.
Det er et spild af muligheder for de  

 unge og af ressourcer for samfundet.
Det er derfor vigtigt, at såvel  

 forældrene  

 som de unge får et incitament til, at de unge fortsætter med en  

 ungdomsuddannelse  

 efter grundskolen.
Undervisningsministeriet og Integrationsministeriet har i maj  

 2005 fået foretaget en undersøgelse af forældrenes rolle i forbindelse med  

 deres tosprogede børns valg af uddannelse og arbejde.
Undersøgelsen kan ses  

 på  

 Undervisningsministeriets hjemmeside (  

  

 www.uvm.dk  

  

 )  

 under Uddannelses- og Erhvervsvejledning/Publikationer.
Undersøgelsen viser  

 blandt andet, at forældre til tosprogede børn generelt har et lavere  

 uddannelsesniveau end danske forældre, og at de samtidig er mere ambitiøse på  

 deres børns vegne end danske forældre.
Forældre til tosprogede børn har  

 mindre  

 viden om uddannelsessystemet end danske forældre og er mindre aktive med  

 hensyn  

 til at opsøge viden, og samtidig kan langt færre forældre til tosprogede børn  

 bruge deres eget arbejde som kilde til information om uddannelse og arbejde  

 på  

 grund af en mere marginal tilknytning til arbejdsmarkedet.
Undersøgelsen  

 viser  

 endvidere, at forældre til tosprogede ikke føler sig i stand til at hjælpe  

 deres børn på grund af manglende viden om uddannelsessystemet, og at de har  

 et  

 ønske om at blive involveret i højere grad.
I forlængelse heraf forekommer  

 det  

 naturligt at søge større forældreinddragelse og ansvarliggørelse af  

 forældrene  

 i relation til børnenes valg af, fastholdelse i og gennemførelse af en  

 ungdomsuddannelse.
Regeringens lovinitiativ om målretning af undervisningen  

 efter 9. klasse, som er under forberedelse, vil også skulle ses i lyset  

 heraf.
Nærværende forslag retter sig primært mod forældre til  

 15-17-årige.
Med forslaget ønsker regeringen at sikre, at alle forældre til  

 15-17-årige  

 får direkte orientering om de unges uddannelsesmuligheder efter grundskolen  

 og  

 inddrages aktivt i de unges uddannelsesplanlægning.
Formålet hermed er, at  

 forældrene i højere grad skal få mulighed for at støtte deres barn i at  

 vælge,  

 fastholde og gennemføre en ungdomsuddannelse.
For elever i folkeskolen i den  

 undervisningspligtige alder inddrages forældrene allerede i dag i  

 vejledningen,  

 herunder i arbejdet med uddannelsesbog og uddannelsesplan.
3. Lovforslagets indhold Med dette lovforslag sættes der fokus på inddragelsen af  

 forældrene i relation til deres børns valg af og fastholdelse i en  

 ungdomsuddannelse.
Forslaget er således primært rettet mod forældre til unge  

 under myndighedsalderen, som står foran at skulle vælge ungdomsuddannelse,  

 eller som risikerer at afbryde et skole- eller uddannelsesforløb, som er  

 påbegyndt efter den unges opfyldelse af undervisningspligten.
Lovforslaget  

 skal  

 sikre, at alle forældre til 15-17-årige bliver orienteret om det  

 vejledningstilbud, som kommunen giver deres børn, uanset hvor disse aktuelt  

 befinder sig i forhold til uddannelsessystemet, og sikre, at forældrene  

 modtager en almen orientering om de uddannelsesmuligheder, der står åbne for  

 de  

 unge.
Forslaget om en obligatorisk orientering af forældre til alle  

 15-17-årige  

 har til hensigt at gøre forældrene bevidste om de unges muligheder og gøre  

 dem  

 opmærksom på, at kommunens tilbud om vejledning også står åben for dem.  

 Forslaget skal ses som et tilbud til forældre, der har et ønske om at støtte  

 deres børn ved valg af, fastholdelse i og gennemførelse af en uddannelse, der  

 ligger i forlængelse af folkeskolen.
Lovforslaget skal endvidere sikre, at alle forældre til  

 15-17-årige inddrages aktivt i deres børns uddannelsesplanlægning.
Forældrene  

 til de børn og unge, der modtager vejledning i folkeskolens sidste klasser,  

 bliver allerede i dag inddraget i udarbejdelsen af deres børns  

 uddannelsesplan.  

 Med forslaget skal kommunerne sørge for, at også forældre til unge under 18  

 år,  

 der har opfyldt undervisningspligten, og som ikke allerede modtager  

 vejledning  

 i folkeskolen, inddrages i den vejledning, som kommunerne tilbyder de unge,  

 uanset  

 om vejledningen tilbydes som led i den opsøgende vejledningsforpligtelse, som  

 kommunalbestyrelsen i dag har i forhold til unge under 19 år, som ikke er i  

 en  

 tilfredsstillende vejlednings-, uddannelses- eller beskæftigelsesmæssig  

 situation, eller som led i en aftale med en friskole, privat grundskole eller  

 fri kostskole.
I  

 dag skal Ungdommens Uddannelsesvejledning gennem opsøgende aktiviteter  

 tilbyde  

 vejledning til unge under 19 år, der ikke er i en tilfredsstillende  

 vejlednings-, uddannelses- eller beskæftigelsesmæssig situation.
Denne  

 opsøgende vejledningsforpligtelse er aktuel i forhold til unge, som ikke er i  

 et kompetencegivende uddannelsesforløb eller i beskæftigelse, og som ikke  

 modtager uddannelses- og erhvervsvejledning af den skole, hvor de går.
Med  

 henblik på at understøtte kommunen i den opsøgende vejledningsforpligtelse  

 foreslås  

 den gældende underretningspligt udvidet, således at Ungdommens  

 Uddannelsesvejledning fremover vil modtage underretning, når en ung under 19  

 år  

 afbryder et skole- eller uddannelsesforløb efter grundskolen, eller der  

 vurderes at være risiko herfor.
Specielt for de 15-17-åriges vedkommende  

 foreslås underretningspligten endvidere udvidet, så det sikres, at forældrene  

 underrettes direkte og samtidigt med Ungdommens Uddannelsesvejledning.
4. Økonomiske konsekvenser for stat, kommuner  

 og amtskommuner Der er som led i regeringens integrationsaftale afsat 5 mio.  

 kr. årligt til at dække kommunernes merudgifter som følge af forslaget.  

 Merudgifterne vil blive forhandlet med de kommunale parter på sædvanlig måde.
5. Administrative konsekvenser for stat,  

 kommuner og amtskommuner Ingen.
6. Økonomiske konsekvenser for erhvervslivet Ingen.
7. Administrative konsekvenser for  

 erhvervslivet Ingen.
8. Miljømæssige konsekvenser Ingen.
9. Administrative konsekvenser for borgerne Ingen.
10. Forholdet til EU-retten Lovforslaget indeholder ikke EU-retlige aspekter.
11. Høring Lovforslaget har før fremsættelsen for Folketinget været  

 fremlagt på Undervisningsministeriets hjemmeside og i Høringsportalen på  

  

 www.danmark.dk  

  

 med henblik på offentlig  

 høring.
Derudover har forslaget været udsendt til høring hos en række  

 organisationer mv., som fremgår af bilag 2 til lovforslaget.
12. Vurdering af konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Der er som led i regeringens integrationsaftale afsat 5  

 mio. kr. årligt til at dække kommunernes merudgifter som følge af forslaget.  

 Merudgifterne vil blive forhandlet med de kommunale parter på sædvanlig måde.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Det foreslås, at kommunalbestyrelsen skal sørge for, at alle  

 borgere i kommunen, som har forældremyndighed over unge i alderen fra 15 til  

 18  

 år, modtager orientering om den vejledning om valg af uddannelse og erhverv,  

 som kommunen tilbyder de unge, herunder orientering om de unges  

 uddannelsesmuligheder.
De unge, hvis forældre skal orienteres, er dem, der  

 snart opfylder eller lige har opfyldt undervisningspligten, men som stadig er  

 underlagt forældremyndighed.
Der er ikke noget absolut sammenfald mellem  

 15-årsgrænsen  

 og opfyldelsen af undervisningspligten, men når 15 år alligevel er valgt som  

 undergrænse, er det for at sikre en afgrænsning, som er utvetydig og let at  

 administrere for kommunerne.
Orienteringen skal ikke være baseret på en individuel vurdering  

 af den enkelte unges muligheder, men være en mere almen orientering med det  

 formål at give forældrene bedre mulighed for at deltage aktivt i forbindelse  

 med den unges valg af og fastholdelse i en ungdomsuddannelse.
Der skal ved  

 orienteringen lægges særlig vægt på, at forældre til unge i alderen fra 15  

 til  

 18 år, som har et særligt vejledningsbehov, og som ikke allerede modtager  

 vejledning af Ungdommens Uddannelsesvejledning, bliver orienteret om, hvad  

 Ungdommens  

 Uddannelsesvejledning kan tilbyde deres børn, og hvilke uddannelsesmuligheder  

 disse har.
Den nærmere udfyldelse af orienteringsforpligtelsen, herunder  

 orienteringens form, fastlægges efter kommunalbestyrelsens beslutning.  

 Informationerne i den nationale virtuelle vejledningsportal,  

  

 www.ug.dk  

, kan indgå i orienteringen.
Kommunalbestyrelsen  

 skal dog sikre, at forældre af anden etnisk herkomst end dansk modtager  

 orientering, der så vidt muligt er sprogligt målrettet til modtageren.  

 Kommunerne kan i den forbindelse benytte materiale udarbejdet af  

 Undervisningsministeriet, som fx vejledningsbrochuren Unge på  

 vej, der  

 tillige er udarbejdet på engelsk, tyrkisk, urdu, somalisk, farsi og arabisk.
Til nr. 2 Det foreslås, at forældre til unge under 18 år, der har opfyldt  

 undervisningspligten, inddrages aktivt i den vejledning, der tilbydes af  

 Ungdommens Uddannelsesvejledning, herunder i planlægningen af den unges  

 uddannelse.  

 Forældrene til de børn og unge, der  

 modtager vejledning i folkeskolens sidste klasser, bliver allerede i dag  

 inddraget i udarbejdelsen af deres børns uddannelsesbog og uddannelsesplan,  

 og  

 forslaget omfatter derfor kun forældre til unge under 18 år, der har opfyldt  

 undervisningspligten, og som ikke allerede modtager vejledning i folkeskolen.
Forslaget om forældreinddragelse omfatter dels unge, der  

 modtager vejledning i medfør af en aftale mellem kommunalbestyrelsen og den  

 unges skole efter vejledningslovens § 4, og dels unge, der er omfattet af den  

 forpligtelse til opsøgende vejledning, som kommunalbestyrelsen har over for  

 unge under 19 år med bopæl i kommunen efter lovens § 3, stk. 2, 2. pkt.
Denne  

 forpligtelse til opsøgende vejledning omfatter unge under 19 år, der ikke er  

 i  

 en tilfredsstillende vejlednings-, uddannelses- eller beskæftigelsesmæssig  

 situation, herunder unge, der ikke modtager vejledning af den skole, hvor de  

 går.
Det skal bemærkes, at det er kommunalbestyrelsen i den kommune, hvor den  

 unge har bopæl, der skal sørge for inddragelse af forældrene, uanset om disse  

 er bosat i en anden kommune.
 Undervisningsministeren bemyndiges til at fastsætte nærmere  

 regler om forældreinddragelsen, herunder om hvilken form forældreinddragelsen  

 kan antage generelt og i tilfælde, hvor den unge ikke bor sammen med  

 forældremyndighedens indehaver.
Til nr. 3 Efter den gældende lovs § 7, stk. 2, skal  

 uddannelsesinstitutionen underrette Ungdommens Uddannelsesvejledning, når en  

 ung under 25 år afbryder en ungdomsuddannelse.
Underretningspligten foreslås  

 udvidet for så vidt angår unge under 19 år, der har opfyldt  

 undervisningspligten, således at alle skoler og uddannelsesinstitutioner, der  

 tilbyder skole- eller uddannelsesforløb for disse unge, får  

 underretningspligt.  

 For disse unge vil det efter forslaget ikke blot være  

 ungdomsuddannelsesinstitutionerne, der har underretningspligt, men fx også  

 efterskoler og produktionsskoler.
Når underretningspligten foreslås udvidet  

 for  

 unge under 19 år, skyldes det, at det netop er disse unge, som Ungdommens  

 Uddannelsesvejledning har opsøgende vejledningsforpligtelse over for, når de  

 hverken er i uddannelse eller beskæftigelse eller modtager den fornødne  

 uddannelses-  

 og erhvervsvejledning.
Når underretningspligten alene gælder de unge under 19  

 år, der har opfyldt undervisningspligten, skyldes det, at der for de  

 undervisningspligtige unge allerede findes tilsvarende regler.
Ungdommens Uddannelsesvejledning skal efter forslaget også  

 underrettes, når der efter uddannelsesinstitutionens vurdering er  

 overhængende  

 risiko for, at en ung under 19 år vil afbryde det skole- eller  

 uddannelsesforløb,  

 som vedkommende er indskrevet til.
Formålet med underretningen er at sikre  

 Ungdommens Uddannelsesvejledning en bedre mulighed for hurtigst muligt at få  

 kendskab til unge, der befinder sig i den gruppe, som Ungdommens  

 Uddannelsesvejledning efter lovens § 3, stk. 2, 2. pkt., er forpligtet til at  

 opsøge med henblik på vejledning.
Det skal bemærkes, at underretningspligten  

 også omfatter tilfælde, hvor en ung, der er optaget på eller indskrevet til  

 et  

 skole- eller uddannelsesforløb, ikke begynder på uddannelsen.
Endelig foreslås underretningspligten udvidet for så vidt angår  

 de unge, som er underlagt forældremyndighed.
For de unge under 18 år, som har  

 opfyldt undervisningspligten, skal institutionen efter forslaget samtidigt  

 underrette forældrene om den unges frafald eller risikoen herfor.
Målet med  

 forslaget er at sikre, at forældrene får kendskab til den unges situation  

 senest samtidig med Ungdommens Uddannelsesvejledning og derigennem får et  

 bedre  

 udgangspunkt for at støtte den unge og indgå i samarbejdet om planlægningen  

 af  

 den unges videre uddannelsesforløb.
Undervisningsministeren bemyndiges til at  

 fastsætte nærmere regler om underretningspligten.
Bemyndigelsen kan anvendes  

 til at fastsætte regler om underretningens form, herunder om tidspunktet for  

 underretning, og om grundlaget for institutionernes vurdering af risikoen  

 for,  

 at en ung vil afbryde sit skole- eller uddannelsesforløb.
Til nr. 4 For så vidt angår unge i alderen fra 19 til 25 år bibeholdes  

 uddannelsesinstitutionernes underretningspligt uændret i forhold til de  

 gældende regler.
Til § 2 Det foreslås, at loven træder i kraft den 1. august 2006.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 298 af 30. april 2003 om vejledning om valg  

 af uddannelse og erhverv, som ændret ved § 20 i lov nr. 523 af 24. juni 2005,  

 foretages følgende ændringer:
 § 3.  

  

 Kommunalbestyrelsen  

 skal efter bestemmelserne i kapitel 1 og dette kapitel sørge for, at der  

 gives vejledning om valg af ungdomsuddannelse og erhverv.
Stk. 2.  

  

 Vejledningen skal gives til  

 elever i folkeskolens 6.-9. klasse og til elever, der følger folkeskolens 10.  

 klasse.
Vejledningen skal endvidere gives til andre unge under 19 år med  

 bopæl i kommunen, når de ikke er i en tilfredsstillende vejlednings-,  

 uddannelses- eller beskæftigelsesmæssig situation.
Unge i alderen fra 19 til  

 25 år med bopæl i kommunen skal have vejledning, hvis de henvender sig herom.
 1.  

  

 I  

  

 §  

 3  

  

 indsættes efter stk. 2 som nyt stykke:
»  

 Stk. 3.  

  

 Kommunalbestyrelsen skal sørge for, at borgere i  

 kommunen, som har forældremyndighed over unge i alderen fra 15 til 18 år,  

 modtager almen orientering om den vejledning om valg af uddannelse og  

 erhverv, som tilbydes de unge, herunder orientering om de unges  

 uddannelsesmuligheder.« Stk. 3. Bestemmelserne i kapitel 1 og §§ 5-10 gælder  

 tilsvarende for den vejledning, der gives til elever i ungdomsskolernes  

 heltidsundervisning.
Kommunalbestyrelsen kan dog beslutte, at vejledningen  

 kan gives af ungdomsskolen.
 Stk. 3 bliver herefter stk. 4.
§ 5.  

  

 Vejledningen  

 skal tilrettelægges som et sammenhængende forløb, der sikrer, at målene i § 1  

 kan opfyldes.
Vejledningen skal give den enkelte kompetence til at udarbejde  

 en realistisk uddannelsesplan.
For de elever og unge, der er nævnt i § 3,  

 stk. 2, 1. og 2. pkt., skal vejledningen endvidere omfatte initiativ til, at  

 uddannelsesplanen udarbejdes.
 2.  

  

 I  

  

 §  

 5  

  

 indsættes efter stk. 1 som nyt stykke:
»Stk. 2.  

  

 Ved  

 vejledningen af unge under 18 år, der har opfyldt undervisningspligten, og  

 som tilbydes vejledning efter § 3, stk. 2, 1. og 2. pkt., og § 4, skal  

 kommunalbestyrelsen sørge for, at forældremyndighedens indehaver inddrages  

 aktivt i vejledningen og den unges uddannelsesplanlægning.  

 Undervisningsministeren  

 kan fastsætte nærmere regler herom.« Stk. 2. Vejledningen  

 skal ske i et samarbejde med uddannelsesinstitutionerne og statens  

 beskæftigelsesindsats  

 og med inddragelse af organisationer og virksomheder inden for det  

 arbejdsmarked, som vejledningsvirksomheden geografisk omfatter.
 Stk. 2 bliver herefter stk. 3.
 § 7.  

  

 Undervisningsministeren  

 kan fastsætte nærmere regler om vejledningen efter dette kapitel, herunder om  

 vejledningens kvalitet og om sikring af sammenhæng mellem vejledningen efter  

 dette kapitel og anden vejledning for unge under 25 år.
 3. I  

  

 § 7  

  

 indsættes efter stk. 1 som nyt  

 stykke:
»  

 Stk. 2.  

  

 Når en ung under 19 år afbryder et skole- eller  

 uddannelsesforløb efter opfyldt undervisningspligt, eller  

 uddannelsesinstitutionen vurderer, at der er en overhængende risiko herfor,  

 skal uddannelsesinstitutionen underrette Ungdommens Uddannelsesvejledning i  

 den kommune, hvor den unge er tilmeldt folkeregisteret, herom.
For unge under  

 18 år, der har opfyldt undervisningspligten, skal uddannelsesinstitutionen  

 samtidigt underrette forældremyndighedens indehaver.
Undervisningsministeren  

 kan fastsætte nærmere regler herom.« Stk. 2 bliver herefter stk. 3.
 Stk. 2.  

  

 For en ung  

 under 25 år, der afbryder en ungdomsuddannelse, skal uddannelsesinstitutionen  

 underrette Ungdommens Uddannelsesvejledning i den kommune, hvor den unge er  

 tilmeldt folkeregistret, om, at uddannelsen er afbrudt.  

 Undervisningsministeren kan fastsætte nærmere regler herom.
 4.  


  

 § 7, stk. 2  

  

 , der bliver  

 stk. 3, affattes således:
»  

 Stk. 3.  

  

 Når en ung i  

 alderen fra 19 til 25 år afbryder en ungdomsuddannelse, skal  

 uddannelsesinstitutionen underrette Ungdommens Uddannelsesvejledning i den  

 kommune, hvor den unge er tilmeldt folkeregisteret, herom.  

 Undervisningsministeren  

 kan fastsætte nærmere regler herom.« § 2 Loven træder i kraft den 1. august 2006.
