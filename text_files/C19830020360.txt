 1. Danmark, Finland, Island, Norge og Sverige har den  

 9. november 1972 indgået en fælles-nordisk aftale om bistand i skattesager  

 m.v.. ("bistandsaftalen"). Aftalen er senere suppleret med  

 tillægsaftaler af 21. juli 1976 og af 11. juni 1981. Bistandsaftalen er - med  

 de ændringer, der følger af de to tillægsaftaler - optrykt som bilag I til  

 dette cirkulære.
I henhold til aftalens artikel 20 har de fem lande dels indgået en  

 overenskomst indeholdende en nærmere præcisering af bistandspligtens omfang,  

 dels indgået en "overenskomst om opkrævning af skat", der tilsigter  

 at hindre skattetræk såvel i en arbejdstagers bopælsstat som i hans  

 arbejdsstat i tilfælde, hvor en arbejdstager har arbejde i en anden stat end  

 sin bopælsstat.
Disse overenskomster er optrykt som henholdsvis bilag II og  

 bilag III til dette cirkulære.
De optrykte to artikel 20-overenskomster har  

 virkning fra og med den 22. oktober 1982.
Bistandsaftalen afløser de tidligere indgåede tosidede overenskomster om  

 bistand i skattesager med Finland, Island, Norge og Sverige.
Aftalen finder  

 ikke anvendelse for Færøerne og Grønland.
Reglerne om bistand i forholdet  

 mellem Danmark og Færøerne findes i dobbeltbeskatningsaftalen af 24.  

 september 1968 med Færøerne med senere ændringer, se artiklerne 17 og 18 samt  

 pkt. 18 og 19 i skattedepartementets cirkulære af 21. april 1969,  

 indeholdende vejledning til overenskomsten.
Regler om bistand i forholdet mellem Danmark og Grønland findes i  

 dobbeltbeskatningsaftalen af 18. oktober 1979 mellem Danmark og Grønland, se  

 artikel 26 og den som bilag til dobbeltbeskatningsaftalen anførte  

 bistandsaftale.
Bistandsaftalens regler svarer til de i den ovennævnte  

 nordiske bistandsaftale indeholdte regler.
 2. Aftalen af 9. november 1972 trådte i kraft den 1.  

 januar 1973. Tillægsaftalen af 1976 trådte i kraft den 22. juli 1977, medens  

 tillægsaftalen af 11. juni 1981 trådte i kraft den 23. juni 1982.
 Såvel den oprindelige aftale som de to tillægsaftaler finder anvendelse på  

 sager, som er indkommet til de kompetente myndigheder efter ikrafttrædelsen.  

 Det er altså i relation til ikrafttrædelsestidspunktet uden betydning,  

 hvornår skatter og afgifter er forfaldne.
3. Bistandspligten omfatter ifølge artikel 1  

 forkyndelse af dokumenter, oplysninger i skattesager, fremskaffelse af  

 selvangivelsesblanketter m.v., opkrævning af skat, herunder foranstaltninger  

 til at hindre, at forskudsskat trækkes i mere end een stat, samt inddrivelse  

 af skat og sikkerhedsstillelse for betaling af skattekrav.
Det er ingen  

 betingelse for at yde bistand, at de personer, som den gælder, er  

 statsborgere i eller hjemmehørende i den stat, der begærer bistanden.
4. I forhold til tidligere aftaler er der sket  

 følgende væsentligere ændringer:
 5. De af aftalen omfattede skatter og afgifter  

 (artikel 2).
 For så vidt angår punkterne c), d), e), f) er de omhandlede afgifter m.v.  

 dog kun omfattet i det omfang, som angives i den ovenfor under pkt. 1 nævnte  

 artikel 20-overenskomst.
 Med skatter og afgifter ligestilles inddrivelsesomkostninger samt en række  

 tillæg, der pålægges på grund af manglende betaling, jfr. nærmere pkt.  

 2,a)-c), i den ovenfor under pkt. 1 nævnte artikel 20-overenskomst.
 Også foreløbige skatter og afgifter er omfattet af bistandsaftalen.
 6. Generelt krav om nødvendighed og gensidighed,  

 (artikel 3, afsnit 3).
 Anmodning om bistand må kun fremsættes, såfremt de begærede  

 foranstaltninger ikke kan foretages i egen stat uden væsentlige  

 vanskeligheder, og kun såfremt den stat, der fremsætter anmodningen, selv kan  

 yde tilsvarende bistand på den anden stats begæring.
 De enkelte bistandsformer:
 7. Forkyndelse (artikel 3 og artikel 9).
 Forkyndelse kan kun ske af dokumenter, der vedrører de af bistandsaftalen  

 omfattede skatter og afgifter m.v.
 Anmodning om forkyndelse skal være affattet på dansk, norsk eller svensk  

 (artikel 5, 1. afsnit). Det kan tillige angives, om forkyndelsen ønskes  

 foretaget under iagttagelse af særlige formforskrifter (artikel 9, 2.  

 afsnit).
 Anmodning om forkyndelse i de øvrige aftalelande indsendes til  

 statsskattedirektoratet, regnskabs- og opkrævningsafdelingen, postbox 100,  

 3460 Birkerød, vedlagt de dokumenter, der skal forkyndes.
 8. Opkrævning og inddrivelse af skat m.m. (artikel 3  

 og artikel 13).
 Anmodning om bistand til inddrivelse af dansk skat i et af de andre  

 aftalelande må kun fremsættes, såfremt kravet er eksigibelt her i landet, og  

 det skal i anmodningen angives, hvornår kravet forældes.
 Det er tillige en betingelse for inddrivelsen, at kravet ikke er forældet  

 efter de regler, der gælder i det land, hvori kravet begæres inddrevet.
 De samme betingelser gælder krav fra et nordisk land, der skal inddrives  

 her i landet.
En begæring om inddrivelse af danske restancer i et af de andre  

 aftalelande må kun fremsættes, såfremt beløbet andrager mindst 1.400 kr.
Hver  

 begæring, der kan omfatte flere beløb vedrørende samme person, skal udgøre  

 minimumsbeløbet excl. morarenter, procenttillæg o.l., jfr. artikel  

 20-overenskomstens pkt. 8. En eventuel efterfølgende begæring, f.eks.  

 vedrørende morarenter, skal således altid lyde på mindst 1.400 kr.
Det er  

 endvidere en betingelse, at beløbet ikke kan inddrives her i landet uden  

 væsentlige vanskeligheder (artikel 3, stk. 3). Den omstændighed, at en  

 skatteansættelse er påklaget eller indbragt for domstolene, er ikke til  

 hinder for fremsendelse af restancer til inddrivelse i de øvrige aftalelande.
 Reglerne kan bl.a. anvendes overfor arbejdsgivere, der er udrejst til et  

 andet nordisk land uden at afregne tilbageholdt kildeskat.
 9. Anmodning om bistand skal vedlægges den afgørelse,  

 hvorpå skattekravet grundes (eventuelt i kopi) eller andet dokument, hvoraf  

 kravet fremgår.
 I anmodningen skal angives den myndighed, som begærer bistand, samt navn,  

 erhverv eller titel, adresse, fødselsdato og hjemstedskommune samt om muligt  

 arbejdsplads og opholdssted vedrørende den person, som sagen gælder.  

 Anmodningen bør herudover indeholde oplysning om øvrige omstændigheder, som  

 kan tjene til vejledning for at identificere denne person, se i det hele  

 artikel 20-overenskomstens pkt. 7.
10. Anmodning om inddrivelse i de øvrige aftalelande  

 rettes til statsskattedirektoratet, regnskabs- og opkrævningsafdelingen,  

 postbox 100, 3460 Birkerød. (I artikel 20-overenskomstens pkt. 10 er som  

 "inddrivelsesmyndighed" angivet Sømandsskattekontoret.
Dette er  

 ændret til statsskattedirektoratet, Birkerød, som foran anført). Inddrivelse  

 af danske restancer sker ved anvendelse af en blanket, der fås ved  

 henvendelse samme sted.
 Inddrivelsen sker i den stats møntsort, hos hvilken inddrivelsen begæres.  

 Betaling kan dog altid ske i den begærende stats møntsort.
 Om kursfastsættelsen og fremgangsmåden iøvrigt henvises til artikel  

 20-overenskomstens punkt 9, 10, 11.
 Om fremgangsmåden ved inddrivelse af vægtafgift henvises til  

 Centralregistret for Motorkøretøjers skrivelse af 3. april 1975 til  

 politidirektøren i København og samtlige politimestre.
 Begæring om inddrivelse af arbejdsgiverafgifter vil, efter aftale med  

 socialministeriet, blive fremsendt til de kommunale pantefogeder af  

 statsskattedirektoratet.
 I artikel 20-overenskomstens pkt. 5 er det bestemt, at skat, der er  

 indbetalt i en af staterne, kan overføres til dækning af skat, pålignet i en  

 anden stat.
Overførslen er betinget af, at en begæring herom fremsættes af den anden  

 stat.
Det er overfor de øvrige nordiske lande præciseret, at man fra dansk  

 side kun vil imødekomme en sådan begæring, for så vidt der i den begærende  

 stat er tale om en skat, der er pålignet i og eksigibel i denne stat.
 Begæringer om overførsel både til og fra Danmark skal indsendes til  

 statsskattedirektoratet, regnskabs- og opkrævningsafdelingen, postbox 100,  

 3460 Birkerød.
 11. Overenskomst om opkrævning af skat  

 ("trækaftalen").
 Overenskomsten har, som ovenfor anført - ligesom den generelle artikel  

 20-overenskomst virkning fra og med den 22. oktober 1982. Overenskomsten er  

 optrykt som bilag III til dette cirkulære.
 Overenskomsten tager sigte på arbejdstagere, der har bopæl i een nordisk  

 stat, og som har beskæftigelse i en anden nordisk stat.
Hvis 183 dages-reglen i de gældende dobbeltbeskatningsoverenskomster  

 mellem de nordiske lande (eller en ny fælles-nordisk  

 dobbeltbeskatningsoverenskomst) finder anvendelse, således at  

 beskatningsretten til arbejdsvederlaget tilkommer arbejdstagerens bopælsstat  

 (og ikke arbejdsstaten, som hovedreglen iøvrigt er), har bopælsstaten også  

 retten til at kræve forskudsskat.
Hvis det er klart, at 183 dages-reglen ikke  

 finder anvendelse, og at arbejdsstaten således har beskatningsretten, har  

 arbejdsstaten ret til at kræve forskudsskat.
 Der er blandt de nordiske lande enighed om følgende:
Ved beregningen af de 183 dages ophold i arbejdsstaten medregnes hele døgn  

 samt brudte døgn, medens ferier, weekend-ophold eller andre ophold uden for  

 arbejdsstaten ikke medregnes.
Også dage i arbejdsstaten uden beskæftigelse  

 deer medregnes.
Når 183 dages-reglen giver bopælsstaten beskatningsretten, skal denne stat  

 sende meddelelse til arbejdsstaten om, at skattetræk sker i bopælsstaten.  

 Blanketter til brug for sådan meddelelse (F 79) kan fås i  

 statsskattedirektoratet, regnskabs- og opkrævningsafd., postbox 100, 3460  

 Birkerød.
Blanketten kan udfyldes af arbejdstager/arbejdsgiver og afleveres  

 hos skattemyndighederne i arbejdstagers bopælskommune.
Disse videresender  

 meddelelsen i attesteret stand til arbejdsstatens kompetente myndigheder, der  

 videresender meddelelsen til den lokale skattemyndighed på arbejdsstedet.
Den kompetente myndighed er i disse sager for så vidt angår Finland: Skattestyrelsen, P.
B. 325, Regeringensgaten 4 E, SF 00170,  

 Helsingsfors 17, Finland.
 Island: Skattrannsoeknarstjoeri, Skuelagata 57, 105 Reykjavik, Island.
Norge: Oljeskattekontoret, Avd.
Sandnes Prinsens Vej 1, N 4300 Sandnes,  

 Norge.
 Sverige: Riksskatteverket, 171-94 Solna, Sverige.
 Meddelelse fra de øvrige nordiske lande til Danmark sendes til  

 statsskattedirektoratet, regnkabs- og opkrævningsafdelingen, postboks 100,  

 3460, Birkerød.
 Trækaftalen indeholder imidlertid ikke i sig selv en ret for arbejdsstaten  

 til at pålægge en arbejdsgiver, der er hjemmehørende i en anden stat end  

 arbejdsstaten, en pligt til at indeholde forskudsskat til arbejdsstaten hos  

 sine arbejdstagere.
Trækaftalen angiver utvetydigt, at den ovennævnte 183 dages-regel ikke  

 finder anvendelse i tilfælde, hvor der er tale om arbejdsudleje.
I sådanne  

 tilfælde har arbejdsstaten retten til at kræve forskudsskat fra første  

 arbejdsdag, uanset opholdets længde, forudsat at den nationale lovgivning  

 indeholder fornøden hjemmel hertil.
Overenskomsten ("trækaftalen")  

 angiver en række vejledende kritierier til brug ved afgørelsen af, om der i  

 det konkrete tilfælde foreligger arbejdsudleje, se herom overenskomstens pkt.  

 3. Såfremt der er afkrævet forskudsskat af samme indkomst i to stater -  

 arbejdsstaten og bopælsstaten - skal den stat, som ikke har været berettiget  

 til at opkræve skat ifølge "trækaftalen", tilbagebetale indbetalte  

 beløb, se nærmere herom pkt. 4.
 12. Oplysning m.m. i skattesager (artikel 11, 11 A,  

 samt 12).
Skattedepartementet, den 31. oktober  

 1983 JENS ROSMAN / Jonna Sneum BILAG 1 Aftale af 9. november 1972 mellem Danmark, Finland, Island, Norge og  

 Sverige om bistand i skattesager, som ændret ved tillægsaftaler hhv. af 21.  

 juli 1976 og af 11. juni 1981 Kursiveret tekst efterfulgt af (1) eller (2) betyder:
 (1): Teksten er indført ved tillægsaftale af 21. juli 1976 og har virkning  

 f.o.m. 22. juli 1977.
 (2): Teksten er indført ved tillægsaftale af 11. juni 1981 og har virkning  

 f.o.m. 23. juni 1982.
 Regeringerne i Danmark, Finland, Island, Norge og Sverige er, foranlediget  

 af ønsket om at indgå en aftale om bistand i skattesager, blevet enige om  

 følgende bestemmelser:
Almindelige bestemmelser Artikel 1 De kontraherende stater forpligter sig til at yde hinanden bistand i  

 skattesager på den nedenfor angivne måde.
 Bistand ifølge denne aftale omfatter:
Artikel 2 Som skat anses i denne aftale:
 Med skat ligestilles forskud på sådan skat og afgift, som omfattes af  

 denne artikels første stykke.
Artikel 3 En kontraherende stat er pligtig at yde bistand i henhold til artikel 1 i  

 alle de skattesager og med hensyn til alle de skattekrav, som er opstået i en  

 anden kontraherende stat i overensstemmelse med dennes lovgivning vedrørende  

 de skatter, afgifter og bidrag, som omfattes af artikel 2. I sager vedrørende  

 skatter, som omfattes af artikel 2 a), foreligger sådan pligt dog kun,  

 såfremt skatten omfattes af en aftale til undgåelse af dobbeltbeskatning med  

 den kontraherende stat, som begærer bistanden.
 Bistanden kan omfatte foranstaltninger ikke blot over for skattepligtige,  

 men tillige over for arbejdsgivere og andre, som har været pligtige til at  

 tilbageholde skat ved udbetaling af løn eller anden ydelse, og over for  

 andre, som ifølge lovgivningen i den stat, som begærer bistanden, er  

 ansvarlige for skat.
Anmodning om bistand må kun fremsættes, såfremt de begærede  

 foranstaltninger ikke kan foretages i egen stat uden væsentlige  

 vanskeligheder (2), og såfremt den stat, som fremsætter anmodningen, ifølge  

 sin egen lovgivning kan yde tilsvarende bistand på begæring af den stat, til  

 hvilken anmodningen er rettet. (1) Artikel 4 Anmodning om bistand og skriftveksling mellem de kontraherende stater i  

 henhold til denne aftale iværksættes af den kompetente myndighed i disse  

 stater.
Ved "den kompetente myndighed" forstås for Danmarks vedkommende: Finansministeriet, skattedepartementet, for Finlands vedkommende: Finansministeriet og skattestyrelsen, for Islands vedkommende: Finansministeriet (fjaermaelaraeJuneytiJ), for Norges vedkommende: Finans- og tolldepartementet og for Sveriges vedkommende: Finansdepartementet, eller sådan myndighed i enhver af disse stater, der er bemyndiget til på  

 ovennævnte myndigheders vegne at behandle spørgsmål, der omfattes af denne  

 aftale.
Artikel 5¬mcr Anmodninger og andre dokumenter i sager vedrørende bistand  

 skal være affattede på dansk, norsk eller svensk eller være bilagt en  

 oversættelse til et af disse sprog.
For sager vedrørende forkyndelse gælder  

 dette dog alene anmodningen om forkyndelse.
I anmodninger om bistand skal angives den myndighed, som primært har  

 begæret bistanden, samt navn, erhverv eller titel, adresse, fødselsdata og  

 hjemstedskommune samt om muligt arbejdsplads og opholdssted vedrørende den  

 person, som sagen gælder.
Anmodningen bør endvidere indeholde oplysning om  

 øvrige omstændigheder, som kan tjene til vejledning for at identificere denne  

 person.
Artikel 6 En anmodning om bistand kan afslås, såfremt den stat, hos hvilken  

 bistanden er begæret, anser denne for at stride mod sine almene interesser.
Artikel 7 Såfremt en anmodning om bistand ikke efterkommes, skal den stat, som har  

 begæret bistanden, ufortøvet underrettes om afgørelsen og motiveringen for  

 denne.
 Iværksættes bistanden, skal den stat, hos hvilken bistanden er begæret,  

 snarest muligt underrette den anden stat om resultatet af bistanden.
 Underretning i henhold til denne artikel skal tillige omfatte sådanne  

 omstændigheder, som kan være af betydning for skattesagens videre behandling.
Artikel 8 Dokumenter, som er udfærdiget eller bekræftet af domstol eller  

 forvaltningsmyndighed i en af de kontraherende stater, behøver ikke at blive  

 legaliseret for at kunne anvendes i skattesager inden for en anden af de  

 kontraherende staters område.
 Tilsvarende gælder for så vidt angår dokumenter, som er underskrevet af en  

 tjenestemand hos domstolen eller myndigheden, såfremt sådan underskrift er  

 tilstrækkelig ifølge lovgivningen i den stat, som domstolen eller myndigheden  

 tilhører.
Forkyndelse af dokumenter Artikel 9 Forkyndelse i henhold til denne aftale skal ske på den måde, som for  

 tilsvarende forkyndelse anvendes i henhold til lovgivning eller administrativ  

 praksis i den stat, hos hvilken forkyndelsen er begæret.
En anmodning om  

 forkyndelse af et dokument skal indeholde en kort angivelse af dokumentets  

 indhold.
 Såfremt den stat, som begærer forkyndelsen, ønsker det, kan forkyndelsen  

 ske under iagttagelse af særlige formforskrifter, i det omfang den begærede  

 fremgangsmåde er i overensstemmelse med lovgivningen i den stat, i hvilken  

 forkyndelsen skal ske.
Artikel 10 Som bevis for forkyndelsen skal gælde enten en dateret og bekræftet  

 anerkendelse af den, over for hvilken forkyndelsen er sket, eller et bevis af  

 pågældende myndighed i den stat, hos hvilken forkyndelsen er begæret,  

 indeholdende en angivelse af formen og tidspunktet for forkyndelsen.
 Indfordring af oplysninger m.m.
Artikel 11 Oplysninger skal indfordres i overensstemmelse med lovgivningen i den  

 stat, til hvilken begæringen er rettet.
 Anmodning om indfordring af oplysninger kan afslås, såfremt forretnings-,  

 fabrikations- eller erhvervshemmeligheder ville blive åbenbaret, såfremt  

 anmodningen blev efterkommet.
Artikel 11 A Repræsentanter for en myndighed i en kontraherende stat kan i en skattesag  

 af væsentlig interesse for denne stat efter anmodning fra den kompetente  

 myndighed i samme stat tillades at være til stede ved undersøgelse i en sådan  

 skattesag i en anden kontraherende stat.
Anmodningen herom behandles af den  

 kompetente myndighed i denne anden stat, som snarest underretter den  

 kompetente myndighed i den førstnævnte stat om sin afgørelse.
Efterkommes  

 anmodningen, angives i meddelelsen herom tidspunkt og sted for undersøgelsen  

 samt øvrige oplysninger, som anses ønskelige for den kompetente myndighed,  

 der har fremsat anmodningen.
Repræsentanter, som er omfattet af første stykke, kan ikke træffe  

 afgørelser i spørgsmål, som vedrører undersøgelsen, men kan fremsætte forslag  

 i sådanne spørgsmål til den myndighed eller embedsmand, som er anmodet om at  

 foretage undersøgelsen.
Afgørelser i anledning af et sådant forslag træffes  

 af den pågældende myndighed eller embedsmand.
 Oplysninger, der er fremkommet ved undersøgelsen, skal behandles som  

 hemmelige og må ikke meddeles til andre personer eller myndigheder, herunder  

 personer tjenstgørende ved domstole og andre judicielle myndigheder, end dem,  

 som varetager skatteligning (beskatning), opkrævning eller inddrivelse af  

 skatter, som omfattes af denne aftale, eller som træffer afgørelser  

 vedrørende klager eller tiltalespørgsmål i tilslutning hertil.
 Afslås en anmodning, der er omfattet af første stykke, finder  

 bestemmelserne i artikel 7, første stykke, tilsvarende anvendelse (1).
Artikel 12 Den kompetente myndighed i en kontraherende stat skal i det omfang, det  

 kan ske på grundlag af tilgængelige kontroloplysninger eller tilsvarende  

 oplysninger, snarest muligt efter udløbet af hvert kalenderår, uden særlig  

 anmodning, tilstille den kompetente myndighed i enhver af de andre  

 kontraherende stater oplysninger vedrørende i denne stat bosatte fysiske  

 personer eller der hjemmehørende juridiske personer, for så vidt angår Den kompetente myndighed i en kontraherende stat skal virke for, at  

 oplysninger, som fremkommer ved en undersøgelse i denne stat i en sag  

 vedrørende beskatning, og som kan antages at vedrøre en sådan (tilsvarende)  

 sag i en anden kontraherende stat, snarest fremsendes til den kompetente  

 myndighed i denne anden stat. (1).
 Såfremt det i den stat, som har modtaget oplysningerne, viser sig, at  

 oplysningerne ikke er i overensstemmelse med de virkelige forhold, skal den  

 kompetente myndighed i denne stat på passende måde underrette den kompetente  

 myndighed i den stat, som har afgivet oplysningerne, om forholdet.
 I tilfælde, hvor en i en af de kontraherende stater bosat person er afgået  

 ved døden og har efterladt sig fast ejendom i en anden af de kontraherende  

 stater eller aktiver anbragt i en virksomhed deer, skal den kompetente  

 myndighed i den førstnævnte stat, så snart kendskab til forholdet er  

 erhvervet, underrette den kompetente myndighed i den anden stat herom.
Inddrivelse af skat Artikel 13 Afgørelser i skattesager, som ifølge lovgivningen i en af de kontraherende  

 stater er eksigible i denne stat, skal anerkendes som eksigible i en anden  

 kontraherende stat.
Bistand til inddrivelse af skat på grundlag af en sådan  

 afgørelse skal iværksættes i sidstnævnte stat på den måde og med iagttagelse  

 af de præskriptionsregler, som gælder for inddrivelse af skat af tilsvarende  

 art ifølge denne stats egen lovgivning.
 Den myndighed, som primært begærer bistand til inddrivelse, skal i  

 anmodningen bekræfte, at afgørelsen er eksigibel i egen stat samt angive det  

 tidspunkt, da retten til at inddrive skatten helt eller delvis ophører på  

 grund af præskription ifølge denne stats lovgivning; denne myndigheds  

 kompetence skal bekræftes af en af artikel 4 omfattet myndighed.
Artikel 14 Er en skattepligtig eller en anden person, som omfattes af artikel 3, stk.  

 2, afgået ved døden, må inddrivelse ikke ske med beløb, som overstiger  

 værdien af aktiverne i dødsboet.
Er boet skiftet, må hos arvinger eller  

 andre, som har erhvervet aktiver på grund af dødsfaldet, ikke inddrives mere,  

 end hvad der modsvarer værdien af aktiverne på tidspunktet for erhvervelsen.
Artikel 15 For skat, som skal inddrives ifølge denne aftale, gælder i den stat, hos  

 hvilken bistand er begæret, ikke sådan særlig fortrinsret, som deer kan være  

 gældende for denne stats egne skatter.
 I sager vedrørende inddrivelse af skat ifølge denne aftale må  

 foranstaltninger for at indlede søgsmål ved anden domstol end  

 forvaltningsdomstol eller konkurs ikke indledes i den stat, hos hvilken  

 inddrivelsen begæres, medmindre den kompetente myndighed i denne stat efter  

 anmodning fra den kompetente myndighed i den stat, som har fremsat  

 anmodningen, udtrykkeligt samtykker i en sådan foranstaltning.
Artikel 16 Ophører, inden en sag vedrørende inddrivelse af skat i henhold til denne  

 aftale er afsluttet, retten til at inddrive skatten helt eller delvis ifølge  

 lovgivningen i den stat, som har begæret bistanden, på grund af betaling,  

 nedsættelse eller ophævelse af skatteansættelsen, lempelse eller af anden  

 årsag, skal den kompetente myndighed i denne stat snarest muligt anmelde det  

 således indtrufne til den kompetente myndighed i den anden stat.
 Bestemmelserne i stykke 1 skal finde tilsvarende anvendelse, såfremt  

 henstand med betaling af skatten er indrømmet.
Artikel 17 Når inddrivelse ifølge denne aftale er sket i en af staterne, og det  

 inddrevne beløb er kommet inddrivelsesmyndigheden i denne stat i hænde, er  

 denne stat ansvarlig for det inddrevne beløb over for den stat, som har  

 begæret inddrivelsen.
Sikkerhedsstillelse for betaling af skattekrav Artikel 17 A Sikkerhedsstillelse for betaling af skattekrav i henhold til denne aftale  

 skal ske i overensstemmelse med gældende lovgivning eller administrativ  

 praksis i den stat, hos hvilken sikkerhedsstillelse begæres.
Sådan  

 sikkerhedsstillelse kan ske, selvom fordringen ikke er fastsat.
 Såfremt et skattekrav helt eller delvis bortfalder, efter at  

 foranstaltninger med henblik på sikkerhedsstillelse i henhold til denne  

 aftale er truffet, skal de kompetente myndigheder i den stat, som har fremsat  

 begæringen, snarest muligt anmelde det indtrufne til den kompetente myndighed  

 i den anden stat.
 Bestemmelserne i artiklerne 13-17 skal i det omfang, det er muligt, finde  

 anvendelse også for så vidt angår sikkerhedsstillelse for betaling af  

 skattekrav i henhold til denne aftale (2).
Særlige bestemmelser Artikel 18 For så vidt angår forespørgsler, oplysninger, erklæringer og andre  

 meddelelser, som i henhold til denne aftale fremkommer til en af staterne,  

 skal de i henhold til denne stats lovgivning gældende bestemmelser om  

 tavshedspligt og dokumenters hemmeligholdelse finde anvendelse.
Artikel 19 For bistand i henhold til denne aftale er den stat, som har begæret  

 bistanden, kun pligtig at erstatte omkostninger for sådant søgsmål ved anden  

 domstol end forvaltningsdomstol eller konkurs i denne anden stat, som er  

 foranlediget af bistanden.
Artikel 20 De kompetente myndigheder i de kontraherende stater kan indgå yderligere  

 overenskomst for at gennemføre bestemmelserne i denne aftale.
De kan særligt  

 indgå overenskomst om udveksling af oplysninger i henhold til artikel 12 h)  

 om mindstebeløb, som anmodning om inddrivelse skal angå, om bistand  

 vedrørende skatter og afgifter i henhold til artikel 2 c), d), e) og f) og om  

 opkrævning af skat i særlige tilfælde, f.eks. vedrørende såkaldte  

 grænsegængere, eller om regler for forskudsskattetræk med henblik på at  

 undgå, at forskudsskat trækkes i mere end en stat (2), samt vedrørende  

 renter, søgsmålsomkostninger, bøder og andre lignende beløb, som pålægges i  

 forbindelse med beskatning eller inddrivelse, om fastsættelse af kurs for  

 omregning af beløb, som skal inddrives, samt om afregning af inddrevne beløb.
Såfremt vanskeligheder eller tvivlsspørgsmål opstår mellem to eller flere  

 af de kontraherende stater vedrørende fortolkning eller anvendelse af denne  

 aftale, skal de kompetente myndigheder i disse stater forhandle med henblik  

 på at løse spørgsmålet gennem særlig overenskomst.
Resultatet af sådanne  

 forhandlinger skal snarest meddeles de kompetente myndigheder i de øvrige  

 kontraherende stater.
 Såfremt den kompetente myndighed i en af de kontraherende stater finder,  

 at forhandlinger vedrørende spørgsmål om fortolkning eller anvendelse af  

 denne aftale bør ske mellem de kompetente myndigheder i samtlige de  

 kontraherende stater, skal sådanne forhandlinger finde sted på begæring af  

 denne stat.
Artikel 21 Denne aftale finder ikke anvendelse for Danmarks vedkommende: på Færøerne og i Grønland; for Norges vedkommende: på Svalbard og Jan Mayen samt på de norske  

 besiddelser uden for Europa.
Artikel 22 Denne aftale træder i kraft fra begyndelsen af det kalenderår, som følger  

 nærmest efter det år, da samtlige kontraherende stater har meddelt det  

 svenske udenrigsdepartement, at de konstitutionelle foranstaltninger, som er  

 nødvendige for aftalens ikrafttrædelse, er gennemført.
Det svenske  

 udenrigsdepartement underretter de øvrige kontraherende stater om modtagelsen  

 af disse meddelelser.
Artikel 23 Efter at denne aftale er trådt i kraft, skal dens bestemmelser anvendes på  

 sager, som er indkommet efter ikrafttrædelsen til den kompetente myndighed i  

 den stat, til hvilken anmodningen er rettet.
 Nedennævnte aftaler skal ophøre med at gælde og skal sidste gang anvendes  

 for så vidt angår sager, som er indkommet til den kompetente myndighed i den  

 stat, til hvilken begæringen er rettet før ikrafttrædelsen af denne aftale:
Artikel 24 Denne aftale skal forblive i kraft uden tidsbegrænsning, men de  

 kontraherende stater kan ad diplomatisk vej opsige aftalen ved underretning  

 til enhver af de andre kontraherende stater senest 6 måneder før udgangen af  

 et kalenderår.
Er opsigelsesfristen iagttaget, ophører aftalen at gælde i  

 forholdet mellem den stat, som har foretaget opsigelsen, og de øvrige  

 kontraherende stater med kalenderårets udgang.
 Anmodning om bistand, som er indkommet til den kompetente myndighed i den  

 stat, til hvilken anmodningen er rettet, inden aftalen er ophørt med at  

 gælde, skal efterkommes i overensstemmelse med aftalens bestemmelser.
 Aftalen skal deponeres i det svenske udenrigsdepartement og bekræftede  

 afskrifter skal af det svenske udenrigsdepartement tilstilles hver af de  

 kontraherende staters regeringer.
 Til bekræftelse heraf har undertegnede, dertil behørigt bemyndigede,  

 undertegnet denne aftale og forsynet samme med deres segl.
 Udfærdiget i Stockholm i et eksemplar på det danske, det finske, det  

 islandske, det norske og det svenske sprog, idet der på det svenske sprog er  

 udfærdiget to tekster, en for Finland og en for Sverige, hvilke samtlige  

 tekster har lige gyldighed, den 9. november 1972.
E.
Schram-Nielsen BILAG II Overenskomst i henhold til artikel 20 i aftalen af 9. november 1972 mellem  

 Danmark, Finland, Island, Norge og Sverige om bistand i skattesager For at gennemføre aftalen af 9. november 1972 mellem Danmark, Finland,  

 Island, Norge og Sverige om bistand i skattesager er overenskomst truffet om  

 følgende bestemmelser.
1. Ved udtrykket "tilvejebringelse af  

 selvangivelser eller andre meddelelser" i artikel 1 b) i aftalen forstås  

 tilvejebringelse af selvangivelse eller anden meddelelse til brug for  

 skatteansættelse (beskatning) eller anden foranstaltning i sager vedrørende  

 skat i den stat, som begærer bistanden.
Udtrykket omfatter tillige  

 fremskaffelse af selvangivelser eller andre dokumenter, i original eller  

 kopi, som er indgivet med henblik på skatteansættelse (beskatning) eller  

 anden foranstaltning i sager vedrørende skat i den stat, til hvilken  

 anmodningen rettes.
2. med skatter, for hvilke bistand gives, skal  

 ligestilles 3. A.
Ved "motorafgifter" i aftalens artikel  

 2 c) forstås skatter og afgifter i følgende love med ændringer:
B.
Ved "merværdiafgift og anden almindelig omsætningsafgift" i  

 aftalens artikel 2 d) forstås skatter og afgifter i følgende love med  

 ændringer:
C.
Ved "punktskatter" i aftalens artikel 2 e) forstås skatter og  

 afgifter i følgende love med ændringer:
D.
Ved bidrag i aftalens artikel 2 f) forstås ydelser i henhold til  

 følgende love med ændringer:
 4. Såfremt skat eller afgift, der er optaget i denne  

 overenskomst, ændres på væsentlige punkter eller erstattes af anden skat  

 eller afgift af hovesagelig lignende karakter eller om en ny sådan skat eller  

 afgift, som omhandles af aftalens artikel 2, indføres, skal ny overenskomst  

 træffes ved skriftveksling mellem de kompetente myndigheder.
 5. Er skat på nogen indkomst eller formue betalt -  

 enten som foreløbig skat eller som slutskat - i en kontraherende stat, kan  

 det indbetalte skattebeløb på begæring af den kompetente myndighed i den  

 anden kontraherende stat overføres til den pågældende skattemyndighed i denne  

 stat med henblik på afregning i indkomstskatten eller formueskatten.
 6. Pligt til at give oplysninger i henhold til  

 aftalens artikel 12 omfatter tillige oplysninger om udbetalte periodiske  

 underholdsydelser.
 7. Ved begæring om bistand til inddrivelse skal  

 vedlægges i original eller kopi, den afgørelse, på hvilken skattekravet  

 grundes, eller bekræftet afskrift af restanceliste eller andet dokument,  

 hvoraf kravet fremgår.
 I begæringen skal angives:
 Tilsvarende oplysninger skal gives i en begæring om bistand til  

 sikkerhedsstillelse for betaling af skyldig skat.
 8. Begæring om bistand til inddrivelse af skat må kun  

 fremsættes, såfremt det sammenlagte betalingskrav, heri ikke indregnet beløb,  

 som omfattes af punkt 2 a), udgør mindst 1.400 danske kroner, 850 finske  

 mark, 1.400 islandske kroner, 1.200 norske kroner eller 1.000 svenske kroner.
9. Inddrivelse sker i den stats møntsort, hos hvilken  

 inddrivelsen begæres.
Den pågældende myndighed i denne stat skal snarest  

 muligt, efter at bistandsbegæringen er indkommet, omregne det beløb, som  

 begæringen omfatter, til denne stats møntsort i overensstemmelse med en af  

 centralbanken anbefalet kurs, som var gældende på den dag, da begæringen  

 indkom, og inddrivelsen skal herefter anses at gælde det således beregnede  

 beløb.
Ved omregningen kan anvendes de bestemmelser om afrunding til rundt  

 beløb, som måtte gælde ifølge lovgivningen i denne stat.
 Såfremt ændring i vekselkursen sker, medens inddrivelsen pågår, kan den  

 kompetente myndighed i den kontraherende stat, hos hvilken inddrivelsen  

 begæres, efter høring af centralbanken i denne stat, træffe afgørelse om den  

 vekselkurs, som skal anvendes i sagen som følge af ændringen.
 Uanset foranstående bestemmelser i dette punkt, kan betaling af det beløb,  

 som begæringen omfatter, ske i den begærende stats møntsort.
 10. Beløb, som er indgået som følge af bistand i  

 henhold til denne aftale, skal inddrivelsesmyndigheden snarest muligt  

 indbetale til centralbanken i sin egen stat på en konto, som indehaves af  

 centralbanken i den stat, for hvis regning inddrivelsen er sket.
 I forbindelse med indbetalingen skal oplysninger gives om navn og adresse  

 på den inddrivelsesmyndighed, som skal oppebære beløbet, samt om det  

 skattekrav, hvortil beløbet er at henføre.
 Indgået beløb kan tillige indsættes på postgirokonto, tilhørende den  

 inddrivelsesmyndighed, som har begæret bistanden.
 I givne fald skal søgsmåls- og konkursomkostninger modregnes i det  

 indgåede beløb (artikel 19 i aftalen).
Ved "inddrivelsesmyndighed" forstås i dette punkt, for Danmarks vedkommende: Sømandsskattekontoret, (nu ændret til  

 statsskattedirektoratet, regnskabs- og opkrævningsafdelingen) for Finlands vedkommende: Lensskatteverket, distriktstoldkammeret og bilregistercentralen.
for Islands vedkommende: Den Centrale Opkrævningsmyndighed i Reykjavik, for Norges vedkommende: Skattefogden i Oslo, og for Sveriges vedkommende: Kronefogedmyndigheden.
Ved "centralbank" forstås i dette punkt, for Danmarks vedkommende: Danmarks Nationalbank, for Finlands vedkommende: Finlands Bank, for Islands vedkommende: Islands Seddelbank, for Norges vedkommende: Norges Bank, og for Sveriges vedkommende: Sveriges Rigsbank.
 11. Overførelse af valuta til skattebetaling fra en  

 kontraherende stat til en anden skal ske inden for rammerne af gældende  

 betalingsoverenskomst mellem staterne.
 Denne overrenskomst træder i kraft 30 dage efter den dag, da de kompetente  

 myndigheder i samtlige kontraherende stater har undertegnet overenskomsten,  

 og den finder anvendelse på sager, som er indkommet efter ikrafttrædelsen til  

 den kompetente myndighed i den stat, til hvilken begæringen rettes.
 Ved denne overenskomst ophæves den overenskomst i henhold til artikel 20 i  

 aftalen af 9. november 1972 mellem Danmark, Finland, Island, Norge og Sverige  

 om bistand i skattesager, som blev undertegnet den 15. juni, den 5. og den  

 21. oktober samt den 10. og den 28. november 1977. Den ophævede overenskomst  

 finder dog fortsat anvendelse for så vidt angår sager, som er indkommet til  

 den kompetente myndighed i den stat, til hvilken begæringen rettes, før  

 ikrafttrædelsen af nærværende overenskomst.
 Denne overenskomst er udfærdiget i seks eksemplarer, på det danske, det  

 finske, det islandske, det norske og det svenske sprog, idet der på det  

 svenske sprog udfærdiges to tekster, en for Finland og en for Sverige, hvilke  

 samtlige tekster har lige gyldighed.
Stockholm, den 24. juni 1982 KURT MALMGREN København, den 21. juli 1982 JENS ROSMAN Helsingfors, den 11. august 1982 MAUNO FORSMAN HILLEL SKURNIK Reykjavik, den 27, august 1982 RAGNAR ARNALDS ARNI KOLBEINSSIN Oslo, den 22. september 1982 ARNE SCHEEL BILAG III Overenskomst om opkrævning af skat For at gennemføre aftalen af 9. november 1972 mellem Danmark, Finland,  

 Island, Norge og Sverige om bistand i skattesager er følgende overenskomst  

 indgået i henhold til artikel 20:
1. I tilfælde, hvor en person, der er hjemmehørende i  

 en kontraherende stat (bopælsstaten) oppebærer indkomst ved arbejde, som i en  

 eller flere perioder udføres i en anden kontraherende stat eller på dennes  

 kontinentalsokkel (arbejdsstaten), og bopælsstaten antager, at  

 arbejdsperioden sammenlagt ikke vil overstige 183 dage i det pågældende  

 kalenderår, samt at vederlaget betales af eller på vegne en arbejdsgiver, der  

 er hjemmehørende i denne stat, skal forskudsskat erlægges til bopælsstaten.  

 Skattemyndighederne i arbejdsstaten skal i sådanne tilfælde undlade at kræve  

 forskudsskat, forudsat at det ved skriftlig meddelelse fra  

 skattemyndighederne i bopælsstaten bevises, at indeholdelse af forskudsskat  

 sker deer.
Hvis arbejdsstaten godtager bopælsstatens bedømmelse efter 1.  

 punktum, kan arbejdsstaten undlade at kræve forskudsskat, selv om den i 2.  

 punktum nævnte meddelelse ikke er givet.
 Hvis indeholdelse af forskudsskat ophører at finde sted i bopælsstaten,  

 skal skattemyndighederne i denne stat, så snart de har fået kendskab hertil,  

 underrette skattemyndighederne i arbejdsstaten herom.
 Bestemmelserne i første afsnit finder ikke anvendelse, hvis  

 skattemyndighederne i bopælsstaten antager, at det vederlag, som udbetales,  

 hidrører fra et fast driftssted eller et fast sted i arbejdsstaten.
2. Udbetales det i punkt 1 omhandlede vederlag af  

 eller på vegne en arbejdsgiver, der hverken er hjemmehørende i arbejdsstaten  

 eller i arbejdstagerens bopælsstat, kan forskudsskat opkræves i  

 arbejdsstaten.
Skattemyndighederne i bopælsstaten skal i disse tilfælde  

 undlade at kræve forskudsskat, når der fra skattemyndighederne i  

 arbejdsstaten er modtaget underretning om, at forskudsskat erlægges eller vil  

 blive erlagt deer.
3. Finder skattemyndighederne i arbejdsstaten, at der  

 foreligger udleje af arbejdskraft, kan forskudsskat kræves deer.
En  

 arbejdstager som omhandlet i punkt 1 skal anses for udlejet, når han af en  

 anden person (udlejer) stilles til rådighed for at udføre arbejde i en andens  

 virsomhed i arbejdsstaten (bygherre), og udlejeren ikke er ansvarlig for  

 eller bærer risikoen for arbejdsresultatet.
Spørgsmålet om, hvorvidt en arbejdstager skal anses for udlejet, afgøres  

 ud fra en samlet bedømmelse.
Ved denne bedømmelse skal det især tillægges  

 vægt, om Skattemyndighederne i arbejdsstaten skal underrette skattemyndighederne i  

 bopælsstaten om, at forskudsskat erlægges til arbejdsstaten.
Når sådan  

 meddelelse er modtaget, skal skattemyndighederne i bopælsstaten undlade at  

 kræve forskudsskat af indkomsten.
 4. Hvis skattemyndighederne i en kontraherende stat,  

 som ifølge foranstående bestemmelser skal afstå fra at kræve forskudsskat,  

 ikke kan tiltræde den af skattemyndighederne i en anden kontraherende stat  

 trufne afgørelse, skal spørgsmålet afgøres ved gensidig aftale mellem de  

 kompetente myndigheder i disse kontraherende stater.
Såfremt de kompetente myndigheder ikke når til enighed om noget andet, må  

 skat, indtil spørgsmålet er afgjort, ikke opkræves i I tilfælde, hvor forskudsskat af samme indkomst er afkrævet i begge  

 stater, skal den stat, som ifølge bestemmelserne i dette punkt ikke er  

 berettiget til at opkræve skat, tilbagebetale indbetalte beløb.
5. Såfremt det gennem meddelelse fra arbejdsgiveren  

 eller på anden måde fremgår, at forudsætningerne for skattetræk i  

 bopælsstaten i henhold til punkt 1 ikke længere er tilstede, eller at et  

 sådant skattetræk ikke finder sted, kan indeholdelse af forskudsskat fra  

 dette tidspunkt kræves i arbejdsstaten.
Skattemyndighederne i arbejdsstaten  

 skal i så fald forinden underrette skattemyndighederne i bopælsstaten om de  

 ændrede forhold samt om, at skat afkræves i arbejdsstaten.
Såfremt skatteyderen kræver tilbagebetaling af skat, som er erlagt i en  

 stat, skal tilbagebetalingen afvente, at skattemyndighederne i den anden stat  

 har sikret sig, at indkomsten ikke skal beskattes i den sidstnævnte stat.  

 Skal indkomsten beskattes i den sidstnævnte stat, skal skattemyndighederne i  

 den stat, hvori skatten er erlagt, snarest muligt underrette  

 skattemyndighederne i den anden stat om, med hvilket beløb forskudsskat er  

 erlagt.
Overførsel af skattebeløbet skal ske i overensstemmelse med  

 bestemmelserne i punkt 9.
6. Underretning i henhold til punkterne 1-5 skal  

 indeholde Underretninger skal såvidt muligt tillige indeholde oplysning om  

 arbejdstagerens personnummer og arbejdsgiverens arbejdsgivernummer samt  

 eventuelt personnummer i begge stater.
 Såfremt skattemyndighederne anser de oplysninger, der er meddelt i henhold  

 til første afsnit, for så mangelfulde, at de ikke kan danne grundlag for en  

 beslutning om, at forskudsskattetræk ikke skal foretages, skal  

 skattemyndighederne i den anden stat straks underrettes herom.
 7. Bestemmelserne i punkterne 1-4 ovenfor om ret til  

 ikke at erlægge forskudsskat påvirker ikke øvrige forpligtelser i henhold til  

 indenlandsk lovgivning, f.eks. oplysningspligten.
 8. I tilfælde, hvor forskudsskat i henhold til punkt 5  

 er opkrævet i arbejdsstaten, skal skattemyndighederne i denne stat, når de  

 har fået kendskab til, at arbejdet er ophørt, snarest muligt meddele  

 skattemyndighederne i bopælsstaten dette.
 9. I tilfælde, hvor det er afgjort, at indkomst som  

 omhandlet i punkt 1 skal beskattes i en anden stat end i den, hvori  

 forskudsskat er opkrævet, skal den indbetalte forskudsskat på begæring af den  

 kompetente myndighed i den førstnævnte stat overføres til den pågældende  

 skattemyndighed i denne for at modregnes i skat på indkomsten.
10. Meddelelser i henhold til denne overenskomst skal  

 sendes igennem de kompetente myndigheder i de kontraherende stater, hvis  

 disse ikke er blevet enige om andet.
De kompetente myndigheder kan træffe  

 nærmere aftale om gennemførelsen af bestemmelserne i denne overenskomst.
 11. Som skat anses i denne overenskomst indkomstskat,  

 som omfattes af gældende dobbeltbeskatningsoverenskomst mellem de  

 kontraherende stater.
 12. Indkomst, som oppebæres af en person,  

 hjemmehørende i en kommune i Finland, Norge eller Sverige, som grænser op til  

 landegrænsen mellem Finland og Norge, Finland og Sverige eller Norge og  

 Sverige, for personligt arbejde, som udføres i en sådan kommune i en af disse  

 stater, omfattes ikke af denne overenskomst.
 13. Denne overenskomst træder i kraft 30 dage efter  

 den dag, på hvilken de kompetente myndigheder i samtlige kontraherende stater  

 har undertegnet den, og den finder anvendelse på sager, som er indkommet  

 efter ikrafttrædelsen til den kompetente myndighed i den stat, til hvilken  

 anmodningen rettes.
 Denne overenskomst er udfærdiget i seks eksemplarer på det danske, det  

 finske, det islandske, det norske og det svenske sprog, idet der på det  

 svenske sprog udfærdiges to tekster, en for Finland og en for Sverige, hvilke  

 samtlige tekster har lige gyldighed.
