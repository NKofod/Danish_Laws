Fradrag for hotel- og restaurationsydelser - Fradrag for hotel- og restaurationsydelser, - vejledende udtalelse Reference: Lov nr. 428 af 14. juni 1995 om ændring af lov om  

 merværdiafgift (momsloven), Momslovens § 42, stk. 2, m.v. 1995, J.3.2  

 (Momsvejledningen 1995 udkommer medio oktober 1995) 1. Køb fra egen kantine Som nævnt i bemærkningerne til lovforslag nr. 258 af 4. maj  

 1995 er der ikke fradrag for køb i »egen« kantine.
 Drives kantinen af en juridisk eller fysisk person, som er forskellig fra  

 virksomheden, er der som udgangspunktet tale om køb fra »fremmed«  

 kantine.
Der kan dog forekomme tilfælde, hvor tilknytningen mellem kantinen  

 og virksomheden er så tæt, at en konkret vurdering må  

 føre til, at der reelt er tale om egen kantine.
Dette vil typisk  

 være tilfældet, når kantinen drives med tilskud fra  

 virksomheden.
2. Køb fra cateringvirksomheder Fradraget omfatter i henhold til bemærkningerne til lovforslaget  

 alene »restaurationsbesøg«.
Der er derfor ikke fradrag for køb fra  

 cateringvirksomheder eller virksomheder, der driver diner-transportable o.  

 lign.
3. Fradrag for ansattes restaurationsbesøg Spørgsmålet om, i hvilket omfang den nye bestemmelse omfatter  

 fradrag for ansattes restaurations besøg har været forelagt  

 Skatteministeriets departement.
 Departementet har tilkendegivet, at restaurationsydelser til indehaver og  

 personale ikke er omfattet af bestemmelsen om fradrag for kost til  

 virksomhedens indehaver og personale i momslovens § 42, stk. 1, nr. 1. Som  

 følge heraf er bespisning af ansatte som udgangspunkt omfattet af  

 fradragsmuligheden i § 42, stk. 2. Der er således fradragsret for  

 restaurationsudgifter til virksomhedens indehaver eller ansatte, når  

 udgifterne afholdes som led i virksomhedens momspligtige aktiviteter, og  

 udgifterne er af streng erhvervsmæssig karakter.
Endvidere anførte departementet nogle typiske eksempler på  

 situationer, hvor der er fradragsret efter bestemmelsen.
Der er f.eks.  

 fradragsret for de restaurationsudgifter, der afholdes for en handelsrejsende  

 i forbindelse med dennes rejseaktiviteter.
Der er også fradragsret for  

 restaurationsudgifter, der afholdes i forbindelse med virksomhedens  

 deltagelse i kongresser, konferencer o.lign.
Holder virksomheden for egne  

 ansatte møder » ude i byen«, og serveres der i den forbindelse  

 forretningsfrokost, er der også fradragsret herfor efter bestemmelsen.  

 Vedrører restaurationsudgiften både egne ansatte og  

 forretningsforbindelser, er der også fradragsret for den del af  

 udgiften, der vedrører egne ansatte.
Den eneste betingelse for  

 fradragsretten i disse tilfælde er, at udgiften er af streng  

 erhvervsmæssig karakter.
