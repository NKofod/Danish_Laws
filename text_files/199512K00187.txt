Nr LSF 187 Forslag til Lov om ændring af lov om ophævelse af dobbeltbeskatning i  

 forbindelse med regulering af forbundne foretagenders overskud  

 (EF-voldgiftskonventionen) (Udvidelse med Finland, Sverige og Østrig) Fremsat af skatteministeren (Carsten Koch) den 24. januar 1996 Vedtaget ved tredjebehandling den 12. marts 1996 Lov nr. 229 af 27/03/1996 § 1 I lov nr. 763 af 27. november 1991 om ophævelse af dobbeltbeskatning i  

 forbindelse med regulering af forbundne foretagenders overskud  

 (EF-voldgiftskonventionen), som ændret ved § 7 i lov nr. 312 af 17. maj 1995,  

 foretages følgende ændring:
 1. § 1, stk. 1, affattes således:
»Konventionen af 23. juli 1990 om ophævelse af dobbeltbeskatning i  

 forbindelse med regulering af forbundne foretagenders overskud, som ændret  

 ved konventionen af 21. december 1995 om Republikken Østrigs, Republikken  

 Finlands og Kongeriget Sveriges tiltrædelse af konventionen af 23. juli 1990  

 om ophævelse af dobbeltbeskatning i forbindelse med regulering af forbundne  

 foretagenders overskud, gælder her i landet.« § 2 Tidspunktet for lovens ikrafttræden fastsættes af skatteministeren.
Oprindeligt fremsat forslag § 1 I lov nr. 763 af 27. november 1991 om ophævelse af dobbeltbeskatning i  

 forbindelse med regulering af forbundne foretagenders overskud  

 (EF-voldgiftskonventionen), som ændret ved § 7 i lov nr. 312 af 17. maj 1995,  

 foretages følgende ændring:
 1. § 1, stk. 1, affattes således:
»Konventionen af 23. juli 1990 om ophævelse af dobbeltbeskatning i  

 forbindelse med regulering af forbundne foretagenders overskud, som ændret  

 ved konventionen af 21. december 1995 om Republikken Østrigs, Republikken  

 Finlands og Kongeriget Sveriges tiltrædelse af konventionen af 23. juli 1990  

 om ophævelse af dobbeltbeskatning i forbindelse med regulering af forbundne  

 foretagenders overskud, gælder her i landet.« § 2 Tidspunktet for lovens ikrafttræden fastsættes af skatteministeren.
Bemærkninger til lovforslaget Almindelige bemærkninger Lovforslaget går ud på at udvide loven om EU's voldgiftskonvention, så den  

 også omfatter de ny medlemsstater Finland, Sverige og Østrig.
 Voldgiftskonventionen går ud på at løse uenighed mellem  

 skattemyndighederne i to medlemsstater om fastsættelsen af afregningspriser  

 ved intern samhandel mellem forbundne foretagender i de to stater.
I nogle tilfælde vil skattemyndighederne i en stat ikke anerkende de  

 afregningspriser, som et foretagende i denne stat har aftalt ved intern  

 samhandel med et koncernforbundet foretagende i en anden stat.
Begrundelsen  

 er, at de aftalte afregningspriser afviger fra de priser, der ville blive  

 fastsat af uafhængige foretagender.
Skattemyndighederne vil så regulere  

 afregningsprisen, hvilket kan forhøje den skattepligtig fortjeneste for  

 foretagendet i den pågældende stat.
 Dette kan medføre, at den samme fortjeneste bliver beskattet to gange, med  

 mindre skattemyndighederne i den anden stat nedsætter den skattepligtige  

 fortjeneste for foretagendet i den anden stat.
 Skattemyndighederne i de to stater vil normalt forhandle med henblik på at  

 anvende de samme afregningspriser for begge foretagender.
 I nogle tilfælde kan skattemyndighederne imidlertid ikke blive enige om  

 fastsættelsen af afregningspriserne, hvilket medfører dobbeltbeskatning.
 I de tilfælde, hvor der er uenighed mellem skattemyndigheder i EU-stater  

 om fastsættelse af afregningspriser ved samhandel mellem forbundne  

 foretagender i disse stater, medfører voldgiftskonventionen, at  

 foretagenderne kan indbringe spørgsmålet for et voldgiftsudvalg, som skal  

 afgøre uenigheden.
Efter lov nr. 763 af 27. november 1991 gælder voldgiftskonventionen  

 (Konvention af 23. juli 1990 om ophævelse af dobbeltbeskatning i forbindelse  

 med regulering af forbundne foretagenders overskud (90/436/EØF)) her i  

 landet.
Loven er optrykt som bilag til bemærkningerne.
 Voldgiftskonventionen trådte i kraft den 1. januar 1995. Konventionen er  

 tidsbegrænset, så den kun gælder i fem år.
Efter at Finland, Sverige og Østrig er blevet medlem af Den Europæiske  

 Union, har de og de tolv gamle medlemsstater den 21. december 1995  

 underskrevet en konvention, hvorefter voldgiftskonventionen omfatter alle  

 femten medlemsstater.
Udvidelseskonventionen er optrykt som bilag til  

 bemærkningerne.
 Vedtagelsen af dette lovforslag vil gøre det muligt for Danmark at  

 ratificere »udvidelseskonventionen« af 21. december 1995.
Provenumæssige og administrative virkninger Den foreslåede udvidelse af voldgiftskonventionen skønnes ikke at have  

 nævneværdige provenumæssige eller administrative konsekvenser.
Erhvervsøkonomiske konsekvenser Som nævnt i de almindelige bemærkninger vil forslaget afhjælpe problemer  

 for erhvervsforetagender.
Dette gælder i de tilfælde, hvor  

 skattemyndighederne ikke kan blive enige om at anvende samme afregningspriser  

 ved intern samhandel mellem to forbundne foretagender med den virkning, at  

 begge foretagender bliver beskattet af den samme fortjeneste.
Forholdet til EU-retten Der henvises til de almindelige bemærkninger.
Bemærkninger til de enkelte artikler i udvidelseskonventionen Artikel 1 går alene ud på, at Finland, Sverige og Østrig tiltræder  

 voldgiftskonventionen.
 Artikel 2 medfører, at listen over de skatter og de skattemyndigheder, som  

 voldgiftskonventionen omfatter, udvides med de relevante finske, svenske og  

 østriske skatter og skattemyndigheder.
 Efter artikel 3 skal Generalsekretæren for Rådet for Den Europæiske Union  

 sende de femten medlemsstater en bekræftet kopi af udvidelseskonventionen.  

 Endvidere giver artikel 3 hjemmel til en finsk og svensk tekst af  

 voldgiftskonventionen fra 1990. Den finske og svenske tekst er optaget som  

 bilag I og II til udvidelseskonventionen.
 Artikel 4 pålægger de femten medlemsstater at ratificere  

 udvidelseskonventionen.
Artikel 5 indeholder udvidelseskonventionens ikrafttrædelsesbestemmelse.  

 Systemet er, at når mindst en af de tre ny medlemsstater og en af de gamle  

 medlemsstater har ratificeret udvidelseskonventionen, gælder den i forholdet  

 mellem disse stater.
Dette medfører, at voldgiftskonventionen vil blive  

 udvidet til at gælde i forholdet mellem de ny og de gamle medlemsstater,  

 efterhånden som medlemsstaterne ratificerer udvidelseskonventionen.
 Artikel 6 medfører derfor, at Generalsekretæren for Rådet for Den  

 Europæiske Union skal give medlemsstaterne besked om de enkelte  

 medlemsstaters ratifikation af udvidelseskonventionen og dermed datoerne for  

 dens ikrafttræden for disse stater.
 Efter artikel 7 skal udvidelseskonventionen deponeres i  

 Generalsekretariatet for Rådet for Den Europæiske Union.
 Som nævnt under artikel 3 er en finsk og svensk tekst af  

 voldgiftskonventionen fra 1990 optaget som bilag I og II til  

 udvidelseskonventionen.
I en protokol til udvidelseskonventionen har Finland, Sverige og Østrig  

 afgivet ensidige erkæringer i henhold til voldgiftskonventionens artikel 8 om  

 deres forståelse af udtrykket alvorlig straf.
Baggrunden er, at efter artikel  

 8 er medlemsstaterne ikke forpligtet til at indlede en voldgiftsprocedure,  

 hvis et af foretagenderne vil kunne idømmes en alvorlig straf på grund af de  

 handlinger, der giver anledning til regulering af overskuddet.
Bemærkninger til de enkelte bestemmelser i lovforslaget Efter § 1 udvides loven, så den omfatter voldgiftskonventionen af 23. juli  

 1990, som ændret ved udvidelseskonventionen af 21. december 1995.
Efter § 2 fastsættes tidspunktet for lovens ikrafttræden af  

 skatteministeren.
Loven vil træde i kraft, når Danmark og en af de tre ny  

 medlemsstater har ratificeret udvidelseskonventionen.
Bilag 1 Lov nr. 763 af 27. november 1991 om ophævelse af dobbeltbeskatning i forbindelse med regulering af forbundne foretagenders overskud (EF-voldgiftskonventionen), som ændret ved lov nr. 312 af 17. maj 1995 § 1. Konventionen af 23. juli 1993 om ophævelse af  

 dobbeltbeskatning i forbindelse med regulering af forbundne foretagenders  

 overskud gælder her i landet efter konventionens ikrafttræden.
Stk. 2. Skatteministeren kan fastsætte nærmere regler med henblik  

 på opfyldelsen af konventionen og bemyndige de statslige told- og  

 skattemyndigheder eller de kommunale skattemyndigheder til at træffe  

 afgørelser efter denne lov.
Ministeren kan fastsætte regler om adgang til at  

 klage over afgørelserne, herunder om, at afgørelserne ikke kan indbringes for  

 højere administrativ enhed.
Stk. 3. For uafhængige medlemmer af rådgivende udvalg finder  

 straffelovens §§ 152 og 152 e tilsvarende anvendelse.
Sagerne er undergivet  

 offentlig påtale.
 Stk. 4. Tidspunktet for lovens ikrafttræden fastsættes af  

 skatteministeren.
Bilag 2 KONVENTION om Republikken Østrigs, Republikken Finlands og Kongeriget Sveriges tiltrædelse af konventionen om ophævelse af dobbeltbeskatning i forbindelse med regulering af forbundne  

 foretagenders overskud DE HØJE KONTRAHERENDE PARTER I TRAKTATEN OM OPRETTELSE AF DET EUROPÆISKE  

 FÆLLESSKAB - SOM TAGER I BETRAGTNING, at Republikken Østrig, Republikken Finland og  

 Kongeriget Sverige ved deres medlemskab af Unionen har forpligtet sig til at  

 tiltræde konventionen om ophævelse af dobbeltbeskatning i forbindelse med  

 regulering af forbundne foretagenders overskud, åbnet for undertegnelse i  

 Bruxelles den 23. juli 1990, HAR VEDTAGET at indgå denne konvention og har med henblik herpå som  

 befuldmægtigede udpeget:
HANS MAJESTÆT BELGIERNES KONGE:
HENDES MAJESTÆT DANMARKS DRONNING:
PRÆSIDENTEN FOR FORBUNDS- REPUBLIKKEN TYSKLAND:
 PRÆSIDENTEN FOR DEN HELLENSKE REPUBLIK:
HANS MAJESTÆT KONGEN AF SPANIEN:
PRÆSIDENTEN FOR DEN FRANSKE REPUBLIK:
PRÆSIDENTEN FOR IRLAND; PRÆSIDENTEN FOR DEN ITALIENSKE REPUBLIK:
HANS KONGELIGE HØJHED STOR- HERTUGEN AF LUXEMBOURG:
 HENDES MAJESTÆT DRONNINGEN AF NEDERLANDENE:
 PRÆSIDENTEN FOR REPUBLIKKEN ØSTRIG:
 PRÆSIDENTEN FOR DEN PORTUGISISKE REPUBLIK:
 PRÆSIDENTEN FOR REPUBLIKKEN FINLAND:
 HANS MAJESTÆT SVERIGES KONGE:
HENDES MAJESTÆT DRONNINGEN AF DET FORENEDE KONGERIGE STORBRITANNINEN OG NORDIRLAND:
SOM, forsamlet i De Faste Repræsentanters Komite ved Den Europæiske Union,  

 og efter at have udvekslet deres fuldmagter og fundet dem i god og behørig  

 form, ER BLEVET ENIGE OM FØLGENDE:
ARTIKEL 1 Republikken Østrig, Republikken Finland og Kongeriget Sverige tiltræder  

 herved konventionen om ophævelse af dobbeltbeskatning i forbindelse med  

 regulering af forbundne foretagenders overskud, åbnet for undertegnelse i  

 Bruxelles den 23. juli 1990.
ARTIKEL 2 I konventionen om ophævelse af dobbeltbeskatning i forbindelse med  

 regulering af forbundne foretagenders overskud foretages følgende ændringer:
 1) Artikel 2, stk. 2:
a) litra k) bliver til litra l); b) som litra k) indsættes følgende efter litra j):
 »k) i Østrig:
- Einkommensteuer; - Korperschaftsteuer;» c) litra l) bliver til litra o); d) som litra m) og n) indsættes følgende efter litra l):
 »m) i Finland:
- valtion tuloverot/de statliga inkomstskatterna; - yhteisojen tulovero/inkomst- skatten for samfund; - kunnallisvero/kommunalskatten; - kirkollisvero/kyrkoskatten; - korkotulon lahdevero/kallskatten å ranteinkomst; - rajoitetusti verovelvollisen lahdevero/kallskatten for begransat skattskyldig; n) i Sverige:
- statliga inkomstskatten; - kupongskatten; - kommunala inkomstskatten; - lagen om expansionsmedel.«.
 2) Artikel 3, stk. 1, suppleres med følgende tekst:
 »- i Østrig:
Der Bundesminister fur Finanzen eller en befuldmægtiget repræsentant; - i Finland:
Valtiovarainministerio eller en befuldmægtiget repræsentant; Finansministeriet eller en befuldmægtiget repræsentant; - i Sverige:
 Finansministern eller en befuldmægtiget repræsentant.«.
ARTIKEL 3 Generalsekretæren for Rådet for Den Europæiske Union sender regeringerne  

 for Republikken Østrig, Republikken Finland og Kongeriget Sverige en  

 bekræftet genpart af konventionen om ophævelse af dobbeltbeskatning i  

 forbindelse med regulering af forbundne foretagenders overskud på dansk,  

 engelsk, finsk, fransk, græsk, irsk, italiensk, nederlandsk, portugisisk,  

 spansk, svensk og tysk.
Teksten til konventionen om ophævelse af dobbeltbeskatning i forbindelse  

 med regulering af forbundne foretagenders overskud, udfærdiget på finsk og  

 svensk, er knyttet om bilag I og II til nærværende konvention.
Teksten  

 udfærdiget på finsk og svensk har gyldighed på samme betingelser som de  

 øvrige tekster til konventionen om ophævelse af dobbeltbeskatning i  

 forbindelse med regulering af forbundne foretagenders overskud.
ARTIKEL 4 Denne konvention skal ratificeres af de kontraherende stater.  

 Ratifikationsdokumenterne deponeres i Generalsekretariatet for Rådet for Den  

 Europæiske Union.
ARTIKEL 5 I forholdet mellem de stater, der har ratificeret denne konvention, træder  

 i kraft den første dag i den tredje måned, der følger efter deponeringen af  

 det sidste ratifikationsdokument fra Republikken Østrig, Republikken Finland  

 eller Kongeriget Sverige og en af de stater, som har ratificeret konventionen  

 om ophævelse af dobbeltbeskatning i forbindelse med regulering af forbundne  

 foretagenders overskud.
 For hver kontraherende stat, der ratificerer konventionen på et senere  

 tidspunkt, træder den i kraft på den første dag i den tredje måned, der  

 følger efter deponeringen af denne stats ratifikationsdokument.
ARTIKEL 6 Generalsekretæren for Rådet for Den Europæiske Union giver de  

 kontraherende stater meddelelse om:
a) deponeringen af hvert enkelt ratifikationsdokument; b) datoerne for denne konventions ikrafttræden.
ARTIKEL 7 Denne konvention, der er udfærdiget i et eksemplar på dansk, engelsk,  

 finsk, fransk, græsk, irsk, italiensk, nederlandsk, portugisisk, spansk,  

 svensk og tysk, hvilke 12 tekster har samme gyldighed, deponeres i arkiverne  

 i Generalsekretariatet for Rådet for Den Europæiske Union.
Generalsekretæren  

 sender en bekræftet genpart til hver af de kontraherende staters regeringer.
 TIL BEKRÆFTELSE HERAF har undertegnede befuldmægtigede underskrevet denne  

 konvention.
Bilag I og II med den finske henholdsvis den svenske tekst af voldgiftskonventionen af 23  

 juli 1990 udelades her PROTOKOL I TILKNYTNING TIL UNDERTEGNELSEN om konventionen om Republikken Østrigs, Republikken Finlands og Kongeriget  

 Sveriges tiltrædelse af konventionen om ophævelse af dobbeltbeskatning i  

 forbindelse med regulering af forbundne foretagenders overskud De  

 befuldmægtigede for Kongeriget Belgien, Kongeriget Danmark,  

 Forbundsrepublikken Tyskland, Den Hellenske Republik, Kongeriget Spanien, Den  

 Franske Republik, Irland, Den Italienske Republik, Storhertugdømmet  

 Luxembourg, Kongeriget Nederlandene, Republikken Østrig, Den Portugisiske  

 Republik, Republikken Finland, Kongeriget Sverige og Det Forenede Kongerige  

 Storbritannien og Nordirland har den 21. december 1995 i Bruxelles  

 undertegnet konventionen om Republikken Østrigs, Republikken Finlands og  

 Kongerigets Sveriges tiltrædelse af konventionen om ophævelse af  

 dobbeltbeskatning i forbindelse med regulering af forbundne foretagenders  

 overskud.
 Ved denne lejlighed tog de følgende ensidede erklæringer vedrørende  

 artikel 8 og 16 i konventionen om ophævelse af dobbeltbeskatning i  

 forbindelse med regulering af forbundne foretagenders overskud, til  

 efterretning:
 Erklæring fra Republikken Østrig:
 Ved handlinger, som kan medføre alvorlig straf, forstås enhver forsætlig  

 eller uagtsom afgiftsunddragelse, som er strafbar i henhold til straffelovens  

 bestemmelser om finansielle anliggender.
 Erklæring fra Republikken Finland:
 Udtrykket »alvorlig straf« omfatter de strafferetlige sanktioner  

 og administrative sanktioner, som finder anvendelse på overtrædelser af  

 skatte- og afgiftslovgivningen.
 Erklæring fra Kongeriget Sverige:
 Som »alvorlig straf« betragtes frihedsstraf og bødestraf,  

 herunder også administrativt pålagte bøder, for overtrædelse af  

 skattelovgivningen.
 Denne protokol vil blive offentliggjort i De Europæiske Fællesskabers  

 Tidende.
