 I henhold til § 11, stk. 4, og § 27 i lov nr. 293 af 8. juni 1978 om  

 private registre m. v. fastsættes:
 § 1.  Har en registreret forlangt skriftlig meddelelse  

 om indholdet af oplysninger og bedømmelser som nævnt i lovens § 11, stk. 1,  

 kan kreditoplysningsbureauet som betaling herfor kræve 10 kr.
 Stk. 2.  Omfatter meddelelsen en samlet beskrivelse  

 eller en samlet bedømmelse af en erhvervsdrivendes eller en  

 erhvervsvirksomheds økonomiske forhold, kan bureauet dog kræve 50 kr. for  

 hver påbegyndt side.
 Stk. 3.  Har en person eller en erhvervsvirksomhed m. v.  

 forlangt en skriftlig meddelelse om, at vedkommende ikke er registreret i  

 bureauets registre, kan bureauet som betaling herfor kræve 10 kr.
 Stk. 4.  De i stk. 1-3 nævnte beløb omfatter  

 merværdiafgift, forsendelsesomkostninger og lignende.
 § 2.  Kreditoplysningsbureauet må, bortset fra  

 betaling for oplysninger m. v. som nævnt i § 1, stk. 2, ikke kræve betaling  

 for den første skriftlige meddelelse, der gives, efter at den registrerede er  

 blevet underrettet om optagelsen i bureauets registre efter lovens § 10.
 Stk. 2.  Betaling kan dog kræves, såfremt den  

 registrerede har fået skriftlig meddelelse om indholdet af oplysningerne som  

 nævnt i lovens § 11, stk. 1, i forbindelse med underretningen om optagelsen.
 § 3.  Har en registreret m. v. ikke forlangt, at  

 meddelelsen eller besvarelsen af en henvendelse skal være skriftlig, kan  

 kreditoplysningsbureauet ikke kræve betaling herfor.
 § 4.  Den, der fremsætter krav om betaling i strid med  

 bestemmelserne i §§ 1-3, straffes med bøde.
 Stk. 2.  Er overtrædelsen begået af et aktieselskab,  

 andelsselskab eller lignende, kan bødeansvar pålægges selskabet som sådant.
 § 5.  Bekendtgørelsen træder i kraft den 1. januar  

 1979.
 Justitsministeriet, den 21. december  

 1978.
 Nathalie Lind.
 / Asbjørn Jensen.
