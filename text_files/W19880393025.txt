 Ikke hjemmel til i bodelingsoverenskomst at aftale deling af  

 ATP-pension, da tillægspension kun kan udbetales til den efter loven  

 berettigede person.
 Klage over, at ATP havde meddelt, at der ikke i ATP-loven er hjemmel til i  

 bodelingsoverenskomst at aftale, at ATP-pension skal deles mellem ægte-  

 fællerne.
 I klagen anførtes, at det fandtes urimeligt, at klageren ikke kunne få del  

 i den pension, der var indbetalt for hendes fraseparerede mand i de år, hun  

 havde været hjemmearbejdende hustru.
ATP udtalte, at ifølge kap.
III og IV i lov om Arbejdsmarkedets  

 tillægspension kan indbetalt ATP- bidrag kun udbetales i form af pension,  

 enten egenpension eller ægtefællepension.
Pensionen udbetales til den, som  

 efter loven er berettiget til at modtage tillægspension.
Der er ikke mulighed  

 for en delt pension, som den i sagen foreslåede.
 Da retten til enkepension efter §1, stk. 2, i lov om bevarelse af  

 enkepensionsret ved separation og skilsmisse ikke berøres af, at separation  

 mellem ægtefællerne har fundet sted, vil notering af retten til enkepension  

 endvidere først kunne ske efter en eventuel senere skilsmisse.
 Ankenævnets afgørelse:
 Ankenævnet stadfæstede den trufne afgørelse, da der ikke i loven er  

 hjemmel til at udbetale tillægspension til en anden person end den, der efter  

 loven er berettiget til pensionen.
