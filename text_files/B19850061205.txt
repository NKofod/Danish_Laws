 I henhold til § 57, stk. 6, i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 407 af 3. september  

 1985, fastsættes:
 § 1.  Arbejdsløshedsdagpenge og efterløn kan kun  

 udbetales, hvis der foreligger arbejdsgiverdokumentation for  

 arbejdsfortjenesten og for opfyldelse af arbejdskravet, jfr. § 51, stk. 1, §  

 55, § 72, § 75 b, stk. 1, § 75 d, stk. 1 og § 75 e, stk. 1 i lov om  

 arbejdsformidling og arbejdsløshedsforsikring m.v.
Dokumentation for arbejdsfortjenesten § 2.  Arbejdsløshedskassen skal sikre sig, at der til  

 dokumentation af arbejdsfortjenesten i beregninsperioden, jfr. § 51, stk. 1,  

 § 75 d, stk. 1 og § 75 e, stk. 1 i lov om arbejdsformidling og  

 arbejdsløshedsforsikring m.v., foreligger nærmere oplysninger om medlemmets  

 løn m.v. fra medlemmets tidligere arbejdsgiver(e).
Stk. 2.  Lønsedler, der tilstrækkeligt sikkert og  

 tydeligt angiver medlemmets lønindtægt og antal arbejdstimer, kan anvendes  

 som grundlag for beregningen af arbejdsfortjenesten.
Indeholder lønsedlerne  

 ikke de nødvendige oplysninger, skal arbejdsløshedskassen indhente nærmere  

 dokumentation for medlemmets løn m.v. hos medlemmets tidligere  

 arbejdsgiver(e).
Dokumentation for opfyldelse af arbejdskravet § 3.  Arbejdsløshedskassen skal sikre sig, at der til  

 dokumentation for opfyldelse af arbejdskravet, jfr. § 55, § 72 og § 75 b,  

 stk. 1 i lov om arbejdsformidling og arbejdsløshedsforsikring m.v.,  

 foreligger nærmere oplysninger om medlemmets beskæftigelse fra medlemmets  

 tidligere arbejdsgiver(e).
 Stk. 2.  Lønsedler, der tilstrækkeligt sikkert og  

 tydeligt angiver antallet af medlemmets arbejdstimer og deres placering, kan  

 anvendes som grundlag for beregning af, om arbejdskravet er opfyldt.  

 Indeholder lønsedlerne ikke de nødvendige oplysninger, skal  

 arbejdsløshedskassen indhente nærmere dokumentation for medlemmets  

 beskæftigelse hos medlemmets tidligere arbejdsgiver(e).
 Stk. 3.  Dokumentationen skal foreligge, såvel første  

 gang arbejdsløshedskassen foretager en beregning af om medlemmet opfylder  

 arbejdskravet, som ved senere beregninger heraf.
 § 4.  Reglerne i § 3 finder ikke anvendelse på  

 medlemmer, der opnår ret til dagpenge i henhold til § 54 i lov om  

 arbejdsformidling og arbejdsløshedsforsikring m.v.
Dokumentation for årsag til arbejdsophør § 5.  Finder arbejdsløshedskassen behov for  

 dokumentation for årsagen til medlemmets seneste arbejdsophør, jfr. § 63,  

 stk. 1, nr. 2, i lov om arbejdsformidling og arbejdsløshedsforsikring m.v.,  

 kan den indhente oplysninger herom fra medlemmets tidligere arbejdsgiver.
 Dispensation m.v.
 § 6.  For enkelte fag og faglige områder, hvor ganske  

 særlige forhold gør sig gældende, kan direktøren for  

 arbejdsløshedsforsikringen tillade, at bestemmelserne i §§ 2 og 3 fraviges.
 § 7.  Hvis den dokumentation, der skal foreligge efter  

 §§ 2 og 3, ikke kan fremskaffes så hurtigt, at dagpenge kan udbetales uden  

 forsinkelse, kan arbejdsløshedskassen dog udbetale dagpenge i højst 2 måneder  

 på grundlag af andre tilgængelige oplysninger og medlemmets egne på tro og  

 love afgivne oplysninger med forbehold om eventuel senere regulering.
 Stk. 2.  Hvis det godtgøres, at den i §§ 2, 3 og 5  

 nævnte dokumentation ikke kan fremskaffes, kan udbetaling af dagpenge fortsat  

 ske på grundlag af medlemmets egne på tro og love afgivne oplysninger med  

 forbehold om eventuel senere regulering.
 § 8.  De oplysninger, der skal indhentes efter § 2,  

 stk. 2, 2. pkt., § 3, stk. 2, 2. pkt., og § 5, skal afgives af arbejdsgiveren  

 på en særlig blanket, udarbejdet af direktøren for  

 arbejdsløshedsforsikringen.
 Stk. 2.  Andre blanketter må kun anvendes, hvis de er  

 godkendt af direktøren for arbejdsløshedsforsikringen.
 § 9.  Direktøren for arbejdsløshedsforsikringen  

 udsender en vejledning om anvendelsen af bekendtgørelsen.
 § 10.  Bekendtgørelsen træder i kraft den 1. januar  

 1986.
