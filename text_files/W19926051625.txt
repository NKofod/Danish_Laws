Ved deklaration af 16. marts 1925 fastsættes pligt for en række  

 grundejere til betaling af vejbidrag til vejene i foreningens område.
Den ene  

 vej er siden overtaget som offentlig og udbygget til 4-sporet hovedtrafikåre.  

 Servitutforpligtigelsen ophævedes helt for så vidt angår de ejendomme, der  

 alene grænser til den offentlige vej og delvist for så vidt angår  

 hjørnegrundene.
U D S K R I F T af protokol for taksationskommissionen for Københavns Amtsrådskreds 2. område.
 Den 21. februar 1992, kl. 10,00, holdt den i henhold til lov om offentlige  

 veje nedsatte taksationskommission for Københavns Amtsrådskreds, 2. område,  

 møde på  Hareskovvej 63,  Brønshøj.
 Der foretoges:
Sag nr. 11/1991 Taksation efter begæring fra  Københavns Kommune i anledning af  

 spørgsmålet om ophævelse af servitut om forpligtelse til at bidrage til  

 vedligeholdelse af private fællesveje inden for grundejerforeningen  

  Kirkemosens  Haveby, jfr. privatvejslovens § 66.
 For  Københavns Kommune Mødte:
Kontorchef  Lars  Markersen For grundejerforeningen mødte formanden  Jens  van  der  Watt og advokat  

  Ole  Fischer.
 For grundejerne ved  Hareskovvej mødte  Curt  Foght og  Kurt  Jensen samt  

  Ove  Svendsen.
 Endvidere mødte  Hilbert  Christensen,  Inger  Mørk,  S.  Hirsvang m.fl.,  

 der dog ikke deltog i den efterfølgende forhandling på  Københavns Rådhus.
 Formanden fastslog, at kommissionen alene skulle tage stilling til  

 spørgsmålet om, hvorvidt den oprindelige deklaration af 16. marts 1925 skulle  

 bortfalde efter privatvejslovens § 66. Derimod var det ikke kommissionens  

 opgave at vurdere spørgsmålet om pligt til medlemskab af grundejerforeningen.
 Curt  Foght bekræftede, at de ejendomme, der grænsede til  Hareskovvej,  

 havde betalt fuldt bidrag til denne.
 Grundejerforeningens formand oplyste, at der var betalt kontingent til  

 grundejerforeningen af grundejerne ved  Hareskovvej indtil 2. marts 1989, da  

 vejbidrag og kontingent blev slået sammen til et samlet beløb på 1.200 kr.  

 årligt.
Curt  Foght præciserede, at der alene havde været betalt op til 120 kr. i  

 grundejerkontingent.
Da man blev klar over, at en del af dette beløb blev  

 brugt til vejvedligeholdelse og efterhånden voksende til 1.200 kr., nægtede  

 man at betale til foreningen.
 Lars  Markersen oplyste, at vejvedligeholdelsesoverenskomsten mellem  

 foreningen og kommunen ikke omfattede de ejendomme, der alene grænser til  

  Hareskovvej.
 Curt  Foght fremhævede, at de to hjørneejendomme begge havde udkørsel  

 eller adgang til såvel den private vej som  Hareskovvej.
Advokat  Fischer bekræftede, at sagen var opstået i 1989, efter at  

 grundejerforeningen havde besluttet at indføre et samlet kontingent, der  

 skulle dække vejvedligeholdelse og administration.
Dette var sket med hjemmel  

 i grundejerforeningsvedtægten.
Han fremhævede, at alle grundene havde  

 interesse i, at vejene i området var i forsvarlig stand.
Foreningen havde søgt at tilvejebringe en forligsmæssig løsning, men dette  

 havde ikke været gennemførligt.
Derfor er sagen nu indbragt for kommissionen.
Curt  Foght var af den opfattelse, at forslaget om, at grundejerne ved  

  Hareskovvejen skulle betale til foreningen, var i strid med overenskomsten  

 med kommunen, der netop undtog disse ejendomme.
Han fandt, at grundejerne ved  

 Hareskovvej ikke havde større interesse i vejene i området end de øvrige  

 grundejere havde i  Hareskoven.
 Det oplystes, at vejbidraget til  Hareskovvej blev fastsat i 40-erne i  

 forbindelse med den daværende private fællesvej  Hovedvangens overtagelse som  

 offentlig vej.
Kommissionen drøftede sagen og afsagde sålydende K E N D E L S E Kommissionen finder, at overtagelsen af  Hareskovvej (tidligere  

 Hovedvangen) som offentlig vej og den senere udbygning til 4-sporet vej har  

 bevirket en så væsentlig ændring af forholdene, at bestemmelsen i  

 deklarationen af 16. marts 1925 om pligt til betaling af vejbidrag til  

 grundejerforeningen  Kirkemosens  Haveby bør helt eller delvis ophæves for de  

 her omhandlede ejendomme.
 Kommissionen finder, at bestemmelsen helt bør ophæves for de ejendomme,  

 der udelukkende har facade til  Hareskovvej, mens den for de to berørte  

 hjørneejendomme bør ændres således, at de kun betaler halvt vejbidrag.
 Udgifterne ved taksationsforretningen bæres af grundejerforeningen.
 Det bemærkes, at grundejerne efter det oplyste den 11. marts 1990 har bedt  

 magistraten indbringe sagen for taksationskommissionen.
 Derfor bestemmes:
 Bestemmelsen i deklarationen af 16. marts 1925 om betaling af bidrag til  

 anlæg, vedligeholdelse og belysning af veje ophæves med virkning fra 11.  

 marts 1990 for så vidt angår følgende matrikelnumre:
Bestemmelsen ændres med virkning fra samme dato for så vidt angår  

 matrikelnummer således at disse to parceller kun betaler halvt bidrag til anlæg,  

 vedligeholdelse og belysning af veje.
 Omkostningerne ved taksationsforretningen betales af grundejerforeningen.
