Skriftlig fremsættelse (3. oktober  

 2001) Skatteministeren (Frode Sørensen):
 Herved tillader jeg mig for Folketinget at  

 fremsætte:
 Forslag til lov om ændring af ligningsloven.  

 (Skattefrihed for lommepenge, gaver, der hidrører fra indsamlede  

 bidrag, m.v.).
(Lovforslag nr.
L 16).
Formålet med lovforslaget er at sikre skattefrihed  

 for gaver, der hidrører fra indsamlede bidrag, og for lomme- og  

 tøjpenge, der ydes af de sociale myndigheder til børn, der er  

 anbragt uden for eget hjem.
Formålet er endvidere at sikre fortsat  

 skattefrihed for specialpædagogisk støtte ved videregående  

 uddannelse og for visse andre ydelser til uddannelse.
Lovforslaget indeholder  

 således fire delelementer.
Gaver, der hidrører fra indsamlede bidrag, er  

 skattefri, forudsat at gaven er oppebåret en gang for alle og alene har  

 karakter af en anerkendelse af modtagerens fortjenester.
Bestemmelsen er  

 ifølge hidtidig praksis bl.a. blevet anvendt til at skattefritage  

 gaver af indsamlede bidrag, der er ydet til alvorligt syge/tilskadekomne og  

 til efterladte efter personer, der er omkommet ved en ulykke.
Ligeledes er  

 bestemmelsen blevet anvendt til at indrømme skattefrihed for  

 indsamlinger til en større gruppe personer, der som følge af en  

 begivenhed (f.eks. stormflod) har lidt et økonomisk tab.
Da dette kan  

 give anledning til tvivl om anvendelsesområdet for reglen,  

 foreslås det præciseret i lovteksten, at bestemmelsen også  

 kan anvendes til at skattefritage indsamlede bidrag i sådanne  

 tilfælde.
 Skattefriheden for  lomme- og tøjpenge skal efter  

 forslaget gælde i det omfang,  beløbene ikke overstiger de  

 vejledende satser udsendt af Kommunernes Landsforening og  

 Amtsrådsforeningen.
Beløbene er efter de gældende regler  

 skattepligtige som A-indkomst, da de betragtes som social  

 overførselsindkomst.
I praksis bliver der på grund af barnets  

 personfradrag i langt de fleste tilfælde ikke tale om beskatning.
Har  

 et plejebarn m.v. en del erhvervsarbejde, kan der dog blive tale om en reel  

 forskelsbehandling set i forhold til et hjemmeboende barn, fordi plejebarnets  

 indtægter ved erhvervsarbejdet ikke kan rummes inden for  

 personfradraget i samme omfang, som det gælder for et hjemmeboende barn  

 med skattefri lommepenge.
Forslaget har til formål at fjerne denne  

 forskelsbehandling.
Forslaget medfører endvidere en administrativ  

 lettelse for institutioner m.v., som ikke længere vil skulle foretage  

 indberetning til Told og Skat om de udbetalte beløb.
Specialpædagogisk støtte ved  

 videregående uddannelser blev tidligere ydet i medfør af lov om  

 aktiv socialpolitik, hvilket medførte, at støtten var  

 skattefri.
Fra 1. januar 2001 tildeles støtten efter lov om  

 specialpædagogisk støtte ved videregående uddannelser,  

 hvilket har medført, at støtten er blevet skattepligtig.
Dette  

 har ikke været tilsigtet, hvorfor der foreslås skattefrihed for  

 støtten med virkning fra 1. januar 2001.
Det foreslås at sikre, at reglen om skattefrihed for  

 visse ydelser til uddannelse også omfatter sådanne ydelser til  

 personer, der deltager i arbejdsmarkedsuddannelser.
Det foreslås  

 endvidere at sikre fortsat skattefrihed for visse ydelser, der i en  

 overgangsperiode fortsat ydes efter reglerne i den nu ophævede lov om  

 støtte til voksenuddannelse.
 For finansåret 2002 medfører lovforslaget  

 samlet set et provenutab på under 1 mill. kr.
 Idet jeg i øvrigt henviser til bemærkningerne  

 til lovforslaget, skal jeg anbefale det til Folketingets velvillige  

 behandling.
