 Skattepligten efter Kildeskattelovens § 1 nr. 2 kan bringes til ophør,  

 såfremt skatteyderen godtgør, at vedkommende er undergivet fuld skattepligt  

 til et nyt bopælsland, hvis skattesystem er godkendt som ikke åbenlyst  

 lempeligere end reglerene i Danmark.
 Der har vist sig nogen uklarhed med hensyn til hvad der kræves for at en  

 skatteyder anses for at have »godtgjort« fuld skattepligt til det  

 nye bopælsland.
Det skal derfor præciseres, at for skatteydere, der fraflytter efter den  

 31. december 1988, kan »godtgørelse« af fuld skattepligt til en  

 fremmed stat ske ved - indsendelse af F-54-erklæringen, hvor udlandets skattemyndighed  

 attesterer, at den pågældende er fuldt skattepligtig der, eller - andre former for bevisligheder for fuld skattepligt til bopælslandet,  

 herunder det forhold, at skatteyderen i henhold til en  

 dobbeltbeskatningsaftale påberåber sig at være hjemmehørende i bopælsstaten.  

 Denne status kræver, at der er indtrådt fuld skattepligt til bopælsstaten.
 Såfremt en skatteyder efter bopælsopgivelse forholder sig helt passivt,  

 idet der hverken indsendes F-54-erklæring eller status som hjemmehørende i  

 udlandet påberåbes, at består den fulde skattepligt her til landet fortsat.
 Det vil således ved fraflytning den 1. januar 1989 eller senere ikke  

 længere være muligt at bevare skattepligten efter Kildeskattelovens § 1 nr. 2  

 og samtidig kræve, at indkomsten opgøres under hensyn til, at skatteyderen  

 skal anses for hjemmehørende i et land, hvormed Danmark har indgået  

 dobbeltbeskatningsaftale, medmindre der er tale om fraflytning til et land,  

 hvis skattesystem ikke godkendes.
 Ligningsvejledningen for 1988 vil blive ændret i overensstemmelse med  

 ovenstående.
