 Dette kunne arbejdsløshedskassen ikke.
 Xxx arbejdsløshedskasse gav afslag på udbetaling af  

 supplerende dagenge i perioden 1. juni - 3.juli 1999. Fra den 3. juli 1999  

 hvor frigørelsesattesten blev modtaget blev udbetalingerne  

 genoptaget.
 Medlemmet klagede og direktoratet tiltrådte Xxx  

 arbejdsløshedskassens afgørelse.
Arbejdsløshedskassen havde oplyst at frigørelsesattest var  

 indhentet, men var bortkommet.
Arbejdsgiveren har på  

 arbejdsløshedskassens forespørgsel oplyst, at man kunne huske  

 der var udfærdiget frigørelsesattest, som var sendt til  

 arbejdsløshedskassens afdeling.
Arbejdsgiveren udfærdigede en  

 kopi af frigørelsesattesten.
 Af en senere indkommen sag fremgik det at arbejdsløshedskassen  

 på medlemmets stamkort noterede at frigørelsesattesten var  

 modtaget den 26. april 1999.
Ankenævnet fandt det sandsynliggjort at arbejdsløshedskassen  

 indhentede en frigørelsesattest.
Det forhold at  

 arbejdsløshedskassen ikke havde opbevaret denne på betryggende  

 vis, skulle ikke have den konsekvens, at medlemmet ikke kunne få  

 dagpenge.
 Ankenævnet fandt således, at medlemmet var dagpengeberettiget  

 i perioden 1. juni - 3. juli 1999.
Dokumentation for frigørelsesattest -  

 supplerende dagpenge Medlemmet blev ansat som rengøringsassistent fra den 21. marts  

 1999.
 Den 1. juni 1999 modtog Xxx arbejdsløshedskasses afdeling  

 medlemmets overflytningsblanket fra arbejdsløshedskasse.
 Afdelingen indhentede oplysninger om overflytningen fra  

 arbejdsløshedskasse, hvoraf det fremgik, at hun havde modtaget  

 supplerende dagpenge fra uge 15 1999.
 Xxx arbejdsløshedskassen rettede herefter henvendelse til  

 arbejdsløshedskasse for at få en kopi af  

 frigørelsesattesten, men fik oplyst, at der aldrig havde været  

 nogen.
 Xxx Arbejdsløshedskassen fremsendte den 21. juni 1999 en  

 frigørelsesattest til medlemmets arbejdsgiver, som blev modtaget i  

 arbejdsløshedskassen i delvis udfyldt stand den 3. juli 1999.
 Af frigørelsesattest af 2. juli 1999 fremgik det blandt andet, at  

 medlemmet var omfattet af et opsigelsesvarsel.
 Xxx Arbejdsløshedskassens afdeling traf den 1. september 1999  

 afgørelse om, at medlemmet ikke var berettiget til supplerende  

 dagpenge fra den 1. juni  til den 3. juli 1999.
 Xxx Arbejdsløshedskassen modtog den 10. september 1999 medlemmets  

 klage over afgørelsen, hvori hun har anført, at det ikke kan  

 være rigtigt at hun ikke kunne få supplerende dagpenge hos Xxx  

 Arbejdsløshedskasse, når hun kunne få det hos hendes  

 tidligere arbejdsløshedskasse.
 Xxx Arbejdsløshedskassens hovedledelse havde den 1. oktober 1999  

 tiltrådt afdelingens afgørelse.
Den 14. oktober 1999 havde Xxx arbejdsløshedskassen sendt sagens  

 akter til direktoratet.
Xxx Arbejdsløshedskassen havde bemærket,  

 at den efter en ny vurdering i anledning af hendes klage havde ment at  

 måtte fastholde afgørelsen.
 Direktoratet traf den  20. oktober 1999 følgende  

 afgørelse:
 Direktoratet var enig med kassen i, at medlemmet ikke var berettiget til  

 supplerende dagpenge i perioden fra den 1. juni til den 3. juli 1999.
Dagpenge må ikke udbetales til et medlem, som ikke står til  

 rådighed for arbejdsmarkedet.
Det følger af § 62, stk. 1, nr. 5,  

 i lov om arbejdsløshedsforsikring m.v.
Et fuldtidsforsikret medlem, der arbejder på nedsat tid i et  

 ansættelsesforhold med et opsigelsesvarsel, kan kun få  

 supplerende dagpenge, hvis medlemmet har afleveret en  

 frigørelsesattest i a-kassen.
Det står i § 1, stk. 3, i  

 bekendtgørelse nr. 515 af 3. juli 1998, om supplerende dagpenge.
Et ledigt medlem kan kun få dagpenge, hvis medlemmet står til  

 rådighed for arbejdsmarkedet.
Det står i § 2 i  

 bekendtgørelse nr. 1074 af 22. december 1998 om rådighed.
Et fuldtidsforsikret medlem, der arbejder på nedsat tid, kan  

 få supplerende dagpenge, selv om arbejdsgiveren har krav på et  

 opsigelsesvarsel, hvis arbejdsgiveren erklærer at ville se bort fra  

 opsigelsesvarslet, hvis medlemmet opnår arbejde med en længere  

 arbejdstid.
Det gælder kun, hvis medlemmets nedsatte arbejdstid ligger  

 inden for den fulde, normale arbejdstid for medlemmets arbejdsområde.  

 Det står i § 19, stk. 1, i bekendtgørelsen.
Arbejdsgiverens erklæring skal enten foreligge på en formular  

 (frigørelsesattest), som direktoratet udarbejder, eller  

 frigørelsesmuligheden skal være en del af  

 ansættelseskontrakten.
Det står i § 19, stk. 2.
Medlemmet vil kunne få supplerende dagpenge fra  

 ansættelsesforholdets første dag, når arbejdsgiverens  

 erklæring er a-kassen i hænde i underskrevet stand senest 10 dage  

 efter, at ansættelsen er begyndt.
Hvis a-kassen har modtaget  

 arbejdsgiverens erklæring senere end 10 dage efter, at  

 ansættelsen er begyndt, kan medlemmet tidligst få supplerende  

 dagpenge fra dette tidspunkt.
Det fremgår af § 19, stk. 3.
10-dages-fristen betyder, at a-kassen skal have den underskrevne  

 frigørelsesattest i hænde senest 10 hverdage (excl.  

 lørdage) efter, at ansættelsesforholdet er  påbegyndt  

 eller medlemmet skal have frigørelsesattesten for at kunne få  

 supplerende dagpenge.
Den dag medlemmet påbegynder ansættelsen,  

 medregnes i 10-dages-fristen.
Det følger af direktoratets praksis.  

 Praksis er beskrevet i vejledning af 6.august 1998 om rådighed.
 Arbejdsløshedskassen modtog frigørelsesattesten den 3. juli  

 1999, hvoraf det fremgik, at medlemmet havde arbejdet hos xxx siden den 21.  

 marts 1999. Det fremgik endvidere, at der forelå en  

 ansættelsesaftale, efter hvilken medlemmet havde et opsigelsesvarsel  

 overfor sin arbejdsgiver.
 Da arbejdsløshedskassen ikke modtog frigørelsesattesten  

 inden 10 dage efter, at medlemmet påbegyndte  

 ansættelsesforholdet, men derimod først den 3. juli 1999, havde  

 medlemmet først fra dette tidspunkt været berettiget til  

 supplerende dagpenge.
Medlemmet havde i sin klage af 3. november 1999 anført, at hun  

 uforskyldt var kommet i en situation hvor hun mistede retten til supplerende  

 dagpenge.
Da hun var medlem hos arbejdsløshedskassen var det ikke  

 nødvendigt med en frigørelsesattest.
Da hun så blev  

 overflyttet til xxx arbejdsløshedskasse skal hun lige pludselig have  

 en.
 Medlemmet anførte at hun ikke var blevet ordentligt vejledt fra  

 arbejdsløshedskassen.
 Direktoratet havde ved oversendelsen af sagen den 15. november 1999  

 anført at det forhold, at medlemmet var blevet vejledt forkert i  

 arbejdsløshedskassen ikke kunne medføre, at hun stilles bedre i  

 relation til xxx arbejdsløshedskasse.
Arbejdsløshedskassen havde den 28. januar 2000 fremsendt nye  

 oplysninger til direktoratet.
Det fremgik at arbejdsløshedskassen ved  

 Xxx arbejdsløshedskassens henvendelse oplyste at der forelå en  

 frigørelsesattest, men at den ikke var til at finde, den var muligvis  

 fejlarkiveret.
Arbejdsløshedskassen havde rettet henvendelse til arbejdsgiveren,  

 der huskede at have udfyldt frigørelsesattest til medlemmet og sendt  

 den til arbejdsløshedskassens afdeling.
Frigørelsesattesten  

 blev rekonstrueret.
 Direktoratet havde den 1. februar 2000 i forbindelse med kassens  

 oplysninger om hændelsesforløbet i forbindelse med  

 frigørelsesattest for medlemmets ansættelse marts 1999  

 bemærket, at medlemmet ikke skulle tilbagebetale supplerende dagpenge  

 for perioden 16. april - 30. maj 1999. Direktoratet fandt ikke at  

 arbejdsløshedskassen havde krav på refusion.
 Direktoratet havde henholdt sig til afgørelsen af 20. oktober  

 1999.
 Ankenævnet ændrede direktoratets afgørelse af 20.  

 oktober 1999.
