Bekendtgørelse om konvention af 9. april 1992 om beskyttelse af havmiljøet i Østersøen (Helsingfors-konventionen) Danmark undertegnede den 9. april 1992 i Helsingfors konventionen om beskyttelse af havmiljøet i Østersøen.
Konventionens formål er at beskytte havmiljøet i Østersøen.
Således skal de kontraherende parter enkeltvis eller i fællesskab træffe alle passende lovgivningsmæssige, administrative eller andre relevante foranstaltninger til at forebygge og fjerne forurening med henblik på at fremme en økologisk genopretning af Østersøområdet og bevarelse af den økologiske balance.
Danmark ratificerede den 18. april 1996 Helsingfors-konventionen, som er offentliggjort i De Europæiske Fællesskabers Tidende nr.
L 73 af 16. marts 1994, og som kan ses på adressen:
 http://eur-lex.europa.eu/LexUriServ/LexUriServ.do?uri=OJ:L:1994:073:FULL:DA:PDF.
Konventionen, som ikke gælder for Færøerne og Grønland, trådte i kraft den 17. januar 2000 og afløser konvention af 22. marts 1974 om beskyttelse af havmiljøet i Østersøområdet, jf.
Udenrigsministeriets bekendtgørelse nr. 93 af 2. december 1980, Lovtidende C.
 Der er sidenhen, senest den 15. november 2008, foretaget en række ændringer i konventionens bilag. Ændringerne samt oplysning om disse kan fås ved henvendelse til Naturstyrelsen.
 Oplysninger om andre landes tiltrædelse m.v. kan fås hos det finske udenrigsministerium på adressen:
 http://formin.finland.fi/public/default.aspx?nodeid=35581&contentlan=2&culture=en-US.
