Bekendtgørelse om ændring af bekendtgørelse om supplerende dagpenge § 1 I bekendtgørelse nr. 1419 af 16. december 2014 om supplerende dagpenge foretages følgende ændringer:
 1. Indledningen affattes således:
»I medfør af § 58, stk. 1, nr. 1 og 2, litra b, § 60, stk. 2, § 62, stk. 7, og § 73, stk. 4, i lov om arbejdsløshedsforsikring m.v., jf. lovbekendtgørelse nr. 832 af 7. juli 2015, og efter forhandling med Beskæftigelsesrådet fastsættes efter bemyndigelse:« 2. Efter § 13 indsættes:
»§ 13 a.
Et medlem anses ikke for at være selvforskyldt ledigt efter bekendtgørelse om selvforskyldt ledighed, hvis medlemmet indgår aftale med en arbejdsgiver om nedsat arbejdstid, hvis det sker i forbindelse med, at medlemmet bliver omfattet af en arbejdsfordeling, jf. § 11.« § 2 Bekendtgørelsen træder i kraft den 2. januar 2017.
