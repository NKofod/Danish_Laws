Fremsat den 14. november 2002 af  

 Pernille Rosenkrantz-Theil (EL) og Line Barfod (EL) Forslag til Lov om ændring af adoptionsloven og lov  

 om registreret partnerskab (Ligestilling mellem registreret partnerskab og  

 ægteskab ved adoption) § 1 I adoptionsloven, jf. lovbekendtgørelse nr. 1040 af 16. december  

 1999, som senest ændret ved lov nr. 214 af 22. april 2002, foretages  

 følgende ændringer:
 1. I § 5, stk. 1, 1. pkt., ændres ordene »Den, som er gift, kan kun adoptere  

 sammen med sin ægtefælle« til: »Den, som er  

 gift eller har indgået registreret partnerskab, kan kun adoptere sammen  

 med sin ægtefælle henholdsvis registrerede partner«.
 2. I § 5, stk. 1, 2. pkt., ændres ordet »ægtefælle« til: »ægtefælle eller registreret partner«.
 3. I § 5, stk. 2, ændres ordet »ægtefæller« til: »ægtefæller eller registrerede partnere«.
§ 2 I lov om registreret partnerskab, jf. lov nr. 372 af 7. juni 1989, som  

 senest ændret ved lov nr. 360 af 2. juni 1999, foretages  

 følgende ændring:
 1. § 4, stk. 1, ophæves.
§ 3 Stk. 2. Loven træder i kraft dagen efter  

 bekendtgørelsen i Lovtidende.
 Stk. 3. Loven har virkninger for ansøgninger om  

 godkendelse som adoptant, der indgives efter lovens ikrafttræden.
Bemærkninger til lovforslaget Almindelige bemærkninger Baggrunden for lovforslaget England og Sverige har vedtaget en lovgivning, som giver  

 homoseksuelle ret til at adoptere.
Danmark har normalt haft  

 førertrøjen, hvad angår ligestilling af homoseksuelle.  

 Men vi er begyndt at halte bagefter.
Familiemønstrene i dagens Danmark  

 er meget forskelligartede, men adoptionsloven er ikke helt opdateret i  

 forhold til vores familiemønstre.
En homoseksuel kan jo allerede i dag  

 adoptere sin partners biologiske børn, og derfor opfatter  

 forslagsstillerne det som en mindre ændring at åbne for en  

 generel ligestilling af homoseksuelle i adoptionsloven.
Børn verden  

 over lever under kummerlige forhold.
De børn kan tilbydes en tryg og  

 kærlig opvækst hos homoseksuelle forældre.
Vælger man  

 udelukkende at se på barnets tarv, vil en ændring af lovgivningen  

 være positiv.
Forslagsstillerne foreslår derfor, at der i  

 adoptionsloven gennemføres en ligestilling mellem registreret  

 partnerskab og ægteskab ved adoption.
Herved åbnes der i den  

 danske lovgivning også for, at der kan gives tilladelse til adoption  

 til homoseksuelle par af børn fra andre lande.
Adoption i disse  

 tilfælde vil dog fortsat være begrænset af  

 adoptionsprocessen i barnets hjemland, andre landes godkendelseskrav til  

 adoptivforældrene m.v.
Gældende ret Det er et grundlæggende krav for, at man kan  

 få lov til at adoptere, at adoptionen kan antages at være til  

 gavn for den, som man ønsker at adoptere.
Vurderingen af, om  

 adoptionen er til gavn for barnet, sker på baggrund af en  

 undersøgelse af adoptanternes (dvs. dem, der søger om at  

 adoptere) og barnets forhold.
For at adoptere skal man normalt være  

 fyldt 25 år.
Hvis man er gift, kan man kun adoptere sammen med sin  

 ægtefælle.
Dog kan den ene ægtefælle adoptere den  

 anden ægtefælles barn eller adoptivbarn.
Kun  

 ægtefæller kan adoptere sammen.
Et par, der lever i  

 papirløst forhold, kan derfor ikke adoptere sammen.
Bestemmelserne i  

 adoptionsloven om ægtefæller finder ikke anvendelse på det  

 registrerede partnerskab.
En registreret partner kan dog adoptere den anden  

 partners barn, medmindre der er tale om et adoptivbarn fra et andet land.
En ansøger kan godkendes som adoptant, når  

 ansøgeren opfylder nogle godkendelseskrav og ansøgeren i  

 øvrigt kan anses for egnet til at opfostre et adoptivbarn alene eller,  

 hvis ansøgeren er gift, sammen med sin ægtefælle.
En  

 ansøger, som er gift, kan kun godkendes som adoptant, hvis  

 ægtefællen samtidig godkendes som adoptant.
For at blive godkendt som adoptant skal man opfylde nogle  

 generelle godkendelseskrav, ligesom man efter en konkret vurdering skal kunne  

 anses for egnet til at opfostre et adoptivbarn.
Der gælder  

 følgende generelle godkendelseskrav:
Der må højst være 40 års aldersforskel  

 mellem barnet og ansøgeren.
Det betyder, at en ansøgning om  

 godkendelse til adoption af et lille barn, skal indgives inden  

 ansøgeren fylder 41 år.
 Ansøgere, der ønsker at adoptere sammen skal have boet  

 sammen i minimum 2½ år, når de indgiver ansøgningen, og de  

 skal være gift på tidspunktet for godkendelsen.  

 Forundersøgelse kan dog påbegyndes, selv om ansøgerne  

 endnu ikke er blevet gift.
 Ansøgerens fysiske og psykiske helbredstilstand må ikke  

 forringe mulighederne for, at adoptionsforløbet bliver til barnets  

 bedste.
 Ansøgerens bolig skal være egnet til at danne ramme for  

 opfostring af barnet.
 Ansøgeren skal have forsvarlige økonomiske forhold.
 Ansøgeren må ikke være straffet for forhold, der  

 giver anledning til berettiget tvivl om egnetheden til at adoptere.
Bemærkninger til lovforslagets enkelte  

 bestemmelser Til § 1 Til nr. 1 og 2 Efter adoptionslovens § 5, stk. 1, kan den, som er gift,  

 kun adoptere sammen med sin ægtefælle.
Dog kan den ene  

 ægtefælle med den andens samtykke adoptere dennes barn eller  

 adoptivbarn.
Efter § 4 i lov om registreret partnerskab kan en registreret  

 partner adoptere den anden partners barn, medmindre der er tale om et  

 adoptivbarn fra et andet land.
 Det foreslås, at reglen i adoptionslovens § 5, stk.  

 1, udvides til også generelt at gælde for registreret  

 partnerskab.
Til nr. 3 Efter adoptionslovens 5, stk. 2, kan kun  

 ægtefæller adoptere sammen.
 Det foreslås, at reglen udvides til også at  

 gælde for registreret partnerskab.
Til § 2 Adoptionslovens regler om ægtefæller finder,  

 jf. § 4, stk. 1, i lov om registreret partnerskab, ikke anvendelse  

 på det registrerede partnerskab.
Dog kan en registreret partner  

 adoptere den anden partners barn, medmindre der er tale om et adoptivbarn fra  

 et andet land.
 Som en konsekvens af, at den foreslåede ligestilling  

 mellem registreret partnerskab og ægteskab ved adoption foreslås  

 gennemført ved ændringer i adoptionsloven, foreslås  

 § 4, stk. 1, i lov om registreret partnerskab ophævet.
Til § 3 Det foreslås, at loven træder i kraft dagen  

 efter bekendtgørelsen i Lovtidende og får virkning for  

 ansøgninger om godkendelse som adoptant, der indgives efter lovens  

 ikrafttræden.
Skriftlig fremsættelse Pernille Rosenkrantz-Theil Som ordfører for forslagsstillerne tillader jeg mig  

 herved at fremsætte:
 Forslag til lov om ændring af adoptionsloven og  

 lov om registreret partnerskab. (Ligestilling mellem registreret partnerskab  

 og ægteskab ved adoption).
(Lovforslag nr.
L 91).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget I adoptionsloven,  jf. lovbekendtgørelse nr. 1040  

 af 16. december 1999, som senest ændret ved lov nr. 214 af 22. april  

 2002, foretages følgende ændringer:
§ 5. Den, som er gift, kan kun adoptere sammen med sin  

 ægtefælle, medmindre denne er forsvundet eller på grund af  

 sindssygdom, åndssvaghed eller lignende tilstand er ude af stand til at  

 handle fornuftmæssigt.
Dog kan den ene ægtefælle med den  

 andens samtykke adoptere dennes barn eller adoptivbarn.
 1. I § 5, stk. 1, 1. pkt., ændres ordene »Den, som er gift, kan kun adoptere  

 sammen med sin ægtefælle« til: »Den, som er  

 gift eller har indgået registreret partnerskab, kan kun adoptere sammen  

 med sin ægtefælle henholdsvis registrerede partner«.
 Stk. 2. Kun ægtefæller kan adoptere  

 sammen.
 2. I § 5, stk. 1, 2. pkt., ændres ordet »ægtefælle« til: »ægtefælle eller registreret partner«.
 3. I § 5, stk. 2, ændres ordet »ægtefæller« til: »ægtefæller eller registrerede partnere«.
 I lov om registreret partnerskab, jf. lov nr. 372 af 7. juni 1989, som  

 senest ændret ved lov nr. 360 af 2. juni 1999, foretages  

 følgende ændring:
§ 4. Adoptionslovens regler om ægtefæller finder ikke  

 anvendelse på det registrerede partnerskab.
Dog kan en registreret  

 partner adoptere den anden partners barn, medmindre der er tale om et  

 adoptivbarn fra et andet land.
 1. § 4, stk. 1, ophæves.
