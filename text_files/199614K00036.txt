Nr BTL 36 Betænkning over Forslag til lov om ændring af lov om patientforsikring  

 (Revision af Patientskadeankenævnets virksomhed)   

 Nr L 36 1996-97, 1. samling Afgivet af Sundhedsudvalget Afgivet: 19961211 Udvalget har behandlet lovforslaget i nogle møder og har herunder stillet  

 spørgsmål til sundhedsministeren, som denne har besvaret skriftligt.
Et af  

 udvalgets spørgsmål og sundhedsministerens besvarelse heraf er optrykt som  

 bilag til betænkningen.
 Herefter indstiller udvalget lovforslaget til vedtagelse  

 uændret.
Tove Lindbo Larsen (S) nfmd.
Lone Møller (S) Hanne Andersen (S) Holger  

 Graversen (S) Jytte Wittrock (S) Jørn Jespersen (SF) Vibeke Peschardt (RV)  

 Kjeld Rahbæk Møller (SF) Sonja Albrink (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Brian Mikkelsen (KF) Jan Køpke Christensen  

 (FP) Enhedslisten og Dansk Folkeparti havde ikke medlemmer i udvalget.
Bilag Et af udvalgets spørgsmål til sundhedsministeren og dennes besvarelse  

 heraf Spørgsmål nr. 5:
»Hvorledes vil ministeren sikre, at de øvrige nævnsmedlemmer bliver  

 orienteret ved formandsafgørelser således, at nævnets øvrige medlemmer har  

 mulighed for at gribe ind eller komme med indsigelser, såfremt formanden  

 eller næstformanden overskrider sine beføjelser?» Svar:
 Som nævnt i lovforslagets bemærkninger, side 6, vil der blive medtaget en  

 bestemmelse i nævnets forretningsorden om, at nævnets medlemmer skal  

 orienteres om de afgørelser, der træffes af formanden og næstformanden.
 Ved denne orientering, der så vidt muligt bør ske på førstkommende  

 nævnsmøde, får de øvrige nævnsmedlemmer mulighed for løbende at kontrollere,  

 at formanden/næstformanden holder sig inden for sin bemyndigelse.
 For patienten vil der altid være mulighed for domstolsprøvelse af  

 afgørelser truffet af formanden eller næstformanden.
