Bekendtgørelse om forvaltningsrevision  

 af de anerkendte  

 arbejdsløshedskassers varetagelse af opgaver ved  

 administration af statens voksenuddannelsesstøtte (SVU) I medfør af § 21, stk. 5, i lov nr. 490 af 31. maj 2000  

 om statens voksenuddannelsesstøtte (SVU) fastsættes:
Kapitel 1 Indledende bestemmelser § 1. Revisionen skal udføres af en  

 statsautoriseret revisor.
 Stk. 2. I tilfælde af revisorskifte skal den  

 tiltrædende revisor rette henvendelse til den fratrædende  

 revisor, der har pligt til at oplyse om grundene til fratrædelsen.
 § 2. Der foretages forvaltningsrevision, hvorved  

 der i denne bekendtgørelse forstås en efterprøvelse af,  

 om der er tilrettelagt en forsvarlig administration, der indebærer, at  

 arbejdsløshedskassens opgaver ved administration af statens  

 voksenuddannelsesstøtte (SVU) varetages i overensstemmelse med  

 gældende lovgivning og andre regler, der gælder for  

 arbejdsløshedskassens virksomhed.
Kapitel 2 Revisionens tilrettelæggelse og omfang § 3. Revisionen omfatter den løbende  

 forvaltningsrevision af arbejdsløshedskassens varetagelse af opgaver  

 ved administration af SVU.
I det omfang hovedkassen har tilrettelagt  

 administrationen, så de tilhørende afdelinger udfører  

 opgaver ved administration af SVU, skal forvaltningsrevisionen også  

 omfatte virksomheden ved afdelingerne.
 Stk. 2. Revisionens omfang afhænger af  

 arbejdsløshedskassens administrative struktur og forretningsgange,  

 herunder den interne kontrol og andre forhold af betydning for varetagelsen  

 af opgaver ved administration af SVU.
§ 4. Der foretages sædvanligvis revision i  

 årets løb.
Revisor skal mindst en gang årligt foretage  

 uanmeldt eftersyn af arbejdsløshedskassens behandling af  

 ansøgninger om SVU.
 Stk. 2. Som led i revisionen skal revisor påse, om de  

 interne kontroller er betryggende, og at der foreligger ajourførte  

 skriftlige forretningsgangsbeskrivelser.
§ 5. Revisionen kan udføres ved  

 stikprøver efter revisors skøn.
Stikprøverne  

 udvælges under hensyntagen til de etablerede forretningsgange, omfang  

 af den interne kontrol samt hovedkassernes løbende kontrol med  

 afdelingerne.
Stk. 2. Revisor skal bl.a. kontrollere, 1)	om en eventuel intern revision eller anden kontrolenhed har fungeret  

 tilfredsstillende, 2)	om hovedkassen har ført fornøden kontrol med  

 afdelingernes overholdelse af gældende regler, hvis afdelingerne  

 varetager opgaver ved administration af SVU, 3)	om der er etableret tilstrækkelige kontrolforanstaltninger ved  

 anvendelsen af det administrative SVU-edb-system, 4)	om udfyldte ansøgninger og blanketter om SVU og breve om SVU  

 opbevares betryggende, 5)	om udfyldte ansøgninger påføres oplysning om  

 dag, måned og år for modtagelsen, 6)	om tilstrækkeligt udfyldte ansøgninger forsynes med  

 korrekt administratorkode, stemples med arbejdsløshedskassens navn og  

 adresse og sendes til Styrelsen for Statens Uddannelsesstøtte  

 (styrelsen) senest 8 dage efter modtagelsen, 7)	om der opbevares udfyldte ansøgninger, hvis indhold svarer  

 til de ansøgninger, der elektronisk er sendt til styrelsen, 8)	om breve, e-mails og telefaxer fra uddannelsessøgende,  

 arbejdsgivere, Arbejdsformidlingen mfl. besvares inden for udløbet af  

 en rimelig frist, 9)	om breve og blanketter, som modtages i arbejdsløshedskassen,  

 påføres oplysning om dag, måned og år for  

 modtagelsen og 10)	om blanketter og breve om ophør med at deltage i uddannelsen  

 mv., der har betydning for støttetildelingen, straks sendes til  

 styrelsen.
 § 6. Arbejdsløshedskassen skal give revisor  

 de oplysninger, som må anses af betydning for bedømmelsen af  

 kassens administration.
 Stk. 2. Arbejdsløshedskassen skal give revisor adgang  

 til at foretage de undersøgelser, denne finder nødvendige, og  

 sørge for, at revisor får de oplysninger og den bistand, som  

 revisor anser for nødvendig for udførelsen af sit hverv.
 Stk. 3. Revisor skal have adgang til at foretage  

 undersøgelser af arbejdsløshedskassens registreringer i  

 SVU-edb-systemet.
§ 7. Bliver revisor opmærksom på  

 overtrædelser af gældende lovgivning eller bekendtgørelser  

 af væsentlig betydning i forbindelse med administrationen, skal revisor  

 straks rapportere dette til arbejdsløshedskassen.
Revisor skal  

 endvidere påse, at arbejdsløshedskassen inden 3 uger kommenterer  

 revisors rapport.
Arbejdsløshedskassens kommentarer, bilagt revisors  

 rapport, skal inden for samme tidsfrist sendes til styrelsen.
Hvis  

 arbejdsløshedskassen ikke overholder fristen, skal revisor  

 omgående give styrelsen meddelelse herom.
Kapitel 3 Revisionsprotokollen § 8. Revisor fører en revisionsprotokol med  

 fortløbende sidenummerering.
I revisionsprotokollen indføres  

 beretning om, hvilket revisionsarbejde der er udført, herunder  

 resultatet af foretagne uanmeldte eftersyn, og om alle væsentlige  

 forhold, der har givet anledning til bemærkninger.
Stk. 2. Revisionsprotokollen skal som minimum  

 indeholde 1)	en redegørelse for den udførte revision, herunder  

 henvisning til de i årets løb afgivne beretninger og den  

 beretning, der afgives efter stk. 3. Redegørelsen skal bl.a.  

 omfatte de undersøgelser og revisionsarbejder, der er stillet krav om  

 i § 5, stk. 2, 2)	de bemærkninger, revisionen har givet anledning til, herunder  

 oplysning om svagheder i forretningsgange og interne kontroller, og 3)	revisors forslag til eventuelle ændringer i forretningsgange,  

 herunder ændringer, der i årets løb er aftalt med kassens  

 ledelse.
Stk. 3. Efter årets afslutning indføres beretning  

 om den udførte revision, herunder 1)	om revisor opfylder de i lovgivningen indeholdte  

 habilitetsbetingelser, 2)	om revisor under sin revision har modtaget alle de oplysninger, der  

 er anmodet om, 3)	om revisor har opnået en begrundet overbevisning om, at  

 administrationen er udført i overensstemmelse med gældende  

 regler og 4)	at revisionen er foretaget i overensstemmelse med denne  

 bekendtgørelse.
 Stk. 4. Den under stk. 3 nævnte beretning skal  

 affattes i overensstemmelse med kravene i Erhvervs- og Selskabsstyrelsens til  

 enhver tid gældende bekendtgørelse om statsautoriserede og  

 registrerede revisorers erklæringer mv.
 Stk. 5. I revisionsprotokollen indføres oplysning om  

 særlige kontrolarbejder og afgivelse af særlige beretninger.
 § 9. Ved enhver indførsel i  

 revisionsprotokollen skal arbejdsløshedskassen indsende en kopi af det  

 underskrevne revisionsprotokollat til styrelsen senest 8 dage efter, at  

 protokollatet er modtaget.
Kapitel 4 Ikrafttræden § 10. Bekendtgørelsen træder i kraft den 15. maj  

 2001 og har virkning for arbejdsløshedskassernes varetagelse af  

 opgaver ved administration af SVU fra den 1. januar 2001. § 5,  

 stk. 2, nr. 3 og 7, har dog først virkning for  

 arbejdsløshedskassernes varetagelse af disse opgaver ved  

 administration af SVU fra den 1. juli 2001.
