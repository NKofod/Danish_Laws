Formålet med registeret er at stille en række fælles, generelle grundoplysninger - hovedsagelig om alder, henvisning, navn og adresse - om personer og virksomheder m.v. til rådighed for den kommunale forvaltning og for de af kommunens registre, der har behov herfor.
Registeret anvendes endvidere som udgangspunkt for listning af bestemte individgrupper (årgange, brancher, distrikter m.v.) løsning af generelle og konkrete sager i kommunen samt i statistisk øjemed med henblik på planlægningsformål.
Personkreds: Registeret må kun indeholde oplysninger om aktuelle og tidligere indbyggere i kommunen, udenbys personer med hvem kommunen har et økonomisk eller administrativt mellemværende, eller virksomheder og andre som kommunen har økonomiske eller administrative relationer til.
 Ikrafttrædelsesdato: 02/01/1986. Erstatter tidligere forskrifter.
