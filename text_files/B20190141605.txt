Bekendtgørelse om ændring af bekendtgørelse om indkomst- og beskæftigelseskravet for ret til dagpenge § 1 I bekendtgørelse nr. 1751 af 27. december 2018 om indkomst- og beskæftigelseskravet for ret til dagpenge foretages følgende ændringer:
 1. Indledningen affattes således:
»I medfør af § 52, § 53, stk. 19, § 53 a, stk. 6, § 54, stk. 2, § 55 a, stk. 3, § 56, stk. 4, og § 95 i lov om arbejdsløshedsforsikring m.v., jf. lovbekendtgørelse nr. 1092 af 1. november 2019, og efter forhandling med Beskæftigelsesrådet fastsættes efter bemyndigelse:« 2. I § 3, stk. 1, nr. 3, indsættes efter »samt den selvstændiges ejerandel af overskud i et selskab, hvor personen har afgørende indflydelse«: », som fremgår af selskabets årsopgørelse«.
 3. I § 5, stk. 1, nr. 3, indsættes efter »samt den selvstændiges ejerandel af overskud i et selskab, hvor personen har afgørende indflydelse«: », indhentes fra selskabets afsluttede årsopgørelser i optjeningsperioden«.
 4. § 7, stk. 3, affattes således:
»Stk. 3. B-indkomst, der ikke indgår en virksomheds overskud eller underskud, i afsluttede indkomstår kan medregnes til opgørelsen af indkomstkravet på det tidspunkt, hvor indkomsten fremgår af årsopgørelsen.
B-indkomst, der ikke er indberettet til indkomstregisteret eller dokumenteret, jf. § 8, stk. 2, medregnes med 1/12 pr. måned.« 5. I § 13, stk. 1, nr. 3, indsættes efter »Overskud fra selvstændig virksomhed indhentes fra medlemmets afsluttede årsopgørelser«: »og den selvstændiges ejerandel af overskud i et selskab indhentes fra selskabets afsluttede årsopgørelser i optjeningsperioden.« 6. § 20, 4. og 5. pkt., affattes således:
»Timetallet beregnes ved at omregne indkomsten med den omregningssats i lovens § 53, stk. 12, der er gældende for det indkomstår, som indkomsten er indberettet til indkomstregisteret eller som årsopgørelsen dækker.
Ved omregningen til timer kan der højest omregnes en månedlig indkomst, der svarer til det gældende indkomstloft pr. måned, jf. lovens § 53, stk. 2, i det indkomstår, som indkomsten er indberettet til indkomstregisteret i, eller som årsopgørelsen dækker.
Der kan højst medregnes en samlet årlig indkomst, der svarer til 12*indkomstloftet pr. måned.« 7. § 26 affattes således:
 »§ 26. Indkomst- og beskæftigelseskravet efter §§ 4 og 12 er opfyldt, hvis medlemmet har gennemført en uddannelse efter lovens § 54.
 Stk. 2. Det er en betingelse for at være omfattet af stk. 1, at kravet om bopæl og ophold, jf. lovens § 41, stk. 1, er opfyldt umiddelbart før, uddannelsen bliver påbegyndt, og senest 2 uger efter uddannelsens afslutning.
Stk. 3. En uddannelse anses for gennemført, når studieaktiviteten er ophørt, alle karakterer er givet og eksamen er bestået.
Hvis udstedelsen af et eksamensbevis sker i tilknytning til, at uddannelsen er gennemført, vil datoen for eksamensbeviset altid kunne blive betragtet som datoen for uddannelsens afslutning.
Stk. 4. En erhvervsmæssig uddannelsen efter lovens § 54, skal som fuldtidsstudium have en normeret varighed på mindst 18 måneder.
Hvis der er tale om et deltidsstudium, skal det have en varighed, der bedømt som en fuldtidsuddannelse er på mindst 18 måneder.
 Stk. 5. Hvis en erhvervsmæssig uddannelse efter lovens § 54, som fultidsstudium har haft en faktisk varighed på mindre end 18 måneder, er det en betingelse, at medlemmet har gennemført uddannelsen efter den almindelige studieplan for uddannelsen.
 Stk. 6. En erhvervsmæssig uddannelse, der er normeret til 18 måneder, men som er gennemført på kortere tid, jf. stk. 4 og 5, kan tidligst anses for afsluttet 18 måneder efter påbegyndelse af uddannelsen.
Stk. 7. En akademisk overbygningsuddannelse, i henhold til lov om universiteter herunder en akademisk erhvervsoverbygningsuddannelse, som er gennemført på mindre end 12 måneder kan tidligst anses for afsluttet 12 måneder efter påbegyndelse af uddannelsen.« 8. I § 27, stk. 1, ændres »en uddannelse« til: »en erhvervsmæssig uddannelse«.
 9. I § 31, stk. 1,  affattes således:
»Retten til dagpenge, jf. § 4, og genoptjening af ret til dagpenge, jf. § 12, er betinget af, at medlemmet har haft lovligt ophold, jf. stk. 4, her i riget i sammenlagt mindst 7 år inden for de seneste 12 år, jf. dog stk. 2 og § 32. Et medlem, der er omfattet af personkredsen i EF-forordning nr. 883/2004 om koordinering af sociale sikringsordninger eller Nordisk Konvention om social sikring, kan medregne ophold i et andet EU/EØS-land eller Schweiz til opfyldelsen af opholdskravet.« § 2 Bekendtgørelsen træder i kraft den 1. januar 2020.
