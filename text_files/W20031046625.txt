Klage  

 over manglende iværksat akut behandling som følge af brystsmerter Nævnet fandt ikke grundlag for kritik af speciallægen,  

 idet nævnet lagde vægt på, at patienten ved den gennemførte belastningstest  

 ikke havde fået brystsmerter, men alene var udmattet.
Det var nævnets  

 opfattelse, at den gennemførte test viste beskedne forandringer, som ikke  

 entydigt pegede på forbigående iltmangel i hjertet.
Det var på den baggrund  

 nævnets vurdering, at der var tale om relevant behandling, idet der blev  

 iværksat behandling for anfaldsvis iltmangel i hjertet (angina pectoris).  

 Nævnet fandt således ikke grundlag for kritik af, at der ikke blev givet  

 henvisning til umiddelbar kranspulsåreundersøgelse, hvor undersøgelsen bliver  

 gennemført indenfor få dage.
