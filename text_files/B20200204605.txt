Bekendtgørelse om ændring af bekendtgørelse om detailforskrifter for køretøjers indretning og udstyr § 1 I bekendtgørelse nr. 1050 af 17. oktober 2019 om detailforskrifter for køretøjers indretning og udstyr, som ændret ved bekendtgørelse nr. 1544 af 16. december 2019 og bekendtgørelse nr. 1220 af 19. august 2020, foretages følgende ændringer:
 1. Bilag 1, pkt. 3.02.001 (2), affattes således:
»(2) Et køretøj må ikke have større bredde end 2,55 m, jf. dog pkt. (3) og (4). Bredden måles over de længst udragende dele, idet der dog ses bort fra  toldforseglingsanordninger og beskyttelsen af disse (afskærmning),  anordninger til fastgørelse af presenning og disse anordningers beskyttelse (afskærmning), som ikke rager mere end 20 mm ud, hvis de ikke er mere end 2,0 m fra jorden, og højst 50 mm ud, hvis de er mere end 2,0 m fra jorden.
Kanterne skal være afrundet med en radius på mindst 2,5 mm,  indikatorer for dæksprængning,  udragende, bøjelige dele af hjulafskærmning,  lygter og reflekser,  læssebagsmæk, læsseramper og lignende udstyr, ikke udfoldet og forudsat, at udstyret højst rager 10 mm ud fra bilens sider, at dets fremad- eller bagudvendende hjørner er afrundede med en radius på mindst 5 mm, og at dets kanter er afrundede med en radius på mindst 2,5 mm,  spejle og andre anordninger til indirekte udsyn,  dæktryksmålere,  trin, der kan foldes (trækkes) ind,  udadbøjede dele af dæksider umiddelbart over stedet, hvor dækket rører vejbanen,  syns- og detektionshjælp, herunder radarer,  indfoldelige sidestyringsanordninger på busser, der er beregnet til brug på styrede systemer, hvis disse ikke er foldet ind,  sammenfoldelige anordninger og udstyr på lastbil N2/N3, stor personbil M2/M3, eller påhængs-/sættevogn O3/O4, som er specielt konstrueret til at reducere luftmodstanden, forudsat, at de ikke forøger lasteevnen.
Sådanne anordninger skal være udformet således, at de, når køretøjet holder stille, kan foldes sammen på en sådan måde, at den største tilladte bredde ikke overskrides med mere end 25 mm på hver side af køretøjet, og at de ikke forringer køretøjets evne til at benyttes til intermodal transport.
Køretøjets bredde må ikke overstige 2,60 m, uanset om anordningerne er i brugsstilling eller sammenfoldet position.
Anordningerne skal opfylde de tekniske krav i bilag I til Europa-Kommissionens forordning nr. 1230/2012,  snekæder,  sikkerhedsrækværk på bil, som er konstrueret og fremstillet til transport af mindst to andre køretøjer, såfremt sikkerhedsrækværket er mere end 2,0 m, men ikke mere end 3,70 m fra vejbanen, og ikke rager mere end 50 mm ud fra det yderste punkt på køretøjets side.
Køretøjets bredde må ikke overstige 2,65 m,  antenner, og  bøjelige slanger, der indgår i dæktryksovervågningssystemer, forudsat at de ikke rager mere end 70 mm ud på hver side i forhold til køretøjets bredeste dimension.« 2. Bilag 1, pkt. 3.02.001 (7), affattes således:
»(7) Længden af et køretøj eller vogntog måles over de dele, der rager længst fremefter eller bagud, idet der dog ses bort fra  forrudeviskere og -vaskere,  mærkningsplader (-skilte) foran og bagpå,  toldforseglingsanordninger og beskyttelsen af disse (afskærmning),  anordninger til fastgørelse af presenning og beskyttelse af disse (afskærmning),  lygter og reflekser,  spejle og andre anordninger til indirekte udsyn,  syns- og detektionshjælp, herunder radarer,  længdestop for aftagelig opbygning,  trinbræt og håndgreb,  gummistødhorn og lignende udstyr,  læssebagsmæk, læsseramper og lignende udstyr i køreklar stand, forudsat at udragningen ikke overstiger 0,30 m, og at køretøjets lasteflade ikke forøges,  tilkoblingsanordninger (faste og aftagelige),  safarigitter m.v. (system til frontalbeskyttelse), der er godkendt, mærket og monteret i henhold til forordning 78/2009/EU,  cykelstativer (aftagelige eller indfoldelige),  sammenfoldelige anordninger og udstyr på lastbil N2/N3, stor personbil M2/M3 eller påhængs-/sættevogn O3/O4, der har til formål at nedbringe luftmodstanden, forudsat, at de ikke øger længden af lastefladen og køretøjets lasteevne.
Sådanne anordninger skal monteres bag på køretøjet og være udformet således, at de, når køretøjet holder stille, kan foldes sammen på en sådan måde, at køretøjets størst tilladte længde ikke overskrides med mere end 200 mm, og at de ikke forringer køretøjets evne til at benyttes til intermodal transport.
Anordningerne skal opfylde de tekniske krav i bilag I til Europa-Kommissionens forordning nr. 1230/2012,  udvendige solskærme,  trolley-bomme på elektrisk drevne køretøjer, og  antenner.
Vogntog måles fuldt udstrakt, svarende til kørsel lige ud.« 3. Bilag 1, pkt. 3.02.010, affattes således:
»3.02.010 Motordrevet køretøj (1) Længden må, bortset fra personbil M2 og M3, ikke overstige 12,00 m.
 (2) Hvis fronten af førerhuset på en lastbil N2/N3, herunder alle udragende dele, f.eks. chassis, kofanger, hjulafskærmninger og hjul, er i fuld overensstemmelse med kravene i bilag 1 til Europa-Kommissionens forordning nr. 1230/2012, og længden på lastområdet ikke overstiger 10,5 m, må lastbilens længde overstige den tilladte, maksimale længde i henhold til punkt (1). I så fald skal førerhuset fra fabrikantens side være mærket med følgende supplerende tekst under eller ved siden af den foreskrevne påskrift på fabrikantens lovpligtige fabrikationsplade uden for en klart afmærket firkant, der kun indeholder de lovpligtige oplysninger:
  »I OVERENSSTEMMELSE MED 96/53/EF ARTIKEL 9A«.
Den påbudte påskrift kan være anført i et hvilket som helst af EU's officielle sprog.« 4. I bilag 1, pkt. 3.02.200, indsættes efter pkt. (10) som nyt punkt:
 »(11) Hvis fronten af førerhuset på en lastbil N2/N3, herunder alle udragende dele, f.eks. chassis, kofanger, hjulafskærmninger og hjul, er i fuld overensstemmelse med kravene i bilag 1 til Europa-Kommissionens forordning nr. 1230/2012, og længden på lastområdet ikke overstiger 10,5 m, må vogntogets længde overstige den tilladte, maksimale længde i henhold til punkt (1). I så fald skal førerhuset fra fabrikantens side være mærket med følgende supplerende tekst under eller ved siden af den foreskrevne påskrift på fabrikantens lovpligtige fabrikationsplade uden for en klart afmærket firkant, der kun indeholder de lovpligtige oplysninger:
  »I OVERENSSTEMMELSE MED 96/53/EF ARTIKEL 9A«.
Den påbudte påskrift kan være anført i et hvilket som helst af EU's officielle sprog.« Pkt. (11) bliver herefter pkt. (12).
 5. I bilag 1, pkt. 3.02.310, indsættes efter pkt. (3) som nyt punkt:
»(4) Lastbil som opfylder bestemmelserne i punkt 3.02.010 (2), skal ikke opfylde bestemmelserne i punkt (2) og (3).« 6. I bilag 1, pkt. 9.08.001, indsættes efter pkt. (8) som nyt punkt:
»(9) Ved bestemmelse af køretøjets bageste punkt kan der i denne forbindelse ses bort fra de i pkt. 3.02.001 (7) nævnte sammenfoldelige anordninger og udstyr.« § 2 Bekendtgørelsen træder i kraft den 1. januar 2021.
