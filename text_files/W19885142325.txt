Indsigelse mod registrering af ansøgning om patent på »tagsten og  

 tilhørende binder« blev afvist af Patentdirektoratet, efter at ansøger  

 havde foretaget ændringer i patentkravene.
Sagen blev indbragt for  

 Patentankenævnet, der udtalte, at ansøgningen kunne tilbagesendes til  

 direktoratet med henblik på udstedelse af patent, således at der blev  

 foretaget en ændring i et patentkrav i overensstemmelse med indsigers påstand  

 og ansøgers subsidiære påstand.
År 1988, den 7. juni afsagde patentankenævnet (Grønning-Nielsen, Hans Chr.  

 Thomsen, Asger Nielsen, Terndrup Pedersen, Ansgar Sørensen) følgende k e n d e l s e i sagen j.nr.
P. 22/86: Klage fra Kalk- & Teglværkslaboratoriet, Hasselager, v/Patentbureau Budde, Schou & Co.
over patentdirektoratets afgørelse af 5. maj 1986 af patentansøgning nr.  

 1262/82 fra Helligsø Teglværk & Teglstensfabrik A/S, Hurup, v/Larsen & Birkeholm A/S Skandinavisk Patentbureau Den 5 november 1984 fremlagdes under nr. 147.664 en den 22. marts 1982  

 indgivet ansøgning om patent på »tagsten og tilhørene binder«.
 Krav 1 lød således:
»Tagsten og tilhørende binder, der er fremstillet af fjedertråd,  

 hvilken tagsten er forsynet med en bindeknast på undersiden, idet tagstenen  

 er indrettet til at understøttes på to lægter, og bindeknasten har en  

 langsgående indre kanal, der udmunder mod tagstenens i monteringsstilligen  

 laveste ende, k e n d e t e g n e t ved, at bindeknasten (8) er placeret på  

 tagstenens (6) i monteringsstillingen laveste ende, og at binderen (10-13) er  

 således udformet, at den kan forløbe neden under lægten (4) ved tagstenens  

 (6) i monteringsstillingen laveste ende, når den er indskudt i kanalen  

 (9).« Klageren i denne sag nedlagde ved skrivelse af 5. febraur 1985 indsigelse  

 imod patent, idet klageren bl.a. anførte:
»Som begrundelse for vor indsigelse skal vi anføre, at det i  

 ansøgningens patentkrav omhandlede ikke ses at kunne danne grundlag for  

 udstedelse af patent, når henses til, hvad der fremgår af I. »Opslagsbog for det murede byggeri«, Murerfagets  

 Oplysningsråd 1978, blad 1.1 Materialer: Tegl, II. »Byggebogen« DK 695.8, blad 2 »Tegl og lægter«,  

 maj 1948, og III. brochuren »Tegl« udgivet af Teglindustriens tekniske  

 Tjeneste, august 1971, side 5.
 Ansøgningens patentkrav 1 omhandler en tagsten med tilhørende binder, der  

 er fremstillet af fjedertråd, hvilken tagsten er forsynet med en bindeknast  

 på undersiden, idet tagstenen er indrettet til at understøttes på to lægter,  

 og bindeknasten har en langsgående indre kanal, der udmunder mod tagstenens i  

 monteringsstillingen laveste ende, kendetegnet ved, at bindeknasten (8) er  

 placeret på tagstenens (6) i monteringsstillingen laveste ende, og at  

 binderen (10-13) er således udformet, at den kan forløbe neden under lægten  

 (4) ved tagstenens (6) i monteringsstillingen laveste ende, når den er  

 indskudt i kanalen (9).
Fra alle tre modhold kendes der en tagsten, der a) er forsynet med en bindeknast (A) på undersiden, b) er indrettet til at understøttes på to lægter, c) har en bindeknast med en langsgående kanal (jfr. pil B i modhold II og  

 III), der udmunder mod tagstenens i monteringsstillingen laveste ende, jfr.  

 alle tre modhold.
d) har denne bindeknast placeret på tagstenens i monsteringsstillingen  

 laveste ende, jfr. alle tre modhold.' Med skrivelse af 9. juli 1985 fremsendte ansøgeren derpå ændrede krav,  

 hvoraf krav 1 lød således:
»Tagsten og tilhørende binder, der er fremstillet af fjedertråd,  

 hvilken tagsten er forsynet med en bindeknast på undersiden, idet tagstenen  

 er indrettet til at understøttes på to lægter, og bindeknasten har en  

 langsgående indre kanal, der udmunder mod tagstenens i monteringsstillingen  

 laveste ende, hvorhos bindeknasten (8) er placeret på tagstenens (6) i  

 monteringsstillingen laveste ende, k e n d e t e g n e t ved, at binderen  

 (10-13) er således udformet, at den kan forløbe neden under lægten (4) ved  

 tagstenens (6) i monteringsstillingens laveste ende, når den er indskudt  

 nedefra i kanalen (9).« I skrivelse af 12. februar 1986 anførte klageren, at efter den foretagne  

 ændring af kravene burde disse ikke længere tage sigte på en tagsten med en  

 til denne hørende binder, men på en binder til anvendelse på en tagsten.  

 Klageren henstillede derfor, at indledningen til krav 1 ændredes til  

 »Binder af fjedertråd til tagsten af den art, der er forsynet med en  

 bindeknast på undersiden, idet ...... laveste ende«.
Ansøgeren indsendte derefter ved skrivelse af 18. februar 1986 ændrede  

 krav og beskrivelse.
Krav 1 lød således:
»Tagsten (6) og tilhørende binder (10-13), der er fremstillet af  

 fjedertråd, hvilken tagsten (6) er forsynet med en bindeknast (8) på  

 undersiden, idet tagstenen (6) er indrettet til at understøttes på to lægter  

 (4), og bindeknasten (8) har en langsgående indre kanal (9), der udmunder mod  

 tagstenens (6) i monteringsstillingen laveste ende, hvorhos bindeknasten (8)  

 er placeret på tagstenens (6) i monteringsstillingen laveste ende, k e n d e  

 t e g n e t ved, at binderen (10-13) er således udformet, at den efter at  

 være indskudt nedefra i bindeknastens (8) kanal (9) i dennes udmunding mod  

 tagstenens i monteringsstillingen laveste ende, kan forløbe neden under den  

 af lægterne (4), der understøtter tagstenen i denne ende, i mindst hele  

 lægtens (4) bredde.« Ved skrivelse af 5. maj 1986 besluttede Patentdirektoratet at udstede  

 patent, på grundlag af den af ansøgeren med skrivelse af 18. februar 1986  

 fremsendte ændrede beskrivelse med krav, idet direktoratet ikke fandt, at der  

 af klageren var fremført noget, der var til hinder for udstedelse af patent  

 på grundlag af de ændrede krav.
 Denne afgørelse har klageren ved skrivelse af 4. juli 1986 indbragt for  

 Patentankenævnet med påstand om, at direktoratets afgørelse ændres således at  

 indledningen til krav 1 bringes i overensstemmelse med klagerens forslag af  

 12. februar 1986. Klageren har herved navnlig anført at selve tagstenen med  

 bindeknast er kendt, lige som det principielt er kendt at fastholde denne  

 type tagsten ved hjælp af en binder af fjedertråd.
 Med denne kendte teknik som grundlag går opfindelsen alene ud på en  

 speciel udformning af binderen, således som den er defineret i patentkrav 1's  

 kendetegnende del.....
 Beskyttelsesomfanget bør ikke kunne søges udvidet fra selve binderen til  

 også at omfatte en i og for sig kendt tagsten, til samvirke med hvilken  

 binderen er udformet.
Ansøgeren har ved skrivelse af 17. september 1986 nedlagt påstand om, principalt at direktoratets afgørelse stadfæstes, subsidiært at sagen sendes tilbage til direktoratet med henblik på  

 udstedelse af patent i overensstemmelse med de af klageren foreslåede  

 ændringer af krav 1. Ansøgeren har anført, at et patents beskyttelsesomfang  

 ifølge den danske patentlovs § 39 er bestemt ved patentkravene, og nærmere  

 forståelse af patentkravene kan hentes fra beskrivelsen.
 I patentbestemmelsernes § 10 er det nærmere angivet, at et patentkrav skal  

 omfattes af en indledning, som indeholder en benævnelse for opfindelsen og en  

 angivelse af den teknik, i forhold til hvilken opfindelsen udgør noget nyt,  

 og en kendetegnende del, der indeholder det for opfindelsen nye og særegne.
 Krav 1's kendetegnende del angiver alene binderens udformning, og  

 patentbeskyttelsen omfatter derfor alene binderen.
 Ankenævnet har behandlet sagen i sit møde den 3. maj 1988.
For klageren mødte ingeniør H.H.
Andersen.
For ansøgeren mødte ingeniør H.O.
Larsen.
Klageren anførte supplerende, at der er behov for en præcisering af, hvad  

 opfindelsn går ud på.
Når det alene er fastholdeorganet, der er nyt, medens  

 tagstenen er kendt, bør beskyttelsesomfanget tilkendegives klart i  

 patentskriftet.
 Ansøgeren henholdt sig til, at alle gældende patentforskrifter er  

 overholdt, og at der med den valgte formulering ikke kan rejses tvivl om  

 beskyttelsens omfang.
 Nævnet skal udtale:
Det tiltrædes, at direktoratet har besluttet at udstede patent.
Således  

 som den kendetegnende del af krav 1 er udformet, findes det rettest, at  

 kravet affattes i overensstemmelse med klagerens skrivelse af 12. februar  

 1986, således at klagerens påstand og ansøgerens subsidiære påstand tages til  

 følge.
Herefter bestemmes:
 Sagen tilbagesendes til direktoratet med henblik på udstedelse af patent,  

 således at indledningen til krav 1 ændres til: Binder af fjedertråd til  

 tagsten af den art, der er forsynet med en bindeknast på undersiden, idet  

 ..... laveste ende.
