(Til alle pengeinstitutter) Den 17. juli 1987 sendte styrelsen alle pengeinstitutter en skrivelse,  

 hvori vi sammenfattende redegjorde for, hvad der gjaldt for administrationen  

 af de statsgaranterede studielån fra den 1. august 1987.
Loven om statens uddannelsesstøtte er senere ændret, se lovbekendtgørelse  

 nr. 306 af 8. juni 1988 om statens uddannelsesstøtte, og der er udstedt en ny  

 bekendtgørelse, se bekendtgørelse nr. 205 af 29. marts 1988 om  

 uddannelsesstøtte.
Vi har derfor igen sammenfattet, hvad der gælder for  

 administrationen af de statsgaranterede studielån fra den 1. august 1988. Vi  

 har med streg i margenen anført, hvor der er ændringer i forhold til  

 skrivelsen af 17. juli 1987.
1. Oprettelse af statsgaranterede studielån 1.1. Garantierklæring Styrelsen for Statens Uddannelsesstøtte yder statsgaranti i indtil 2 år  

 for studielån i pengeinstitutter til uddannelsessøgende, der før den 15.  

 marts 1988 har påbegyndt en videregående uddannelse, hvis de opfylder  

 støttebetingelserne og den tid, hvori de kan få stipendium, er overskredet.
Det sker ved, at styrelsen efter ansøgning udsteder en garantierklæring  

 til den uddannelsessøgende.
Her står, at den uddannelsessøgende kan optage  

 lån på et bestemt beløb i et pengeinstitut i Danmark.
Styrelsen garanterer  

 som selvskyldnerkautionist.
Garantien omfatter udover lånebeløbet de renter  

 og omkostninger m.v., der følger af låneforholdet.
En garantierklæring er  

 optaget som bilag 1.
 Ordningen bortfalder med udgangen af juli måned 1993.
1.2. Frister (herunder fornyelse) På grundlag af garantierklæringen kan pengeinstitutter yde den  

 uddannelsessøgende et statsgaranteret lån på det angivne beløb.
Aftale om at  

 oprette studielånet skal normalt indgås inden for den støtteperiode, der er  

 angivet i garantierklæringen, og gældsbeviset for studielånet  

 (studielånsdokumentet) skal være underskrevet senest 1 måned fra  

 garantierklæringens udstedelsesdato.
Er garantierklæringen udstedt i august, skal gældsbeviset dog blot  

 underskrives inden udgangen af september.
En garantierklæring, der ikke  

 benyttes inden for disse frister, taber sin gyldighed, men kan fornyes ved en  

 påtegning fra styrelsen.
Garantierklæringen skal i så fald indsendes til  

 styrelsen inden støtteårets udløb den 31. juli med en bekræftelse fra  

 uddannelsesinstitutionen på, at den uddannelsessøgende stadig er indskrevet  

 der.
Garantierklæringen skal følge gældsbeviset.
Hvis lånet overføres til et  

 andet pengeinstitut, skal garantierklæringen medsendes.
Når låntageren har betalt lånet tilbage, skal garantierklæringen indsendes  

 til styrelsen.
Hvis styrelsen indfrier lånet, skal garantierklæringen  

 indsendes til styrelsen sammen med gældsbeviset.
1.3. Gældsbevis Gældsbeviset for studielånet skal udfærdiges på en formular, der er  

 forhåndsgodkendt af styrelsen.
En standardformular med vilkårene for lånet er  

 optaget som bilag 2 . Låntageren skal have en genpart af gældsbeviset  

 med lånevilkårene, og en genpart skal sendes til styrelsen til orientering.
 Ændringer i formularens tekst eller tilføjelser til teksten har kun  

 gyldighed, hvis styrelsen ved påtegning på formularen har godkendt ændringen  

 eller tilføjelsen.
1.4. Støttebetingelser - herunder ophør Gældsbeviset må ikke underskrives af den uddannelsessøgende, før denne er  

 fyldt 18 år.
En aftale om et studielån indgås under forbehold af, at  

 støttebetingelserne er til stede i hele støtteperioden.
Hvis  

 støttebetingelserne bortfalder i løbet af støtteperioden må der normalt ikke  

 ske yderligere udbetaling på lånet.
Udbetalingen skal stoppes når styrelsen  

 retter henvendelse herom til pengeinstituttet.
Der kan endvidere ikke hæves på lånet efter, at uddannelsen er afsluttet  

 eller afbrudt.
Hvis uddannelsen afbrydes, eller hvis uddannelsen afsluttes  

 før det forventede tidspunkt, jf. 5.1., skal udbetalingen stoppes, når  

 styrelsen retter henvendelse herom til pengeinstituttet.
Orlov betragtes i  

 denne forbindelse som en afbrydelse af uddannelsen.
 Hvis låntageren genoptager uddannelsen i samme støtteår, og styrelsen får  

 meddelelse herom fra uddannelsesinstitutionen, giver styrelsen  

 pengeinstituttet besked om, hvor stor en del af lånet for det pågældende  

 støtteår der kan udbetales til låntageren.
Når der foreligger særlige forhold, kan styrelsen dog tillade at beløb for  

 det pågældende støtteår, som den pågældende var berettiget til, udbetales  

 efter uddannelsens ophør.
Anmodning herom skal indgives til styrelsen inden  

 støtteårets udløb den 31. juli.
 Garantierklæringer, der udstedes efter uddannelsens ophør, vilvære  

 forsynet med særlige frister for oprettelse og udbetaling af lånet.
1.5. Lånestørrelse Gældsbeviset må højst lyde på det beløb, der er angivet i  

 garantierklæringen.
 1.6. Stempling m.v.
 Gældsbeviset skal stemples i henhold til stempelloven.
 Stempelgebyr, oprettelsesgebyr m.v. kan ikke på gældsbeviset lægges oven i  

 garantibeløbet.
2. Udbetaling af statsgaranterede studielån Den hidtil fastsatte rateopdeling af lånene er bortfaldet.
Hele lånet kan  

 herefter udbetales på en gang på garantierklæringens udstedelsesdato, når  

 gældsbeviset er underskrevet.
På gældsbeviset kan lånebeløbet anføres som 1.  

 rate med dispositionsdato lig garantierklæringens udstedelsesdato.
 Der er ingen pligt for den uddannelsessøgende til at hæve hele lånet på en  

 gang.
3. Forrentning Statsgaranterede studielån forrentes med den rente som pengeinstituttet  

 til enhver tid fastsætter.
Der beregnes ikke løbende provision af disse lån.
4. Garantiperiode - løbetid 4.1. Almindelig garantiperiode Statsgarantien for studielånet ophører senest 15 år efter, at den  

 uddannelsessøgende har afsluttet eller afbrudt uddannelsen.
De 15 år regnes  

 fra tidspunktet for studiets ophør, uanset om der senere af andre grunde jf.  

 5.3. og 7.1. har været givet udsættelse med tilbagebetalingen.
Hvis styrelsen  

 kræver tilbagebetalingen påbegyndt på et tidspunkt, hvor låntageren endnu  

 ikke har afsluttet sin uddannelse, løber garantiperioden fra dette tidspunkt.
 Hvis låntageren efter at have afsluttet eller afbrudt en uddannelse på ny  

 går i gang med en offentligt anerkendt heltidsuddannelse - ulønnet eller  

 lønnet - af mindst 3 måneders varighed, og tilbagebetalingen af denne grund  

 udsættes, se 7.2., løber den 15-årige garantiperiode fra det tidspunkt, hvor  

 den sidste uddannelse afsluttes eller afbrydes.
4.2. Forlænget garantiperiode Styrelsen kan forlænge garantien, når omstændighederne taler for det.  

 Anmodning herom sendes til styrelsen af låntageren og/eller pengeinstituttet.  

 Anmodningen skal indeholde oplysninger om årsagen til den ønskede  

 forlængelse, om tilbagebetalingens hidtidige forløb, herunder oplysninger om  

 eventuelle lempelser, der tidligere er godkendt og på hvilket grundlag, og  

 dokumentation for låntagerens indtægter.
Endvidere skal lånets restgæld og  

 rentesats oplyses.
5. Tilbagebetalingstidspunktet 5.1. Uddannelsens ophør Tilbagebetalingen skal begynde 1 år efter, at låntageren afslutter eller  

 afbryder uddannelsen, se dog 5.2. og 5.3. og 5.4. På dette tidspunkt skal  

 pengeinstituttet kræve tilbagebetalingen påbegyndt.
Pengeinstituttet kan ikke  

 kræve at, tilbagebetalingen skal påbegynde tidligere eller at  

 tilbagebetalingsaftale skal indgås tidligere.
Garantierklæringen indeholder oplysning om det forventede tidspunkt for  

 uddannelsens afslutning.
Det er det tidspunkt, der står på den seneste  

 garantierklæring, der gælder for hele lånet.
Har pengeinstituttet ikke fået  

 meddelelse fra den uddannelsessøgende eller fra styrelsen om, at uddannelsen  

 er afsluttet eller afbrudt før det forventede afslutningstidspunkt, lægger  

 pengeinstituttet det forventede afslutningstidspunkt til grund ved  

 fastsættelsen af tilbagebetalingstidspunktet.
Er uddannelsen ikke afsluttet på det forventede tidspunkt, kan låntageren  

 i styrelsen få fastsat et nyt afslutningstidspunkt eller et nyt forventet  

 afslutningstidspunkt.
Anmodning herom skal indeholde oplysning fra  

 uddannelsesinstitutionen om, at uddannelsen fortsætter, og hvilket  

 afslutningstidspunkt man nu forventer.
 Hvis disse oplysninger indsendes til styrelsen gennem pengeinstituttet, og  

 pengeinstituttet ikke inden 1 måned har fået anden meddelelse fra styrelsen,  

 har styrelsen godkendt det nye afslutningstidspunkt eller det nye forventede  

 afslutningstidspunkt.
5.2. Før uddannelsens ophør Styrelsen kan bestemme, at tilbagebetalingen skal begynde på et tidligere  

 tidspunkt end nævnt under 5.1., når låntageren ikke længere kan anses for at  

 være studieaktiv.
Pengeinstituttet får i så fald meddelelse om det fra  

 styrelsen.
5.3. Udsættelse Styrelsen kan udsætte tilbagebetalingstidspunktet, hvis låntageren ikke  

 kan indgå en tilbagebetalingsordning, p.g.a. arbejdsløshed, sygdom,  

 værnepligt, store afdragsbyrder på anden studiegæld eller andre særlige  

 omstændigheder.
Anmodning om udsættelse skal sendes til styrelsen af  

 låntageren eller pengeinstituttet og indeholde dokumenterede oplysninger om  

 årsagen.
Ved anmodning fra låntager om udsættelse af  

 tilbagebetalingstidspunktet ud over 4 år efter uddannelsens ophør, vil  

 pengeinstituttet blive kontaktet af styrelsen inden afgørelse træffes.
5.4. Frivillig tilbagebetaling Låntageren og pengeinstituttet kan aftale, at der betales ydelser på lånet  

 inden det tidspunkt, der er nævnt under 5.1. Skulle en låntager ikke  

 overholde en sådan frivillig aftale kan det ikke bevirke, at pengeinstituttet  

 gør kautionsforpligtelsen gældende over for styrelsen.
 Opfylder aftalen ikke de betingelser, der er nævnt under punkt 6.2., skal  

 aftalen ændres med virkning fra det tidspunkt, der er nævnt under punkt 5.1.
6. Aftale om tilbagebetalingen 6.1. Formular Senest på tilbagebetalingstidspunktet træffer låntageren og  

 pengeinstituttet aftale om tilbagebetalingen.
Aftalen indgås skriftligt på en  

 formular, der er forhåndsgodkendt af styrelsen.
En standardformular er  

 optaget som bilag 3 . Låntageren og pengeinstituttet skal hver have et  

 eksemplar af aftalen og et eksemplar sendes til styrelsen.
Styrelsen skal  

 ikke godkende aftalen.
6.2. Ratestørrelse Tilbagebetalingen skal ske med passende rater i forhold til gældens  

 størrelse og inden for garantiperioden.
7. Udsættelse og lempelse under tilbagebetalingen 7.1. Midlertidig lempelse Under tilbagebetalingen kan pengeinstituttet og låntageren aftale  

 midlertidig lempelse i ydelsen eller udsættelse i en periode.  

 Tilbagebetalingen skal dog herefter kunne ske med passende rater i forhold  

 til gældens størrelse og inden for garantiperioden.
7.2. Udsættelse Hvis låntageren efter at have begyndt at betale tilbage genoptager sin  

 uddannelse eller begynder en ny uddannelse, udsættes betalingsforpligtelsen  

 normalt under denne uddannelse, hvis den er offentligt anerkendt - ulønnet  

 eller lønnet - af mindst 3 måneders varighed og tilrettelagt på heltidsbasis.  

 Anmodning om udsættelse skal sendes til styrelsen og vedlægges dokumentation  

 for, at den pågældende uddannelse er påbegyndt.
Styrelsen meddeler herefter  

 pengeinstituttet, hvornår uddannelsen forventes afsluttet.
8. Overførsel af studielån til andet pengeinstitut Det pengeinstitut (filial/afdeling) som overtager et studielån fra et  

 andet pengeinstitut (filial/afdeling), skal give styrelsen besked herom med  

 oplysning om låntagerens navn og personnummer, lånets nye kontonummer (reg.-  

 og kontonummer) samt lånets tidligere kontonummer (reg.- og kontonummer).  

 Hvis låntageren modtager tilskud til afvikling til lånet, bør dette oplyses.  

 Oplysningerne skal skrives på en formular, der er forhåndsgodkendt af  

 styrelsen.
En standardformular er optaget som bilag 4 .
9. Gælden forfalder 9.1. Forfaldsgrunde Den samlede gæld forfalder til betaling i følgende tilfælde:
1. Hvis aftale om tilbagebetaling ikke er indgået på  

 tilbagebetalingstidspunktet, og dette skyldes låntagerens forhold, se dog  

 under 10 , 2. hvis et skyldigt beløb ikke betales rettidigt, se  

 dog under 10 , 3. hvis låntageren dør, 4. hvis låntageren bliver umyndiggjort eller kommer  

 over lavværgemål, 5. hvis låntagerens bo kommer under konkursbehandling,  

 der åbnes forhandling om akkord, eller der indledes gældssaneringssag ved  

 skifteretten.
9.2. Indfrielse Når et af de under 9.1. nævnte tilfælde foreligger, vil pengeinstituttet  

 kunne anmode styrelsen om indfrielse af gælden, se dog under 5.4. og  

 under 10. Gældsbeviset(erne) skal ikke samtidig hermed indsendes til  

 styrelsen, se under 11.
 Hvis der indledes gældssanering efter konkursloven anmelder  

 pengeinstituttet fordringen overfor skifteretten.
10. Fremgangsmåde ved manglende betaling 10.1. Rykning fra pengeinstituttet Indgår låntageren ikke aftale om tilbagebetaling eller betaler låntageren  

 ikke de fastsatte ydelser til tiden, d.v.s. senest 7 dage efter  

 forfaldsdagen, rykkes låntageren skriftligt i henhold til pengeinstituttets  

 normale rykningsprocedure mindst 1 gang af pengeinstituttet.
I brevet anmodes  

 låntageren om inden en vis rimelig frist på ikke under 10 dage at træffe  

 aftale om tilbagebetalingen eller indbetale forfaldne ydelser.
Hvis  

 låntageren ikke træffer aftale eller betaler og ikke søger betalingen udsat  

 eller lempet, skriver pengeinstituttet om sagen til styrelsen.
I skrivelsen  

 oplyses dels hvilke henvendelser der er rettet til låntageren, dels  

 låntagerens eventuelle henvendelser til pengeinstituttet.
Endvidere oplyses  

 lånets saldo og eventuelle restance, samt øvrige forhold, der kan have  

 betydning for sagen.
10.2. Rykning fra styrelsen Styrelsen forelægger disse oplysninger for låntageren og anmoder  

 vedkommende om at overholde sine forpligtelser.
Låntageren får samtidig  

 lejlighed til at fremkomme med eventuelle bemærkninger.
Pengeinstituttet får  

 kopi af brevet til låntageren og anmodes om at give styrelsen skriftlig  

 besked, hvis forholdet ikke er bragt i orden inden 14 dage.
Er det ikke det,  

 oplyser styrelsen låntageren om, at lånet vil blive indfriet af styrelsen,  

 hvis forholdet ikke bringes i orden inden 14 dage, og at fordringen i så fald  

 vil blive overgivet til inddrivelse gennem Kongeriget Danmarks Hypotekbank og  

 Finansforvaltning.
10.3. Fortsættelse af låneforholdet Hvis låntageren inden for fristerne opfylder sine forpligtelser,  

 fortsætter låneforholdet på normale vilkår.
Hvis låntageren inden for fristerne søger tilbagebetaling udsat eller  

 lempet, og det godkendes af pengeinstituttet/styrelsen fortsætter  

 låneforholdet ligeledes i pengeinstituttet.
Eventuelle restancer tillægges  

 restgælden.
11. Indfrielse Når styrelsen har accepteret at indfri et lån, anmoder styrelsen  

 pengeinstituttet om at gøre det endelige indfrielsesbeløb op.
I beløbet  

 medregnes renter og eventuelle omkostninger frem til indfrielsesdagen, der af  

 hensyn til udbetalingen af beløbet skal ligge 11 arbejdsdage efter  

 opgørelsesdagen.
Opgørelsen sendes til styrelsen sammen med  

 gældsbeviset(erne), transporteret til statskassen sammen med den (de)  

 originale garantierklæringer.
Styrelsen skal endvidere have oplysning om, til  

 hvilken postgirokonto pengeinstituttet ønsker beløbet overført.  

 Indfrielsesbeløbet bliver krediteret postgirokontoen senest på  

 indfrielsesdagen.
Styrelsen underreter samtidig låntageren om, at lånet er  

 indfriet og overgivet til Kongeriget Danmarks Hypotekbank og  

 Finansforvaltning til inddrivelse.
 Henvendelser fra såvel pengeinstituttet som låntageren om det af styrelsen  

 indfriede lån skal efter indfrielsen rettes til Kongeriget Danmarks  

 Hypotekbank og Finansforvaltning, Landgreven 4, 1301 København K.  

 Indbetalinger fra låntageren til pengeinstituttet, der vedrører det af  

 styrelsen indfriede lån, skal videresendes til Hypotekbanken pr. check med  

 oplysning om låntagerens navn og personnummer og med oplysning om, at beløbet  

 vedrører et indfriet statsgaranteret studielån.
12. Tilskud til afvikling af studegæld 12.1.
Låntagere med statsgaranterede studielån har mulighed for at få tilskud  

 til afviklingen af studiegælden.
Tilskud ydes efter ansøgning for et  

 tilskudsår ad gangen.
Tilskudsåret går fra 1. april til 31. marts med  

 ansøgningsfrist den 5. januar.
 12.2.
Får en låntager et tilskud, overføres det af styrelsen til låntagers  

 studielånskonto i 4 lige store rater i begyndelsen af hvert kvartal i  

 tilskudsåret.
Tilskudsraterne overføres til den studielånskonto (reg.- og  

 kontonr.), som lånet havde den 31. december forud for det år, hvor  

 tilskudsåret begynder.
Hvis kontonr. senere er ændret kan tilskudsraterne  

 først overføres til det nye kontonr., når styrelsen får besked om dette jf.  

 punkt 8 .
 Pengeinstitutter, som modtager tilskudsbeløb til lån, som ikke længere  

 findes i pengeinstituttet, skal betale sådanne tilskudsbeløb tilbage til  

 styrelsen ved at indbetale beløbet til postgirokontonr. 6381111. Denne konto  

 må kun anvendes til det formål.
 Sammen med indbetalingen skal pengeinstituttet oplyse, at beløbet vedrører  

 tilbagebetaling af tilskud, tilskudsmodtagerens navn og personnummer, samt  

 hvilken konto (reg.- og kontonr.) styrelsen havde overført beløbet til.
 12.3.
Tildeling af tilskud indebærer ikke en ændring i bestående  

 tilbagebetalingsaftaler.
Beløbet fra staten indgår som en del af låntagernes  

 ydelse, og låntagernes egenbetaling kan umiddelbart reduceres tilsvarende.
 Anviste tilskudsbeløb kan ikke udbetales til låntageren.
Esbjørn Molander BILAG 1 GARANTIERKLÆRING STYRELSEN FOR STATENS UDDANNELSESSTØTTE Danasvej 30, 1910 Frederiksberg C Personnummer Udskriftsdato Udstedelsesdato Inst.kode institutionsnavn  

 Retn.
Kode Uddannelsesretning Ovennævnte uddannelsessøgende, som har  

 påbegyndt sin uddannelse, der forventes afsluttet kan for støtteperioden fra  

 til i et pengeinstitut i Danmark optage lån til et beløb af kroner:
På statskassens vegne garanterer styrelsen som selvskyldnerkautionist for  

 beløbet.
Garantien, der tillige omfatter de renter og omkostninger m.v., der  

 følger af låneforholdet, ophører normalt senest 15 år efter det tidspunkt,  

 hvor låntager har afsluttet eller afbrudt uddannelsen.
Garantitilsagnet bortfalder, hvis gældsbevis for lånet ikke er  

 underskrevet senest 1 måned fra udstedelsesdatoen.
Er garantierklæringen  

 udstedt i august måned, skal gældsbeviset dog blot underskrives inden  

 udgangen af september måned.
Låneaftalen indgås under forbehold af, at  

 støttebetingelserne er til stede i hele støtteperioden, og udbetaling på  

 lånet må normalt ikke ske, efter at uddannelsen er afsluttet eller afbrudt  

 (herunder orlov).
Esbjørn Molander/Gyda Andersen VILKÅR 1.
Tilbagebetaling af lånet inklusive renter og omkostninger m.v. skal  

 påbegyndes 1 år efter det tidspunkt, hvor låntager afslutter eller afbryder  

 uddannelsen.
Styrelsen for Statens Uddannelsesstøtte kan dog bestemme, at  

 tilbagebetalingen skal påbegyndes på et tidligere eller senere tidspunkt.
 2.
 Aftale om tilbagebetalingen indgås mellem låntager og pengeinstituttet.  

 Aftalen indgås skriftligt på en af Styrelsen for Statens Uddannelsesstøtte  

 godkendt formular.
 3.
 Tilbagebetalingen skal ske med passende rater i forhold til gældens  

 størrelse og inden for garantiperioden.
 4.
 I følgende tilfælde forfalder gælden til betaling:
 5.
 Foruden lånebeløb og renter kan pengeinstituttet kræve særskilt betalt af  

 låntager:
 6.
 Gælden kan af såvel pengeinstituttet som af låntager til enhver tid  

 opsiges med et varsel på 6 måneder.
 7.
 Retssager vedrørende dette studielån kan efter pengeinstituttets ønske  

 anlægges ved underretten i den retskreds, hvori pengeinstituttet eller dets  

 kontoførende afdeling er beliggende.
 8.
 Pengeinstituttet er ikke ansvarlig for tab eller skade, der skyldes  

 lovforskrifter, myndighedsforanstaltninger eller lignende, indtruffet eller  

 truende krig, oprør, borgerlige uroligheder, naturkatastrofer, strejke,  

 lockout, boykot og blokade, uanset om pengeinstituttet selv er part i  

 konflikten, herunder at denne kun rammer dele af pengeinstituttets  

 funktioner.
 9.
 Pengeinstituttets krav mod Styrelsen for Statens Uddannelsesstøtte bevares  

 i fuldt omfang, selv om det undlader at anmelde studielånskravet i låntagers  

 konkurs-, akkord-, gældssanerings-, likvidations-, eller dødsbo eller efter  

 proklama udstedt i anden anledning.
 10.
 Gældsbeviset kan tjene som grundlag for tvangsfuldbyrdelse, jfr.  

 retsplejelovens § 478, stk. 1, nr. 5.
