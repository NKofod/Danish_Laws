 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 ALMINDELIGE PRINCIPPER.
 § 1.  Ændring af landets inddeling i kommuner og  

 amtskommuner kan uden særskilt lovhjemmel gennemføres, når ændringen tilsiges  

 af:
 Stk. 2.  De mindre reguleringer, der er nævnt i § 2,  

 stk. 3, kan endvidere gennemføres, hvor administrative hensyn begrunder det.
 MYNDIGHEDERNE.
§ 2.  Beslutning om ændring af landets inddeling i  

 kommuner og amtskommuner træffes af indenrigsministeren.
Ministeren kan kun  

 gennemføre de ændringer, der er anbefalet af det i § 3 nævnte inddelingsnævn,  

 jfr. dog stk. 2 og 3.
 Stk. 2.  Indenrigsministeren kan kun med tilslutning fra  

 det folketingsudvalg, der er nævnt i § 4, træffe beslutning om sådanne af  

 inddelingsnævnet anbefalede ændringer af den kommunale eller amtskommunale  

 inddeling, hvorved:
 Stk. 3.  Indenrigsministeren kan uden forelæggelse for  

 inddelingsnævnet træffe beslutning om en regulering af grænsen mellem to  

 kommuner, når reguleringen vedrører arealer på tilsammen højst 100 ha, der  

 ikke er beboet af flere end 50 personer.
Stk. 4.  Vedrører en ændring af den kommunale inddeling  

 kommuner i flere amtsrådskredse, skal indenrigsministeren samtidig træffe  

 beslutning om den fornødne regulering af den amtskommunale inddeling, således  

 at ingen kommune omfatter områder i flere amtsrådskredse.
Beslutningen  

 træffes efter anbefaling fra inddelingsnævnet og med tilslutning fra det  

 folketingsudvalg , der er nævnt i § 4, hvis dette er foreskreveti stk. 1 og 2  

 ved ændringer af den kommunale inddeling.
 § 3.  Inddelingsnævnet består af en formand og 6  

 medlemmer, der for 4 år ad gangen beskikkes af indenrigsministeren. 3  

 medlemmer beskikkes efter indstilling fra Kommunernes Landsforening og 2  

 medlemmer efter indstilling fra Amtsrådsforeningen i Danmark.
 Stk. 2.  For formanden og medlemmerne beskikkes  

 stedfortrædere efter reglerne i stk. 1.
 Stk. 3.  Indenrigsministeren kan efter indstilling fra  

 de i stk. 1 nævnte foreninger tilbagekalde beskikkelsen for de af vedkommende  

 forening indstillede medlemmer eller stedfortrædere og beskikke andre i de  

 pågældendes sted.
 Stk. 4.  Et medlem eller hans stedfortræder kan ikke  

 deltage i behandlingen af en sag, der berører en kommune, hvori han er valgt  

 til medlem af kommunalbestyrelsen, eller grænserne for en amtskommune, hvori  

 han er valgt til medlem af amtsrådet.
 Stk. 5.  Indenrigsministeren kan fastsætte en  

 forretningsorden for inddelingsnævnet.
 § 4.  Der nedsættes af folketinget et udvalg på 17  

 medlemmer, der skal udtale sig om de sager om ændring af den kommunale og  

 amtskommunale inddeling, som indenrigsministeren forelægger udvalget, jfr. §  

 2, stk. 2, og § 9, stk. 3. Udvalget vælges efter forholdstal blandt  

 folketingets medlemmer og nedsættes ved begyndelsen af hvert folketingsår og  

 efter afholdelse af folketingsvalg.
 FREMGANGSMÅDEN.
 §5. Ansøgning om ændring af den kommunale eller amtskommunale inddeling  

 indgives til indenrigsministeren.
 Stk. 2.  Er ansøgningen indsendt af en  

 kommunalbestyrelse, et amtsråd eller af enten mindst halvdelen af de  

 kommunale vælgere i det område, der berøres af den ønskede ændring, eller een  

 eller flere grundejere, der ejer mindst halvdelen af arealerne i området,  

 skal ministeren forelægge sagen for inddelingsnævnet, medmindre den drejer  

 sig om en regulering som nævnt i § 2, stk. 3. Er ansøgningen indsendt af  

 andre, skal sagen forelægges for inddelingsnævnet, medmindre den drejer sig  

 om en regulering som nævnt i § 2, stk. 3, eller ministeren på forhånd finder,  

 at der ikke er grundlag for at imødekomme ansøgningen.
 Stk. 3.  Indenrigsministeren kan endvidere af egen drift  

 rejse sag om ændring af den kommunale eller amtskommunale inddeling, ligesom  

 inddelingsnævnet under behandlingen af en inddelingssag kan inddrage større  

 områder eller flere kommuner i sine forslag.
 Stk. 4.  Ansøgninger om en ændret inddeling skal  

 begrundes og ledsages af kortmateriale med angivelse af den ønskede ændring.
§ 6.  Inddelingsnævnet fremskaffer selv det materiale,  

 der er nødvendigt til brug for nævnets overvejelser.
Offentlige myndigheder  

 skal efter anmodning bistå nævnet med at tilvejebringe de oplysninger, som  

 nævnet ønsker.
 Stk. 2.  Enhver kommunalbestyrelse og ethvert amtsråd  

 skal efter anmodning lade sig repræsentere ved inddelingsnævnets møder.  

 Repræsentanter for et områdets kommunale vælgere eller grundejere er  

 berettiget til at give møde for nævnet efter nævnets nærmere bestemmelse.
Stk. 3.  Inddelingsnævnet kan bestemme, at der foretages  

 afstemning i en kommune eller en del af denne til belysning af en  

 foreliggende sag.
Afstemningen skal ske efter de regler, der gælder for  

 kommunale valg.
 § 7.  Såfremt inddelingsnævnet finder grundlag for en  

 ændring af den kommunale eller amtskommunale inddeling, udarbejder nævnet et  

 foreløbigt forslag herom.
Stk. 2.  Det foreløbige forslag forelægges  

 kommunalbestyrelserne i de berørte kommuner og vedkommende amtsråd til  

 udtalelse.
Kommunalbestyrelserne opfordres samtidig til ved forhandling at nå  

 til enighed om den detaljerede udformning af forslaget og om vilkårene for  

 dets gennemførelse.
Stk. 3.  De enkelte kommunalbestyrelser skal inden en  

 frist, der fastsættes af inddelingsnævnet, afgive en udtalelse om, hvorvidt  

 kommunalbestyrelsen kan tiltræde de dele af forslaget, der berører den  

 pågældende kommune, samt om, hvorvidt der mellem de berørte  

 kommunalbestyrelser har kunnet opnås enighed om vilkårene.
Kan en  

 kommunalbestyrelse ikke tiltræde forslaget, eller har der ikke kunnet skabes  

 enighed om vilkårene, afgiver kommunalbestyrelsen en begrundet udtalelse om,  

 hvilke ændringer i forslaget der ønskes foretaget, eller på hvilke punkter  

 uenighed om vilkårene foreligger.
Samtidig oplyses stemmernes fordeling ved  

 kommunalbestyrelsens afstemning i sagen.
 Stk. 4.  Berører det foreløbige forslag den  

 amtskommunale inddeling, finder bestemmelserne i stk. 2, 2. pkt., og stk. 3  

 tilsvarende anvendelse.
 § 8.  Finder inddelingsnævnet efter modtagelsen af  

 kommunalbestyrelsernes og amtsrådenes udtalelser om det foreløbige forslag og  

 efter eventuelle forhandlinger med de enkelte kommunalbestyrelser og amtsråd  

 fortsat grundlag for en ændring af den kommunale eller amtskommunale  

 inddeling, udarbejder nævnet en endelig, begrundet indstilling til  

 indenrigsministeren.
Stk. 2.  Nævnets indstilling skal være vedtaget af et  

 flertal af nævnets medlemmer.
Mindretal i nævnet kan afgive særindstilling.
 VILKÅRENE.
 § 9.  De nærmere vilkår for gennemførelse af ændringer  

 af den kommunale eller amtskommunale inddeling fastsættes af  

 indenrigsministeren.
Stk. 2.  Det påhviler inddelingsnævnet at fremsætte  

 forslag til vilkår for de af nævnet indstillede ændringer af den kommunale  

 eller amtskommunale inddeling.
Nævnets forslag til vilkår afgives til  

 indenrigsministeren enten i forbindelse med nævnets endelige indstilling om  

 den geografiske ændring, eller når ministeren har truffet afgørelse om den  

 ændrede inddeling.
 Stk. 3.  Kan indenrigsministeren ikke tiltræde nævnets  

 forslag til vilkår for en ændring af den kommunale eller amtskommunale  

 inddeling, der er omfattet af § 2, stk. 2, skal ministeren indhente en  

 udtalelse om vilkårsproblemet fra folketingsudvalget, før han træffer  

 beslutning i sagen.
 § 10.  I vilkårene for en ændring af den kommunale  

 eller amtskommunale inddeling træffes bestemmelse om ordningen af de  

 kommunale eller amtskommunale forhold, der berøres af ændringen, og som det  

 må anses for nødvendigt eller hensigtsmæssigt at sikre tilrettelagt, inden  

 ændringen af den kommunale eller amtskommunale inddeling gennemføres.
 § 11.  Indenrigsministeren kan bestemme, hvorledes  

 kommunal og amtskommunal indkomstskat for det kalenderår, i hvilket en  

 ændring af den kommunale eller amtskommunale inddeling finder sted, skal  

 svares af beboerne i det område, der omfattes af ændringen.
 § 12.  Såfremt en ændring af kommuneinddelingen eller  

 den amtskommunale inddeling medfører en afgørende forringelse af en kommunes  

 eller en amtskommunes økonomi og en væsentlig økonomisk fordel for en anden  

 kommune eller amtskommune, kan der under ganske særlige omstændigheder  

 tillægges kommunen eller amtskommunen en passende godtgørelse, der udredes af  

 den eller de kommuner eller amtskommuner, der opnår fordel ved ændringen af  

 den kommunale eller amtskommunale inddeling.
 § 13.  I vilkårene kan foretages sådanne afvigelser  

 fra gældende love og bestemmelser m.v., som begrundes ved de gennem ændringen  

 af den kommunale eller amtskommunale inddeling skabte særlige forhold.
 SÆRLIGE BESTEMMELSER.
 § 14.  Indenrigsministeren afgør tvivlsspørgsmål om  

 kommunale og amtskommunale grænser, herunder om tilhørsforholdet for områder,  

 der ikke er henført til en bestemt kommune.
 § 15.  I forbindelse med en ændring af den kommunale  

 eller amtskommunale inddeling kan indenrigsministeren efter indstilling fra  

 inddelingsnævnet ophæve et beståendefællesskab mellem to eller flere kommuner  

 eller amtskommuner og fastsætte vilkårene herfor.
 § 16.  De amtskommunale grænser er tillige grænserne  

 for inddelingen i amter.
 § 17.  De bestemmelser, som i henhold til loven  

 træffes om ændringer af landets inddeling i kommuner og amtskommuner og om  

 vilkårene for gennemførelsen af sådanne ændringer, kundgøres ikke i  

 Lovtidende.
Stk. 2.  De fastsatte vilkår for gennemførelsen af  

 ændringer i den kommunale eller amtskommunale inddeling fremlægges til  

 gennemsyn forud for ændringernes ikrafttræden ved kommunalbestyrelsens eller  

 amtsrådets foranstaltning.
Om fremlæggelsen indrykkes meddelelse i de lokale  

 dagblade, der har almindelig udbredelse i det af ændringen berørte område,  

 ligesom fremlæggelsen i øvrigt bekendtgøres på den på stedet brugelige måde.  

 Fremlæggelsen vedvarer i det første år efter ændringens ikrafttræden.
 Stk. 3.  Indenrigsministeren udfærdiger hvert år en  

 fortegnelse over de ændringer i landets inddeling i kommuner og amtskommuner,  

 som er gennemført siden den seneste fortegnelse eller gennemføres pr. 1.  

 april i det pågældende år.
 IKRAFTTRÆDELSESBESTEMMELSER M.V.
§ 18.  Loven træder først i kraft i Københavns  

 amtsrådskreds efter indenrigsministerens nærmere bestemmelse.
Mindre  

 reguleringer, som er omfattet af bestemmelsen i § 2, stk. 3, og beslutninger  

 efter § 14 kan indenrigsministeren dog gennemføre i Københavns amtsrådskreds  

 i overensstemmelse med reglerne i denne lov.
 § 19.  Fra lovens ikrafttræden ophæves:
 Stk.2.  § 6 i lov om revision af den kommunale inddeling  

 ophæves efter indenrigsministerens nærmere bestemmelse.
 § 20.  Inddelingsnævnet overtager de beføjelser, som  

 ved eksisterende vilkår for etablering eller afgrænsning af kommuner og  

 amtskommuner er tillagt det indlemmelsesnævn, der omtales i lov om  

 landkommunernes styrelse.
 Stk. 2.  Uanset bestemmelsen i § 3, stk. 1, udløber  

 funktionsperioden for det første inddelingsnævn den 30. september 1974.
§ 21.  Landets inddeling i kommuner og amtskommuner  

 opretholdes som fastsat i bekendtgørelse nr. 62 af 27. februar 1970 med de  

 ændringer, der er en følge dels af bekendtgørelse nr. 133 af 1. april 1971,  

 dels af de grænsereguleringer, der med virkning pr. 1. april 1972 gennemføres  

 i medfør af de i § 19, stk. 1, nævnte lovbestemmelser.
Bekendtgørelse nr. 110  

 af 23. marts 1970 om gennemførelse af den statslige amtsinddeling  

 opretholdes.
Endelig opretholdes gyldigheden af de vilkår for etablering af  

 kommuner og amtskommuner og ændring af kommunale eller amtskommunale grænser,  

 der er fastsat i henhold til de i § 19, stk. 1, nævnte lovbestemmelser.
 § 22.  Loven gælder ikke for Færøerne eller Grønland.
 GIVET PÅ CHRISTIANSBORG SLOT, DEN 24.  

 MAJ 1972.
 Under Vor Kongelige Hånd og Segl.
 MARGRETHE R.
 /Egon Jensen.
