 1. Finansministeriet og Dansk Tandlægeforening har  

 indgået vedlagte overenskomst af 3. januar 1990, der træder i stedet for  

 overenskomsten af 9. oktober 1987.
 Ændringer i forhold til de hidtidige bestemmelser er markeret med streger  

 i margenen.
Finansministeriet og en række organisationer på akademikerområdet,  

 herunder Dansk Tandlægeforening, har i tilslutning til overenskomsterne  

 indgået et protokollat, som udsendes særskilt.
Dette protokollat  

 (AC-fællesprotokollatet) supplerer de enkelte overenskomster.
 2. Vedrørende opslag af stillinger henvises til  

 kap. 17, pkt. 35, i Personaleadministrativ Vejledning (PAV).
 Det henstilles til tandlægehøjskolerne, at der ved opslag af stillinger  

 gives en nærmere beskrivelse af det til stillingen knyttede arbejds- og  

 ansvarsområde i tilfælde, hvor stillingsbetegnelsen i sig selv ikke giver  

 tilstrækkelig oplysning herom.
 3. Det henstilles til tandlægehøjskolerne, at der i  

 forbindelse med en  ansættelse i henhold til overenskomsten gives  

 hurtig meddelelse herom til Dansk Tandlægeforening.
 4. Kan en ansat i en længere periode ikke varetage sin  

 stilling, f.eks. på grund af tjenestefrihed uden løn, sygdom eller  

 barselorlov, og skønner tandlægehøjskolen, at fraværet vil give anledning til  

 merarbejde af betydeligt omfang, henstilles det til tandlægehøjskolen at  

 overveje at ansætte vikar fremfor at yde godtgørelse for merarbejde i  

 henhold til merarbejdsaftalen.
5. Det henstilles til tandlægehøjskolerne, at drøftes mellem vedkommende tandlægehøjskole og repræsentanter for de  

 berørte faglige organisationer, forinden de pågældende foranstaltninger  

 besluttes og iværksættes.
Der henvises til Finansministeriets cirkulære af  

 21. november 1979 om samarbejde og samarbejdsudvalg i statens virksomheder og  

 institutioner (jf.
PAV, kap. 7).
 6. Det henstilles til tandlægehøjskolerne, at ansatte,  

 der er blevet afskediget på grund af sygdom,  genansættes , når de  

 pågældende på ny er blevet tjenstdygtige, og forholdene i øvrigt tillader  

 det.
Bemærkninger til de enkelte bestemmelser Til § 1. Overenskomstens område 7. Vedrørende ansættelsesformer for ansættelse  

 i statens tjeneste henvises til cirkulæreskrivelse nr. 35 af 26. februar 1973  

 (se PAV, kap. 2).
 8. Opmærksomheden henledes på § 1, stk. 3, hvorefter  

 tandlægehøjskolerne forpligter sig til fortrinsvis at antage tandlæger, der  

 er forsikret mod arbejdsløshed.
9. Ved ansættelse af vikarer og konstituerede bør det  

 så vidt muligt tilkendegives den ansatte, til hvilket tidspunkt, ansættelsen  

 forventes at ophøre.
Det forventede tidspunkt for ansættelsens ophør bør  

 endvidere så vidt muligt fremgå af ansættelsesbrevet.
 10. Opmærksomheden henledes på, at funktionærlovens  

 regler om opsigelse (jf. lovens § 2) også omfatter vikarer og konstituerede.
Til § 6. Udbetaling af løn og indbetaling af pensionsbidrag 11. Til ansatte kan der alene udbetales løn i henhold  

 til overenskomsten med fradrag af eget pensionsbidrag.
Til § 8. Arbejdstid 12. For så vidt angår  pauser , der medregnes i  

 arbejdstiden, præciseres, at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Til §§ 15-18. Tjenestefrihed 13. Bestemmelser om tjenestefrihed for deltagelse i  

 kursus eller anden form for efteruddannelse findes i Ministeriet for  

 Statens Lønnings- og Pensionsvæsens cirkulære af 23. juni 1971 (se PAV, kap.  

 28).
14. Bestemmelser om frihed til varetagelse af  

borgerligt ombud er fastsat i Finansministeriets bekendtgørelse nr.  

 536 af 25. november 1985, jf.
Finansministeriets cirkulære af samme dato (se  

 PAV, kap. 28).
 15. Finansministeriet henstiller, at der vises  

 imødekommenhed over for ansøgninger om tjenestefrihed uden løn til ansatte,  

 hvis ægtefælle eller samlever rejser til udlandet i forbindelse med  

 systemeksport eller lignende.
Ikrafttræden 16. Cirkulæret har virkning fra 1. april 1989.  

 Samtidig ophæves cirkulære af 13. oktober 1987 (LP.nr. 113/87) om  

 overenskomst for deltidsansatte tandlæger ved tandlægehøjskolerne.
Finansministeriet, Administrations- og Personaledepartementet, den 15. januar 1990 P.M.V.
 E.B.
Niels-Erik Dolnæs OVERENSKOMST FOR DELTIDSANSATTE TANDLÆGER VED TANDLÆGEHØJSKOLERNE Overenskomstens område § 1.  Overenskomsten omfatter deltidsansatte tandlæger  

 ved tandlægehøjskolerne, der ansættes i statens tjeneste.
Stk. 2.  Overenskomsten omfatter ikke Stk. 3.  Tandlægehøjskolerne forpligter sig til  

 fortrinsvis at antage tandlæger, som er forsikret mod arbejdsløshed.
 Stk. 4.  Stillingerne besættes - bortset fra vikariater  

 - efter forudgående opslag.
Stk. 5.  Ved ansættelsen udleveres til tandlægen det  

 ansættelsesbrev, der indgår som bilag til denne overenskomst, og hvori  

 tiltrædelsesdatoen, stillingsbetegnelsen og det ugentlige antal arbejdstimer  

 og disses fordeling på ugedagene anføres.
Endvidere udleveres et eksemplar af  

 nærværende overenskomst.
En genpart af ansættelsesbrevet tilstilles  

 tandlægeforeningen.
Ansættelsesperioder § 2.  Ansættelse af tandlæger i deltidsstillinger sker  

 for en periode af 2 år med adgang til forlængelse for en ny periode på 2 år.  

 Efter den anden periodes udløb, respektive efter i alt 4 års beskæftigelse,  

 finder videre ansættelse sted uden tidsbegrænsning, dog længst indtil det  

 fyldte 70. år.
Stk. 2.  Ansættelse i deltidsstilling som  

 afdelingstandlæge sker dog for en periode af 3 år.
Efter udløbet af denne  

 ansættelsesperiode finder videre ansættelse i deltidsstilling som  

 afdelingstandlæge sted uden tidsbegrænsning, dog længst indtil det fyldte 70.  

 år.
 Stk. 3.  Senest 3 måneder før udløbet af de i stk. 1 og  

 2 omhandlede ansættelsesperioder giver tandlægehøjskolen tandlægen skriftlig  

 meddelelse om, hvorvidt ansættelsen kan forlænges eller af tandlægehøjskolen  

 ønskes bragt til ophør ved periodens udløb.
 Løn mv.
 § 3.  Den pensionsgivende grundløn for deltidsansatte  

 tandlæger på normal kontrakt (jf. § 8 og § 9) udgør følgende årlige beløb:
 Stk. 3.  For hver dags ferietjeneste af 4 timer betales  

 1/192 af normallønnen efter stk. 1 og 2.
 Stk. 4.  Tandlæger, som ansættes med et mindre ugentligt  

 timetal end det i § 8, stk. 1 fastsatte, aflønnes med en i forhold til det  

 ugentlige timetal fastsat del af den i stk. 1 nævnte årsløn.
Stk. 5.  Tandlæger, der gennemgår de organiserede  

 klinisk teoretiske videreuddannelser i henholdsvis ortodonti og  

 hospitalsodontologi, aflønnes med en pensionsgivende grundløn, der udgør  

 følgende Stk. 6.  Ved fratræden efter mindre end 2 års ansættelse  

 foretages en omregning fra årsløn til dagløn.
Ved fratræden efter mere end 2  

 års ansættelse foretages omregning af lønnen for tiden fra sidste årsdag for  

 ansættelsen til fratrædelsesdagen.
Løndifferencen reguleres ved udbetaling  

 til eller tilbagebetaling fra tandlægen.
Procentregulering § 4.  Den samlede faste løn i henhold til denne  

 overenskomst mv. forhøjes pr. 1. april 1989 med 17,2091 pct. og pr. 1. april  

 1990 med 18,0695 pct.
 Stk. 2.  Pr. 1. april 1990 foretages desuden eventuel  

 ekstraordinær lønregulering af den aktuelle løn i overensstemmelse med  

 reguleringsordningen i det protokollat, der er indgået i tilknytning til  

 overenskomsten.
Pension § 5.  Som bidrag til den ansattes pensionering betaler  

 tandlægehøjskolen indtil udgangen af den måned, hvori den pågældende fylder  

 70 år, 1,8 pct. (fra 1. april 1990 3,0 pct.) af grundlønnen og det  

 pensionsgivende tillæg og procentregulering heraf.
Endvidere tilbageholder  

 tandlægehøjskolen indtil samme tidspunkt i den ansattes løn et beløb på 0,9  

 pct. (fra 1. april 1990 1,5 pct.) af den samme løn.
 Pensionsbidragene indbetales af tandlægehøjskolen efter anvisning fra  

 tandlægeforeningen til en under Forsikringsrådets tilsyn stående  

 pensionskasse eller forsikringsmæssig pensionsordning.
 Stk. 2.  Pensionsforsikringspolicen tilhører tandlægen  

 og udleveres ved ansættelsesforholdets ophør.
 Stk. 3.  Der tilkommer ud over nævnte pensionsbidrag  

 ikke den ansatte nogen ret til understøttelse fra staten på grundlag af  

 ansættelsen.
Udbetaling af løn § 6.  Årslønnen udbetales med 1/12 månedsvis bagud.
Vikarer og konstitution § 7.  Vikararbejde vederlægges med lønnen efter § 3, §  

 4 og § 9, stk. 3.
 Stk. 2.  For deltidsansatte tandlæger, der midlertidigt  

 varetager arbejdet i en højere stilling end den, hvori de er ansat, gælder  

 samme regler som er nævnt i § 10, stk. 4, i overenskomst for heltidsansatte  

 tandlæger ved tandlægehøjskolerne (LP.nr. 114/87).
 Arbejdstid mv.
 § 8.  Deltidsansættelse omfatter beskæftigelse på alle  

 i ansættelsesbrevet (jf. § 1, stk. 5) anførte ugedage uden for højskolens  

 ferier i normalt 20 timer om ugen samt eventuelt tillige beskæftigelse i  

 tilsvarende omfang inden for højskolens ferier.
 Stk. 2.  Ansættelse på deltid med mindre end 15  

 arbejdstimer pr. uge kan drøftes forud mellem tandlægehøjskolen og  

 organisationen.
Stk. 3.  Omfanget af den i stk. 1 anførte beskæftigelse  

 i ferierne aftales med den enkelte tandlæge mindst 1 måned forud for feriens  

 begyndelse.
Sådant feriearbejde kan ikke pålægges kliniske lærere og kan med  

 det angivne varsel kun pålægges afdelingstandlæger inden for den sidste halve  

 måned af højskolens sommerferie.
 Stk. 4.  Den daglige arbejdstid lægges samlet, således  

 at eventuelle pauser mellem den daglige arbejdstids påbegyndelse og ophør  

 medregnes i arbejdstiden.
 Stk. 5.  Deltidsansatte tandlæger kan med bibeholdelse  

 af løn, efter aftale med vedkommende højskole, få adgang til at følge  

 forelæsningsrækker og klinikker i vedkommende fag samt deltage i kursus.
 Stk. 6.  Det påhviler ikke de deltidsansatte at holde  

 egentlige forelæsninger.
Vagttjeneste § 9.  Vagttjeneste i ferierne søges i så god tid som  

 muligt og inden feriens begyndelse tilrettelagt på frivillig basis med et  

 forud fastsat timetal pr. dag.
 Stk. 2.  Såfremt det fornødne antal deltidsbeskæftigede  

 tandlæger ikke melder sig til vagttjenesten, kan tandlægehøjskolen med 3  

 måneders varsel pålægge den enkelte tandlæge vagttjeneste i op til 6 hverdage  

 om året, maksimalt med det timetal pr. dag, deltidsansættelsen gennemsnitligt  

 omfatter, alt under forudsætning af, at vedkommende tandlæge ikke forud  

 frivilligt har udført vagttjeneste i det nævnte omfang.
 Stk. 3.  Vagttjeneste honoreres med en kvotadel af  

 vedkommende tandlæges løn i henhold til § 3, stk. 1, dog med tillæg af 50  

 pct. for den første time pr. dag.
Militærtjeneste § 10.  De i funktionærloven indeholdte bestemmelser er  

 gældende.
Sygdom § 11.  Der ydes fuld løn under sygdomsfravær.
 Stk. 2.  Opsigelse på grund af sygdom kan efter 120  

 dages sygefravær inden for 12 på hinanden følgende måneder finde sted med 1  

 måneds varsel til en måneds udgang, men opsigelsen må i så fald afgives i  

 umiddelbart tilknytning til udløbet af de 120 sygedage, og medens tandlægen  

 endnu er syg.
 Stk. 3.  En tandlæge, der på grund af sygdom er ude af  

 stand til at tiltræde sin stilling til et fastsat tidspunkt, har ret til løn  

 efter ovenstående regler, såfremt stillingen skulle være tiltrådt senest 1  

 måned efter forudgående anden ansættelses ophør.
 Efterløn mv.
 § 12.  Ved dødsfald ydes efterløn i henhold til de i  

 funktionærlovens indeholdte bestemmelser.
 Stk. 2.  Ved beregningen af efterløn betragtes  

 tandlægens samlede ansættelse ved tandlægehøjskolerne som en ansættelse,  

 uanset om ansættelsen har fundet sted i flere adskilte perioder, for så vidt  

 intervallet mellem ansættelsesperioderne har været mindre end 18 måneder,  

 eller tandlægens virke i intervallet i ind- eller udland har haft relation  

 til eller været af betydning for ansættelsen på tandlægehøjskolen.
 Ferietillæg mv.
 § 13.  Der ydes ferietillæg på 1 pct. af årslønnen.
 Stk. 2.  Til ansatte, der i optjeningsåret har udført  

 tjeneste ud over den faste nedsatte arbejdstid, men inden for den normale 38  

 timers (fra 1. september 1990 37 timers) arbejdsuge, ydes for sådan tjeneste  

 feriegodtgørelse med 12 1/2 pct.
 Stk. 3.  Ved fratræden ydes feriegodtgørelse efter  

 ferielovens regler.
Graviditet, barsel og adoption § 14.  Aftalen mellem Finansministeriet og  

 centralorganisationerne under Centralorganisationernes Fællesudvalg om fravær  

 fra arbejdet i forbindelse med graviditet, barsel og adoption finder  

 anvendelse for ansatte efter denne overenskomst.
Tjenestefrihed § 15.  Der tilkommer de ansatte fridage efter de for  

 tjenestemænd gældende regler.
 § 16.  Tjenestefrihed uden løn kan gives, når det ikke  

 strider mod tandlægehøjskolens interesse.
Stk. 2.  Tjenestefrihed med hel eller delvis løn og  

 eventuelt pensionsbidrag kan gives, når Stk. 3.  Tjenestefrihed kan gives i indtil 5 år.
Det er  

 vedkommende tandlægehøjskoles ansvar, at der er en stilling ledig til den  

 pågældende ved tjenestefrihedens ophør.
 § 17.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 2.  Finansministeriet og organisationen kan aftale,  

 at tandlægehøjskolen indbetaler 1,8 pct. (fra 1. april 1990 3 pct.) i  

 pensionsbidrag af den hidtidige løn, mod at den ansatte selv indbetaler 0,9  

 pct. (fra 1. april 1990 1,5 pct.) i pensionsbidrag af den samme løn i de  

 tilfælde, hvor tjenestefrihed ville kunne medregnes i pensionsalderen for  

 tjenestemænd.
§ 18.  Tandlægehøjskolen kan give den ansatte hel  

 eller delvis tjenestefrihed uden lønafkortning til pasning af et sygt barn,  

 når Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Ordningen kan for den enkelte inddrages ved  

 misbrug.
Afskedigelse § 19.  De tre første måneder af ansættelsen betragtes  

 som en gensidig prøvetid, hvor opsigelse fra begge sider kan ske med 14 dages  

 varsel til fratræden ved en måneds udgang.
 Stk. 2.  I øvrigt er opsigelsesvarslet fra  

 tandlægehøjskolens side:
 1 måned til fratræden ved en måneds udgang i de første 6 måneder.
 3 måneder til fratræden ved en måneds udgang efter 6 måneders ansættelse.
 Opsigelsesvarslet forhøjes med 1 måned for hvert 3. ansættelsesår, dog  

 højst til 6 måneder.
 Stk. 3.  Opsigelsesvarslet fra tandlægens side er 1  

 måned til fratræden ved en måneds udgang, jf. dog stk. 1.
Stk. 4.  Opsigelsen skal være meddelt senest den sidste  

 i den måned, efter hvis udløb opsigelsesvarslet begynder at løbe.
Opsigelsen  

 må ske så betids, at fratræden med det for en ansættelsesperiode givne varsel  

 kan ske inden periodens udløb.
§ 20.  Tandlægehøjskolen skal skriftligt meddele  

 enhver opsigelse til den ansatte og organisationen.
Denne meddelelse skal  

 indeholde begrundelse for opsigelsen.
 § 21.  Skønner organisationen, at en afskedigelse af  

 en efter nærværende overenskomst ansat ikke kan anses for rimeligt begrundet  

 i pågældendes eller tandlægehøjskolens forhold, kan den inden for en frist af  

 1 måned efter opsigelsen kræve spørgsmålet forhandlet med tandlægehøjskolen.
§ 22.  Opnås der ikke enighed ved forhandling, kan  

 spørgsmålet inden for en frist af 1 måned efter forhandlingen af  

 organisationen kræves gjort til genstand for behandling i et i denne  

 anledning nedsat nævn.
Nævnet består af en repræsentant valgt af hver af  

 parterne samt en af Højesterets præsident blandt rettens dommere udpeget  

 formand.
Nævnet fastsætter selv sin forretningsorden.
For nævnet kan  

 foretages afhøring af parter og vidner.
Stk. 2.  Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne opsigelse ikke er  

 rimeligt begrundet i den pågældendes eller tandlægehøjskolens forhold, kan  

 det pålægges tandlægehøjskolen at afbøde virkningerne af opsigelsen.
Det kan  

 herved pålægges tandlægehøjskolen, såfremt den pågældende og  

 tandlægehøjskolen ikke begge ønsker ansættelsesforholdet opretholdt, da at  

 betale den pågældende en erstatning.
Erstatningens størrelse fastsættes af  

 nævnet og skal være afhængig af sagens omstændigheder og pågældendes  

 anciennitet ved tandlægehøjskolen.
 Stk. 3.  Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
Stk. 4.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af eller Opsigelse af overenskomsten § 23.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1991.
København, den 3. januar 1990 Dansk Tandlægeforening  

 Finansministeriet P.M.V.
J.
Bjørnvad E.B.
Karsten Thuen Thorkild Rotenberg BILAG ANSÆTTELSESBREV for ikke-tjenestemandsansatte tandlæger ved ...............
 Tandlægehøjskole.
 Undertegnede tandlæge .................................  

 .......................................................
 er fra ....................... 19... at regne ansat ved  

 .......................................................
 Tandlægehøjskoles institut/afdeling for ...............  

 .......................................................
 i stillingen som ......................................
 i henhold til overenskomst af .........................
 mellem Finansministeriet og Dansk Tandlægeforening.
 Ansættelsen sker i deltidsstilling med en ugentlig arbejdstid på ....  

 timer fordelt på følgende måde på de anførte ugedage uden for højskolens  

 ferier:
 Genpart af nærværende ansættelsesbrev og et eksemplar af den mellem  

 Finansministeriet og Dansk Tandlægeforening indgåede overenskomst er  

 udleveret til undertegnede tandlæge.
 ................., den .................... 19.....
 ........................ Tandlægehøjskole  

 ...........................................
