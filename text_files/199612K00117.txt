Nr LSF 117 Forslag til Lov om ændring af lov om statstilskud til energibesparelser  

 m.v. i erhvervsvirksomheder og om ophævelse af lov om statstilskud til  

 energibesparende foranstaltninger i forbindelse med industrielle processer  

 m.v.(Undergrænser for udbetaling, m.v.) Fremsat af energiministeren (Svend Auken) den 11. december 1996 Vedtaget ved tredjebehandling den 20. februar 1997 Lov nr. 188 af 12/03/1997 § 1 I lov om statstilskud til energibesparelser m.v. i erhvervsvirksomheder, jf. lovbekendtgørelse nr. 742 af 9. august 1996, foretages følgende ændringer:
 1. § 3, stk. 2, affattes således:
»Stk. 2. Miljø- og energiministeren kan fastsætte nærmere  

 regler om undergrænser for tilskudsudbetaling.« 2. § 3, stk. 3, affattes således:
»Stk. 3. Miljø- og energiministeren kan fastsætte nærmere  

 regler om, at udbetaling af tilskud er betinget af, at de omfattede  

 foranstaltninger og aktiviteter udføres eller leveres af virksomheder, der er  

 registreret efter lov om merværdiafgift (momsloven).« 3. I § 4, stk. 2, indsættes som 2. pkt.:
»Energistyrelsen kan i særlige tilfælde efter ansøgning ændre det  

 meddelte tilsagn.« 4. § 6, stk. 1, affattes således:
»Miljø- og energiministeren kan fastsætte nærmere regler om lovens  

 gennemførelse, herunder om afgrænsningen af tilskudsberettigede  

 foranstaltninger og aktiviteter, om udgifter, rentabilitetskrav, energisyn,  

 tilskudsberettigelse, tilskuddets størrelse og beregning, meddelelse og  

 ændring af tilsagn, udbetaling af tilskud, tidsfrister efter § 4, stk. 4,  

 revision og regnskabsmæssig kontrol, m.v.« 5. § 8, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Stk. 1. Miljø- og energiministeren fastsætter  

 tidspunktet for lovens ikrafttræden.
 Stk. 2. Ved lovens ikrafttræden ophæves lov nr. 261 af 8. juni  

 1977 om statstilskud til energibesparende foranstaltninger i forbindelse med  

 industrielle processer m.v.
Oprindeligt fremsat forslag § 1 I lov om statstilskud til energibesparelser m.v. i erhvervsvirksomheder,  

 jf. lovbekendtgørelse nr. 742 af 9. august 1996, foretages følgende  

 ændringer:
 1. § 3, stk. 2, affattes således:
 »Stk. 2. Miljø- og energiministeren kan fastsætte nærmere  

 regler om undergrænser for tilskudsudbetaling.«.
 2. § 3, stk. 3, affattes således:
 »Stk. 3. Miljø- og energiministeren kan fastsætte nærmere  

 regler om, at udbetaling af tilskud er betinget af, at de omfattede  

 foranstaltninger og aktiviteter udføres eller leveres af virksomheder, der er  

 registreret efter lov om merværdiafgift (momsloven).«.
 3. I § 4, stk. 2, indsættes som 2. pkt. :
 »Energistyrelsen kan i særlige tilfælde efter ansøgning ændre det  

 meddelte tilsagn.«.
 4. § 6, stk. 1, affattes således:
 »Miljø- og energiministeren kan fastsætte nærmere regler om lovens  

 gennemførelse, herunder om afgrænsningen af tilskudsberettigede  

 foranstaltninger og aktiviteter, om udgifter, rentabilitetskrav, energisyn,  

 tilskudsberettigelse, tilskuddets størrelse og beregning, meddelelse og  

 ændring af tilsagn, udbetaling af tilskud, tidsfrister efter § 4, stk. 4,  

 revision og regnskabsmæssig kontrol, m.v.«.
 5. § 8, stk. 2, affattes således:
 »Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 2 Stk. 1. Miljø- og energiministeren fastsætter tidspunktet for  

 lovens ikrafttræden.
 Stk. 2. Ved lovens ikrafttræden ophæves lov nr. 261 af 8. juni  

 1977 om statstilskud til energibesparende foranstaltninger i forbindelse med  

 industrielle processer m.v.
Bemærkninger til lovforslaget Almindelige bemærkninger 1. Indledning Lovforslaget har primært til formål at give mulighed for at nedsætte den  

 nuværende undergrænse på 10.000 kr. for tilskudsudbetalinger foretaget af  

 Energistyrelsen.
Samtidig indeholder lovforslaget et par mindre justeringer  

 af tilskudsloven vedrørende udførelse af tilskudsberettigede  

 foranstaltninger, ændringer af meddelte tilsagn, revision og regnskabsmæssig  

 kontrol samt strafansvar for juridiske personer.
Endelig indeholder  

 lovforslaget en ophævelse af den ikke længere anvendte procesenergilov.
2. Undergrænser for tilskudsudbetaling Den nuværende undergrænse på 10.000 kr. for afgørelser om  

 tilskudsudbetaling truffet af Energistyrelsen blev indført ved lov nr. 406 af  

 14. juni 1995, der trådte i kraft den 1. januar 1996. Inden da havde  

 tilskudsordningen en generel undergrænse for tilskudsudbetaling på 2.000 kr.,  

 men ved den nævnte ændring blev denne undergrænse hævet for ikke at belaste  

 Energistyrelsen med en række ganske små sager.
Samtidig oplystes, at det  

 overvejedes at udlægge dele af tilskudsadministrationen til eksterne parter,  

 f.eks. kommunale eller amtskommunale myndigheder, større uafhængige  

 rådgivende institutioner eller lign.
Der forventedes ikke at være behov for  

 samme undergrænse, hvis dele af den konkrete tilskudsadministration blev  

 henlagt til andre.
 Efter ændringens ikrafttræden har flere erhvervsvirksomheder,  

 brancheorganisationer og elselskaber opfordret til, at der foretages en  

 nedsættelse af undergrænsen på 10.000 kr. under henvisning til, at en række  

 mindre energibesparelsesprojekter, typisk i mindre virksomheder, ikke bliver  

 gennemført, fordi projekterne falder for undergrænsen for tilskudsudbetaling.  

 Undergrænsen kan virke som en forskelsbehandling af de mindre virksomheder.  

 Flere af henvendelserne opfordrer til en tilbagevenden til den tidligere  

 undergrænse på 2.000 kr.
Endvidere har det vist sig, at antallet af ansøgninger på flere af  

 tilskudsordningens standardløsninger er faldet væsentligt, fordi  

 projektomkostningerne for små og mellemstore virksomheder ofte ikke når op på  

 en størrelse, der kan udløse tilskud.
Til standardløsninger ydes der  

 maksimalt et tilskud på 26%, hvilket indebærer, at projektomkostningerne  

 mindst skal være på 38.462 kr., før et standardløsningsprojekt kan opnå  

 tilskud.
For individuelt udformede investeringsprojekter, der maksimalt kan  

 opnå tilskud på 30%, kan projekter med omkostninger på under 33.334 kr. ikke  

 opnå tilskud.
Som forudsat ved lovændringen i lov nr. 406 af 14. juni 1995 er  

 overvejelserne om udlægning af dele af den konkrete tilskudsadministration  

 til eksterne parter påbegyndt.
Energistyrelsen er i gang med indledende  

 undersøgelser om udlægning af begrænsede dele af tilskudsadministrationen på  

 standardløsningsområdet til eksterne parter.
Det vurderes dog på nuværende  

 tidspunkt, at udlægning formentlig kun vil være realistisk på meget  

 begrænsede områder, f.eks. i forbindelse med visse kampagner.
Dette vil i  

 forhold til de tidligere forudsætninger indebære et øget behov for en lavere  

 undergrænse for tilskudsudbetaling end 10.000 kr. for de områder, hvor den  

 konkrete tilskudsadministration forbliver under Energistyrelsen.
Bestemmelsen om undergrænse for tilskudsudbetaling foreslås blandt andet  

 også ændret for at undgå udbetalingsproblemer, hvis det eventuelt skulle vise  

 sig nødvendigt med øjeblikkelig virkning at trække et udlagt tilskudsområde  

 med lavere undergrænser tilbage under Energistyrelsens administration, f.eks.  

 på grund af misligholdelse fra den eksterne parts side.
Skulle et sådant  

 tilfælde opstå, bør Energistyrelsen være i stand til at træffe afgørelse om  

 tilskudsudbetaling også i sager, hvor der er meddelt tilsagn på under 10.000  

 kr.
 Behovet for en lavere undergrænse for tilskudsudbetaling vil endvidere  

 kunne blive aktuelt i forbindelse med kampagner for særligt energieffektive  

 apparater o.l., hvis disse apparater skal have den fornødne gennemslagskraft.
 En nedsættelse af undergrænsen vil endelig kunne give mindre virksomheder  

 bedre muligheder for at opnå tilskud til projekter om hele eller delvise  

 energisyn eller anden energirådgivning.
 Set fra erhvervslivets side vil en nedsættelse af undergrænsen for  

 tilskudsudbetaling alt i alt gøre tilskudsordningen vedrørende  

 energibesparelser m.v. i erhvervsvirksomheder mere fleksibel.
Ændringen af bestemmelsen om undergrænser for tilskudsudbetaling foreslås  

 udformet som en bemyndigelse til ministeren til at fastsætte nærmere regler  

 om undergrænser for tilskudsudbetaling.
Dette vil give mulighed for at  

 fastsætte lavere undergrænser for tilskudsudbetalinger foretaget af  

 Energistyrelsen end de nuværende 10.000 kr.
I de nærmere regler, der vil blive fastsat i henhold til bemyndigelsen,  

 overvejes undergrænsen for udbetalinger nedsat til f.eks. 2.000 kr. i de  

 typer sager, hvor tilskudsadministrationen ikke udlægges, men hvor afgørelsen  

 fortsat forbliver i Energistyrelsen.
For de områder, hvor  

 tilskudsadministrationen udlægges til eksterne parter, dvs. typisk  

 standardløsninger, forventes der fastsat selvstændige undergrænser, som vil  

 være afpasset efter det udlagte område, og som eventuelt kan være lavere end  

 den generelle undergrænse.
Forslaget indebærer samtidig, at der senere vil kunne foretages ændringer  

 af bekendtgørelsesbestemmelser om undergrænser for udbetaling, hvis f.eks.  

 behov eller indhøstede erfaringer måtte tale for justeringer.
Forslaget vil  

 derfor bidrage til at gøre tilskudsordningen mere fleksibel.
3. Udførelsen af tilskudsberettigede foranstaltninger Den nuværende bestemmelse om, at tilskud kun kan ydes til  

 foranstaltninger, der udføres af momsregistrerede virksomheder, foreslås  

 ændret, så der i stedet kan fastsættes nærmere regler om, at udbetaling af  

 tilskud er betinget af, at de omfattede foranstaltninger og aktiviteter  

 udføres eller leveres af virksomheder, der er registreret efter lov om  

 merværdiafgift (momsloven).
Baggrunden for ændringen er, at der i enkelte projekter kan indgå  

 foranstaltninger eller aktiviteter, der er omfattet af reglerne i momsloven  

 om momsfritagne ydelser.
I disse tilfælde vil det fremover ikke blive stillet  

 som betingelse, at den virksomhed, der udfører eller leverer ydelsen, skal  

 være momsregistreret.
På øvrige områder opretholdes kravet om, at  

 tilskudsberettigede foranstaltninger og aktiviteter skal være udført eller  

 leveret af momsregistrerede virksomheder.
De nærmere regler herom vil blive  

 fastsat ved bekendtgørelse.
4. Ændringer af meddelte tilsagn I forbindelse med reglerne om meddelelse af tilsagn og udbetaling af  

 tilskud har det vist sig hensigtsmæssigt at få præciseret, at Energistyrelsen  

 i særlige tilfælde efter ansøgning kan ændre meddelte tilsagn.
Forslaget  

 indebærer ingen realitetsændringer.
5. Revision og regnskabsmæssig kontrol Med forslaget præciseres, at der er lovhjemmel til at fastsætte nærmere  

 regler om revision og regnskabsmæssig kontrol.
6. Strafansvar for juridiske personer Ved en ændring af straffeloven, der trådte i kraft 1. juli 1996, er der  

 indført generelle bestemmelser om strafansvaret for juridiske personer,  

 herunder aktie-, anparts- og andelsselskaber, interessentskaber, foreninger,  

 fonde, boer, kommuner og statslige myndigheder samt enkeltmandsvirksomheder,  

 for så vidt disse navnlig under hensyn til deres størrelse og organisation  

 kan sidestilles med de ovennævnte selskaber.
Ifølge de nye bestemmelser i  

 straffelovens 5. kapitel kan juridiske personer straffes med bøde, når det er  

 bestemt ved eller i medfør af lov.
 Som en konsekvens af denne ændring af straffeloven foreslås tilskudslovens  

 bestemmelse om hjemmel til selskabsansvar ændret, så der fremover henvises  

 til de generelle regler om strafansvar for juridiske personer i straffelovens  

 5. kapitel.
7. Ophævelse af procesenergiloven Endelig foreslås lov om statstilskud til energibesparende foranstaltninger  

 i forbindelse med industrielle processer m.v. (procesenergiloven) formelt  

 ophævet, idet denne tilskudsordning, hvortil der var afsat bevillinger fra  

 1977-1984, er endeligt ophørt, og den nuværende tilskudsordning vedrørende  

 energibesparelser m.v. i erhvervsvirksomheder dækker de områder, der  

 tidligere var omfattet af procesenergilovens tilskudsordning.
8. Økonomiske, administrative, erhvervsøkonomiske og miljømæssige  

 konsekvenser Lovforslaget forventes at indebære en forøgelse af antallet af  

 tilskudsansøgninger, men samtidig en mindre nedgang i antallet af sager, der  

 får afslag på tilskudsansøgninger.
Den forøgede sagsmængde vil blive  

 varetaget inden for de gældende personale- og budgetmæssige rammer.  

 Lovforslaget forventes derfor ikke at have økonomiske eller administrative  

 konsekvenser af betydning.
Erhvervsøkonomisk forventes ændringerne at forbedre erhvervsvirksomheders  

 muligheder for at opnå tilskud til investeringsprojekter vedrørende  

 gennemførelse af energibesparelser og -effektiviseringer.
Specielt forventes  

 ændringerne at gøre det nemmere for mindre virksomheder at opnå tilskud til  

 investeringsprojekter.
 Miljømæssigt forventes ændringerne at få positive virkninger, idet der  

 bliver bedre muligheder for at fremme energibesparelser og dermed de  

 hensigter, der lå til grund for vedtagelsen af loven.
9. Forholdet til EU-retten Lov nr. 2 af 3. januar 1992 om statstilskud til energibesparelser i  

 erhvervsvirksomheder blev notificeret for og godkendt af Europa-Kommissionen  

 efter reglerne i EF-traktatens art. 92-94 om statsstøtte.
Tilskudsordningen  

 blev senest ændret ved lov nr. 1101 af 20. december 1995, som blev  

 notificeret for og godkendt af Kommissionen i medfør af EU's  

 statsstøtteregler.
Da lovforslaget medfører ændringer af tilskudsordningen, skal lovforslaget  

 derfor ligeledes notificeres.
Kommissionens godkendelse skal foreligge, før  

 det notificerede lovforslag kan træde i kraft.
Bemærkninger til lovforslagets enkelte bestemmelser Til § 1 Til nr. 1 Ifølge forslaget vil de nærmere regler om undergrænser for  

 tilskudsudbetalinger fremover skulle fastsættes i henhold til tilskudslovens  

 § 6, stk. 1.
I de nærmere bekendtgørelsesregler herom overvejes undergrænsen nedsat til  

 f.eks. 2.000 kr. i de sager, hvor afgørelsen om tilskudsudbetaling træffes af  

 Energistyrelsen.
For de områder, hvor tilskudsadministrationen udlægges til  

 eksterne parter, forventes der fastsat selvstændige undergrænser, som vil  

 være afpasset efter det udlagte område, og som kan være lavere end den  

 generelle undergrænse.
 Bekendtgørelsesbestemmelserne om undergrænser for udbetaling vil altid  

 senere kunne ændres, hvis der skulle vise sig behov herfor, eller hvis  

 indhøstede erfaringer i øvrigt måtte tale for justeringer heraf.
Til nr. 2 Ifølge forslaget ophæves det generelle krav om, at alle  

 tilskudsberettigede foranstaltninger skal være udført af momsregistrerede  

 virksomheder, og der gives i stedet ministeren hjemmel til at fastsætte  

 nærmere regler herom.
Der vil i medfør heraf blive fastsat bekendtgørelsesbestemmelser om, at  

 hvis der i et projekt indgår foranstaltninger eller aktiviteter omfattet af  

 reglerne i momsloven om momsfritagne ydelser, vil det ikke blive stillet krav  

 om, at den virksomhed, der udfører eller leverer ydelsen, skal være  

 momsregistreret.
På øvrige områder opretholdes kravet om, at  

 tilskudsberettigede foranstaltninger og aktiviteter skal være udført eller  

 leveret af momsregistrerede virksomheder.
Til nr. 3 Ved forslaget præciseres, at Energistyrelsen i særlige tilfælde efter  

 ansøgning kan ændre et allerede meddelt tilsagn, også selv om projektet er  

 igangsat.
Ændringer vedrørende et meddelt tilsagn kan blandt andet indebære, at  

 projektets udformning ændres, eller at dele af projektet udgår.
Sådanne  

 ændringer må ikke være så omfattende, at projektet ikke længere i det  

 væsentlige kan anses for indeholdt i den oprindelige projektansøgning.
Det  

 ændrede projekt skal være udformet på en sådan måde, at det selvstændigt  

 ville have opfyldt betingelserne for at opnå tilsagn, hvis der var blevet  

 ansøgt om det fra starten.
Der skal i ansøgninger om projektændringer angives  

 en tilstrækkelig begrundelse for, hvorfor projektet ikke længere ønskes  

 gennemført som forudsat i den oprindelige ansøgning.
En ændringsansøgning vil  

 ikke kunne medføre en forhøjelse af det oprindeligt meddelte tilsagnsbeløb.
 Det vil ligeledes kunne tillades, at en ny tilskudsberettiget ejer eller  

 bruger indtræder i et allerede meddelt tilsagn i stedet for den oprindelige  

 tilsagnsmodtager, også selv om projektet er igangsat.
 Også betingelser i meddelte tilsagn vil kunne ændres, f.eks. den fastsatte  

 tidsfrist for afslutning af projektet og indsendelse af udbetalingsansøgning.
 Der vil i medfør af lovens § 6, stk. 1, blive fastsat nærmere regler om  

 betingelserne for ændringer i tilsagn.
Til nr. 4 Forslaget uddyber de områder, der vil blive fastsat nærmere regler om.  

 Blandt andet præciseres, at der kan fastsættes nærmere regler om  

 Energistyrelsens adgang til at ændre i meddelte tilsagn.
Ligeledes præciseres  

 en klar lovhjemmel til at fastsætte nærmere regler om revision og  

 regnskabsmæssig kontrol.
Til nr. 5 Med forslaget ændres bestemmelsen om selskabsansvar, idet der fremover  

 henvises til de generelle regler om strafansvar for juridiske personer i  

 straffelovens 5. kapitel.
Forslaget er en konsekvensændring som følge af  

 indførelsen af de generelle regler herom i straffeloven.
Til § 2 EU-Kommissionens godkendelse efter statsstøttereglerne skal foreligge, før  

 bestemmelserne kan sættes i kraft.
 Ved lovens ikrafttræden ophæves lov om statstilskud til energibesparende  

 foranstaltninger i forbindelse med industrielle processer  

 (procesenergiloven), hvis tilskudsordning for længst er ophørt.
Skriftlig fremsættelse Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om statstilskud til  

 energibesparelser m.v. i erhvervsvirksomheder. (Undergrænser for udbetaling,  

 m.v.).
(Lovforslag nr.
L 117).
 Lovforslaget om ændring af lov om statstilskud til energibesparelser m.v.  

 i erhvervsvirksomheder har primært til formål at give mulighed for at  

 nedsætte den nuværende undergrænse på 10.000 kr. for tilskudsudbetalinger  

 foretaget af Energistyrelsen.
 Denne undergrænse blev indført i forbindelse med lovpakken om de grønne  

 afgifter og trådte i kraft den 1. januar 1996. Inden da havde  

 tilskudsordningen en generel undergrænse for tilskudsudbetaling på 2.000 kr.,  

 som blev hævet for ikke at belaste Energistyrelsen med en række ganske små  

 sager.
Efterfølgende har flere erhvervsvirksomheder, brancheorganisationer og  

 elselskaber opfordret til en nedsættelse af undergrænsen under henvisning  

 til, at en række mindre energibesparelsesprojekter, typisk i mindre  

 virksomheder, ikke bliver gennemført, fordi projekterne falder for  

 undergrænsen.
Flere henvendelser har opfordret til en tilbagevenden til den  

 tidligere undergrænse på 2.000 kr.
 En adgang til at nedsætte undergrænsen vil alt i alt være hensigtsmæssig  

 og kunne gøre tilskudsordningen mere fleksibel for erhvervsvirksomhederne.
 Ændringen foreslås udformet som en bemyndigelse til ministeren til at  

 fastsætte nærmere regler om undergrænser for tilskudsudbetaling.
 Samtidig indeholder lovforslaget et par mindre justeringer af  

 tilskudsloven vedrørende momsregistrerede virksomheders udførelse af  

 tilskudsberettigede foranstaltninger, ændringer af meddelte tilsagn, revision  

 og regnskabsmæssig kontrol samt strafansvar for juridiske personer.
 Endelig indeholder lovforslaget en ophævelse af den ikke længere anvendte  

 procesenergilov.
Lovforslaget skal notificeres for Europa-Kommissionen efter reglerne i  

 EF-traktatens art. 92-94 om statsstøtte, da det indeholder ændringer i  

 forhold til den af Kommissionen godkendte tilskudsordning.
Kommissionens  

 godkendelse skal foreligge, før lovforslaget kan træde i kraft.
 Idet der i øvrigt henvises til lovforslaget med bemærkninger, skal jeg  

 anbefale lovforslaget til Folketingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 3, stk. 2, affattes således:
 »Stk. 2. Miljø- og energiministeren kan fastsætte nærmere  

 regler om undergrænser for tilskudsudbetaling.«.
 2. § 3, stk. 3, affattes således:
 »Stk. 3. Miljø- og energiministeren kan fastsætte nærmere  

 regler om, at udbetaling af tilskud er betinget af, at de omfattede  

 foranstaltninger og aktiviteter udføres eller leveres af virksomheder, der er  

 registreret efter lov om merværdiafgift (momsloven).«.
§ 3. - - - Stk. 2. Er afgørelsen om tilskudsudbetaling truffet af  

 Energistyrelsen, kan tilskud på mindre end 10.000 kr. ikke udbetales.
 Stk. 3. Tilskud kan kun ydes til foranstaltninger, der udføres af  

 virksomheder, der er registreret efter merværdiafgiftsloven (momsloven).
 3. I § 4, stk. 2, indsættes som 2. pkt. :
 »Energistyrelsen kan i særlige tilfælde efter ansøgning ændre det  

 meddelte tilsagn.«.
§ 4. - - - Stk. 2. På grundlag af ansøgningen kan Energistyrelsen meddele  

 tilsagn om tilskud.
 4. § 6, stk. 1, affattes således:
 »Miljø- og energiministeren kan fastsætte nærmere regler om lovens  

 gennemførelse, herunder om afgrænsningen af tilskudsberettigede  

 foranstaltninger og aktiviteter, om udgifter, rentabilitetskrav, energisyn,  

 tilskudsberettigelse, tilskuddets størrelse og beregning, meddelelse og  

 ændring af tilsagn, udbetaling af tilskud, tidsfrister efter § 4, stk. 4,  

 revision og regnskabsmæssig kontrol, m.v.«.
 § 6. Miljø- og energiministeren kan fastsætte nærmere regler om  

 lovens gennemførelse, herunder om afgrænsningen af tilskudsberettigede  

 foranstaltninger og aktiviteter, om udgifter, rentabilitetskrav, energisyn,  

 tilskudsberettigelse, tilskuddets størrelse, beregning og udbetaling,  

 tidsfrister efter § 4, stk. 4, m.v.
 5. § 8, stk. 2, affattes således:
 »Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 8. - - - Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Efter 2. behandling den 18. februar 1997 § 1 I lov om statstilskud til energibesparelser m.v. i erhvervsvirksomheder, jf. lovbekendtgørelse nr. 742 af 9. august 1996, foretages følgende ændringer:
 1. § 3, stk. 2, affattes således:
»Stk. 2. Miljø- og energiministeren kan fastsætte nærmere  

 regler om undergrænser for tilskudsudbetaling.« 2. § 3, stk. 3, affattes således:
»Stk. 3. Miljø- og energiministeren kan fastsætte nærmere  

 regler om, at udbetaling af tilskud er betinget af, at de omfattede  

 foranstaltninger og aktiviteter udføres eller leveres af virksomheder, der er  

 registreret efter lov om merværdiafgift (momsloven).« 3. I § 4, stk. 2, indsættes som 2. pkt.:
»Energistyrelsen kan i særlige tilfælde efter ansøgning ændre det  

 meddelte tilsagn.« 4. § 6, stk. 1, affattes således:
»Miljø- og energiministeren kan fastsætte nærmere regler om lovens  

 gennemførelse, herunder om afgrænsningen af tilskudsberettigede  

 foranstaltninger og aktiviteter, om udgifter, rentabilitetskrav, energisyn,  

 tilskudsberettigelse, tilskuddets størrelse og beregning, meddelelse og  

 ændring af tilsagn, udbetaling af tilskud, tidsfrister efter § 4, stk. 4,  

 revision og regnskabsmæssig kontrol, m.v.« 5. § 8, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Stk. 1. Miljø- og energiministeren fastsætter  

 tidspunktet for lovens ikrafttræden.
 Stk. 2. Ved lovens ikrafttræden ophæves lov nr. 261 af 8. juni  

 1977 om statstilskud til energibesparende foranstaltninger i forbindelse med  

 industrielle processer m.v.
