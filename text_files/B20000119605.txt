Bekendtgørelse om uddannelsen til  

 receptionist I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 receptionist eller delkompetence, jf. erhvervsuddannelseslovens § 15,  

 stk. 2, som juniorreceptionist.
Uddannelsens mål § 2. Det er uddannelsens mål, at den  

 uddannede med kompetence som henholdsvis receptionist eller  

 juniorreceptionist har grundlæggende kendskab til receptionistarbejde.  

 Den uddannede skal kunne yde kunde- og gæsteservice, samt betjene de  

 almindelige hjælpemidler i en reception med selvstændighed og  

 begyndende rutine.
Desuden skal den uddannede have indsigt i og  

 forståelse af beskæftigelsesområdets miljø- og  

 arbejdsmiljømæssige forhold, herunder håndteringen af  

 miljømæssige problemer i forbindelse med fagets  

 udførelse.
Stk. 2. Den uddannede receptionist skal endvidere have  

 grundlæggende kendskab til hotel- og restaurantbranchen og  

 grundlæggende viden om serviceydelser.
Den uddannede skal kunne  

 servicere og betjene danske såvel som udenlandske gæster og  

 varetage alle funktioner i en hotelreception, herunder virksomhedens  

 udadrettede korrespondance.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord   hotel, køkken,  

 levnedsmiddel og jordbrug, jf. § 14, stk. 2, i  

 erhvervsuddannelsesloven.
 Stk. 2. Det faglige udvalg for uddannelsen er Det faglige  

 Udvalg for Receptionistuddannelsen.
 § 4. Uddannelsen til receptionist varer 3 år  

 og 2 måneder, jf. dog § 6. Delkompetenceforløb, jf.  

 § 1, varer 2 år.
 Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og skoleundervisning.  

 Eleven kan indlede uddannelsen på skole med et grundforløb eller  

 i en praktikviksomhed.
Stk. 3. I uddannelsen til receptionist varer  

 skoleundervisningen i hovedforløbet i alt 30 uger, og er opbygget af  

 tre skoleperioder af 10 ugers varighed.
Undervisningen omfatter grundfag,  

 områdefag, bundne specialefag, valgfri specialefag og valgfag.
Stk. 4. I delkompetenceforløb omfatter  

 hovedforløbet to eller tre praktikperioder og i alt 20 ugers  

 skoleundervisning.
Skoleundervisningen er opbygget af to skoleperioder af 10  

 ugers varighed, der omfatter grundfag, områdefag og valgfag.
Sidste  

 skoleophold afsluttes tidligst 3 måneder før  

 uddannelsestidens ophør.
 Stk. 5. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. bekendtgørelse om erhvervsuddannelser  

 (hovedbekendtgørelsen) og erhvervsuddannelseslovens § 12,  

 stk. 4.
 Stk. 6. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 grundforløbet i henhold til reglerne om grundforløb samt i de  

 områdefag i grundforløbet, der er særlige for  

 hovedforløbet, jf. § 9.
 Stk. 2. I grundfaget hygiejne skal eleven mindst have  

 opnået karakteren 6.
Voksenuddannelsesforløb § 6. Personer, der er fyldt 25 år, og som  

 har haft mindst 2 års relevant fuldtidsbeskæftigelse eller  

 tilsvarende deltidsbeskæftigelse kan gennemføre uddannelsen  

 på normalt 2 år.
Skoleundervisningen omfatter et obligatorisk  

 grundforløb eller et supplerende kursus, jf. § 7.
 Stk. 2. Hovedforløbet omfatter 30 ugers  

 skoleundervisning.
 Stk. 3. Det faglige udvalg skal godkende fastsættelsen  

 af praktikperioder.
 Stk. 4. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet, jf. stk.1.
 Stk. 5. Afgørelse efter stk. 1-2, skal så  

 vidt muligt træffes inden indgåelse af uddannelsesaftale og  

 forudsætter det faglige udvalgs godkendelse af erhvervserfaring.
 Stk. 6. Skoleundervisningen omfatter grundfag,  

 områdefag, specialefag og valgfag med de fastsatte mål, jf.  

 §§ 9-12.
§ 7. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 7 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage en afklaring af elevens  

 praktiske og teoretiske kvalifikationer med henblik på afgørelse  

 af om merit i et uddannelsesforløb på indtil 2 uger, jf.  

 hovedbekendtgørelsens § 20, stk. 2. Suppleringskurset og  

 herunder afklaringen kan gennemføres uden uddannelsesaftale.
For  

 elever med uddannelsesaftale er kurset omfattet af uddannelsesaftalen.
 Stk. 2. Det supplerende kursus omfatter normalt grundfaget  

 førstehjælp og brand, jf.  

 grundforløbsbekendtgørelsen og områdefaget hotel-  

 og restaurantfag, jf. § 9, stk.1, nr. 1.
Fritagelse for dele af uddannelsen § 8. Elever kan fritages for dele af uddannelsen,  

 jf. hovedbekendtgørelsen og bekendtgørelse om merit for visse  

 fag i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særligt for hovedforløbet:
1)	Hotel og restaurantfag Niveau: Begynder Målet er at eleven kan:
a)	klargøre, fremstille og anrette enkle kolde, lune og varme  

 retter til servering i henholdsvis restaurant, fastfood forretning,  

 selvbetjeningsrestauranter og kantiner, b)	foretage enkel anretning, servering, emballering og distribution i  

 henholdsvis restaurant, fastfood-forretning, selvbetjeningsrestauranter og  

 kantiner, c)	medvirke til indkøb, varebestilling og varemodtagelse, d)	foretage prisberegning ud fra kostpriser og e)	foretage markedsføring under anvendelse af  

 grundlæggende principper for markedsføring.
 Stk. 2. Grundforløbet omfatter desuden følgende  

 grundfag, der træder i stedet for områdefag, der er særlige  

 for hovedforløbet, jf. grundfagsbekendtgørelsen:
 1)	Fremmedsprog, engelsk, F, 1 uge.
 Stk. 3. Undervisningen i de i stk. 1 og 2, nævnte  

 fag varer i alt 5 uger.
 § 10. I uddannelsen til receptionist omfatter  

 undervisningen i hovedforløbet følgende grundfag, jf.  

 bekendtgørelsen om grundfag:
 1)	Dansk, F, 2 uger.
 2)	Fremmedsprog, engelsk, E, 2 uger.
 3)	Fremmedsprog, tysk, F, 2 uger.
 4)	Psykologi, 1 uge.
 5)	Salg og service, F, 1 uge.
 6)	Virksomhedslære og innovation, F, 1 uge.
 Stk. 2. Undervisningen i det i stk. 1, nr. 2,  

 nævnte fag, påbegyndes i grundforløbet.
 Stk. 3. Undervisningen i de i stk. 1, nævnte fag  

 varer i alt 9 uger.
 Stk. 4. Undervisningen i delkompetenceforløb omfatter  

 de i stk. 1, nr. 1-5 , nævnte fag.
 § 11. Undervisningen i hovedforløbet  

 omfatter følgende områdefag:
1)	Branchejura og forsikring Niveau: Rutine Målet er, at eleven i det daglige arbejde kan forholde sig til  

 de for branchen gældende love og regler.
2)	Receptionistarbejde og teknik Niveau: Rutine Målet er, at eleven kan betjene kunder og gæster i  

 receptioner og anvende de tekniske hjælpemidler, der almindeligvis er i  

 hotelreceptioner, hvor der dagligt forekommer gæste- og kundebetjening,  

 fjernkommunikation, modtagelse og afrejse.
3)	Regnskabsforståelse Niveau: Begynder Målet er, at eleven kan varetage regnskabsopgaver på basis  

 af det dobbelte bogholderis princip og kan læse et  

 årsregnskab.
4)	Sikkerhed Niveau: Rutine Målet er, at eleven kan medvirke ved forebyggelse af krise- og  

 katastrofesituationer og kan forholde sig sikkerhedsmæssigt korrekt og  

 hensigtsmæssigt i krise og katastrofesituationer.
5)	Sprog og kultur Niveau: Rutine Målet er, at eleven kan betjene fremmedsprogede gæster  

 på engelsk og tysk.
6)	Turistlære Niveau: Avanceret Målet er, at eleven kan servicere danske såvel som  

 udenlandske gæster med hensyn til danske turistprodukter.
 Stk. 2. Undervisningen i de i stk. 1, nævnte fag  

 varer i alt 8,5 uger.
 § 12. I uddannelsen til receptionist omfatter  

 undervisningen i hovedforløbet følgende bundne  

 specialefag:
1)	Dansk og engelsk branchekorrespondance Niveau: Avanceret Målet er, at eleven kan foretage forretningskorrespondance  

 på dansk og engelsk.
2)	Projektopgave Niveau: Avanceret Målet er, at eleven selvstændigt udarbejder en afsluttende  

 projektopgave, jf. § 21.
3)	Service og gæstebetjening Niveau: Avanceret Målet er, at eleven kan udføre salgs- og servicearbejde  

 under hensyntagen til forskellige kundegrupper med forskellige  

 adfærdsmønstre.
4)	Tysk branchekorrespondance Niveau: Rutine Målet er, at eleven kan foretage forretningskorrespondance  

 på tysk.
 Stk. 2. Undervisningen i de i stk. 1, nævnte fag  

 varer i alt 5,5 uger.
 § 13. Undervisningen i hovedforløbet  

 omfatter desuden 2 ugers valgfri specialefag for uddannelsen til  

 receptionist, der repræsenterer muligheden for, at eleven på  

 avanceret niveau kan specialisere sig yderligere.
 Stk. 2. Eleven og virksomheden vælger valgfri  

 specialefag efter anvisningerne i vejledningen til  

 bekendtgørelsen.
 Stk. 3. Valg af valgfri specialefag, sker ved indledningen af  

 2. skoleperiode i hovedforløbet.
 § 14. Undervisningen i hovedforløbet  

 omfatter endvidere valgfag, der følger reglerne for valgfag i  

 hovedbekendtgørelsen.
 Stk. 2. Undervisningen i valgfag varer i alt 5 uger,  

 dog 3,5 uger i delkompetenceforløb.
Praktikuddannelsen § 15. Praktikuddannelsen omfatter følgende  

 arbejdsområder og funktioner:
1)	daglige rutiner i en reception, 2)	service og 3)	sikkerhed.
 Stk. 2. Oplæring i de enkelte discipliner skal  

 foregå under hensyntagen til korrekte arbejdsbevægelser,  

 fornøden sikkerhed, personlig hygiejne, udvikling af personlig  

 kreativitet og god økonomi i ressourceforbruget.
Stk. 3. Praktikvirksomheden skal i de enkelte praktikperioder  

 afholde mindst en samtale med den enkelte elev om dennes arbejdsindsats og  

 udvikling i praktikperioden.
Samtalens konklusioner indføres i elevens  

 uddannelsesbog.
 § 16. For elever, der afslutter uddannelsen med  

 kompetence som receptionist er målet med praktikuddannelsen, at  

 eleven:
 1)	på avanceret niveau:
a)	kan forestå ind- og udcheckning, b)	kan betjene faxmaskiner og telefoner, herunder omstilling, c)	kan modtage betaling, herunder valuta, d)	har kendskab til informationsteknologi, e)	kan foretage kasseopgørelse og døgnafregning, f)	kan forestå vækning, g)	kan udføre korrespondance og booking, h)	kan betjene kunder og gæster, i)	kan vejlede turister om sightseeing og oplevelser, j)	kan foretage plads- og billetreservation, k)	kan foretage koordinering mellem hotellets afdelinger og l)	er fortrolig med virksomhedens sikkerhedsberedskab.
 Stk. 2. For elever, der afslutter uddannelsen med  

 delkompetence som juniorreceptionist er målet med praktikuddannelsen,  

 at eleven:
 1)	på avanceret niveau:
a)	er fortrolig med virksomhedens sikkerhedsberedskab, 2)	på rutineniveau:
a)	kan forestå ind- og udcheckning, b)	kan betjene faxmaskiner og telefoner, herunder omstilling, c)	kan modtage betaling, herunder valuta, d)	har kendskab til informationsteknologi, e)	kan betjene kunder og gæster, f)	kan vejlede turister og sightseeing og oplevelser og g)	kan foretage plads- og billetreservation.
 § 17. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes medmindre andet fremgår af reglerne om de  

 pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, anvendes dog alene  

 "gennemført/ikke gennemført", hvis det fremgår  

 af de nærmere retningslinier for faget eller kursusplanen.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
Stk. 4. Skolen beregner en gennemsnitskarakter på  

 grundlag af alle afgivne karakterer i grundfag, områdefag og  

 specialefag.
Gennemsnitskarakteren angives med 1 decimal.
Ved beregningen  

 vægter karaktererne i bundne specialefag og valgfri specialefag  

 dobbelt.
 Afsluttende prøver (eksamen) m.v.
§ 21. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhervsskolerne m.v. finder  

 anvendelse.
Eksamen består af en projektopgave, en mundtlig  

 prøve og en skriftlig prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Ved indkaldelsen af elever til sidste skoleperiode  

 sender skolen en liste over de pågældende elever med angivelse af  

 elevernes praktikvirksomheder til det faglige udvalg.
 Stk. 4. Det faglige udvalg udpeger herefter de censorer, der  

 er nævnt i § 25, og giver skolen meddelelse herom.
§ 22. Projektopgaven gennemføres  

 individuelt inden for områdefag og bundne specialefag og afleveres som  

 en skriftlig rapport senest 10 dage før den mundtlige prøve,  

 jf. § 23. Ved begyndelsen af sidste skoleperiode foretager eleven  

 lodtrækning blandt emnerne til projektopgaven.
Skolen udarbejder en  

 vejledning og informerer eleverne om regler mv. for udformningen af  

 projektopgaven i henhold til eksamensbekendtgørelsen.
 § 23. Den mundtlige prøve består af  

 fremlæggelse af og dialog om projektopgaven samt spørgsmål  

 inden for områdefag og specialefag, og varer 30-45 minutter.
§ 24. Den skriftlige prøve
består af spørgsmål inden for områdefag og  

 specialefag, og varer 2 timer og 30 minutter § 25. Ved bedømmelsen af projektopgaven,  

 den mundtlige og den skriftlige opgave deltager elevens faglærer og to  

 censorer (skuemestre), der udpeges af det faglige udvalg.
Der udpeges en  

 skuemester fra Hotel-, Restaurant- og Turisterhvervets Arbejdsgiverforening  

 og en skuemester fra RestaurationsBranchens Forbund.
Censorerne skal have den  

 fornødne fagkundskab og opfylde habilitetskravene for censorer i  

 henhold til eksamensbekendtgørelsen.
 Stk. 2. Læreren og de to censorer giver samlet en  

 karakter for henholdsvis den mundtlige prøve, den skriftlige  

 prøve og projektopgaven.
 Stk. 3. For at bestå den afsluttende eksamen skal eleven  

 opnå karaktersummen mindst 18 for de 3 opgaver, dog skal karakteren  

 være mindst 6 i hver af de 3 opgaver.
 Stk. 4. Hvis eleven har opnået karakteren:
1)	18-27 anføres »Bestået« på uddannelsesbeviset  

 (svendebrevet), 2)	28-30 anføres »Bestået med ros« på  

 uddannelsesbeviset (svendebrevet), 3)	31-34 anføres »Bronzemedalje« på uddannelsesbeviset  

 (svendebrevet), 4)	35-39 anføres »Sølvmedalje« på  

 uddannelsesbeviset (svendebrevet).
Sygeeksamen og ny eksamen (eller prøve) § 26. Reglerne om sygeeksamen og ny eksamen i  

 eksamensbekendtgørelsen finder anvendelse.
Stk. 2. Skolen skal tilbyde elever, der ikke består den  

 afsluttende eksamen, en ny eksamen (omprøve), eventuelt efter  

 supplerende praktikuddannelse eller skoleundervisning.
Eleven kan kun deltage  

 i eksamen to gange, idet skolen efter samråd med det faglige udvalg dog  

 kan tillade, at eleven deltager i eksamen på ny, hvis der foreligger  

 ganske særlige omstændigheder.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen, når skoleundervisningen er  

 gennemført, og for elever, der afslutter uddannelsen med kompetence  

 som receptionist, når betingelserne i stk. 2 tillige er  

 opfyldt.
 Stk. 2. I uddannelsen til receptionist skal eleven have  

 opnået mindst karakteren 6,0 i gennemsnit af alle afgivne karakterer i  

 grundfag, områdefag og specialefag, og den afsluttende eksamen skal  

 være bestået, jf. § 25, stk. 3, for at skolebevis kan  

 udstedes.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis (svendebrev) § 29. Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf.  

 § 1.
 Stk. 2. Uddannelsesbevis (svendebrev) udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 28, og afsluttende praktikerklæring  

 for praktikuddannelsen er udstedt, jf. § 29, og når den  

 afsluttende eksamen er bestået.
 Stk. 3. Det faglige udvalg opbevarer fortegnelse over udstedte  

 svendebreve i 20 år.
Kapitel 5 Ikrafttrædelses- og overgangsbestemmelser § 30. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 620  

 af 27. juni 1996 om uddannelsen til receptionist (Hotelreceptionist).
 Stk. 3. Den i stk. 2, nævnte bekendtgørelse  

 finder dog anvendelse for elever, der er begyndt på den hidtidige 3.  

 skoleperiode ved bekendtgørelsens ikrafttræden.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
