Nr BTL 119 Betænkning over Forslag til lov om udbygning af færgeterminalen i  

 Helsingør   

 Nr L 119 1989-90, 1. samling Afgivet af Trafikudvalget Afgivet: 19900308 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
 Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse uændret.
 Et mindretal (Socialistisk Folkepartis medlemmer af udvalget) indstiller  

 ligeledes lovforslaget til vedtagelse uændret og ønsker at bemærke  

 følgende:
 Socialistisk Folkeparti støtter forslaget om udbygning af færgeterminalen  

 i Helsingør, fordi det både vil betyde forbedrede forhold for passagererne og  

 betyde bedre trafikale forhold for Helsingørs borgere ved, at biltrafikken  

 ikke berører byen, som det sker i dag.
 Ligeledes er der andre fordele ved projektet, bl.a. mindre vibrationer fra  

 færgerne og mindre forurening fra bilerne, hvilket klart fremgår af de  

 undersøgelser, der har været foretaget.
 Socialistisk Folkeparti har med det formål at skaffe penge til byggeriet  

 af terminalen foreslået, at Helsingør Kommune overtog projektet - hvad  

 kommunen i øvrigt var velvillig over for.
 Dette forslag har baggrund i, at Socialistisk Folkeparti ikke kan støtte,  

 at penge ved et eventuelt færgesalg af »Peder Paars« og »Niels  

 Klim« på Kalundborg-Århus-overfarten skal bruges til terminalbyggeri  

 samt køb af ny færge til Helsingør-Helsingborg-linjen.
Dette salg vender Socialistisk Folkeparti sig stadig imod og vil, hvis DSB  

 ser ud til at få held med at sælge de to færger, have spørgsmålet herom til  

 afstemning i folketingssalen ved en 2. (sidste) behandling af det af  

 Socialistisk Folkeparti fremsatte forslag til folketingsbeslutning om  

 opretholdelse af færgerne »Peder Paars« og »Niels Klim«  

 på Kalundborg-Århus-overfarten (B 26), jf.
Folketingstidende, forhandlingerne  

 sp. 1291, sp. 2928 samt tillæg A sp. 1649.
Et andet mindretal (Centrum-Demokraternes medlem af udvalget)  

 indstiller også lovforslaget til vedtagelse uændret, idet mindretallet  

 ønsker at bemærke, at der ved lovens vedtagelse ikke foreligger nogen viden  

 om, hvorfra midlerne til projektets finansiering skal hentes.
På denne  

 baggrund anbefaler CD stærkt, at der oprettes et særskilt aktieselskab, der  

 bliver i stand til at optage de fornødne lån.
Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Ikast (KF)  

 Helge Adam Møller (KF) Aagaard (KF) Svend Heiselberg (V) Helge Sander (V)  

 Ernst B.
Schmidt (FP) Larsen-Ledet (RV) nfmd.
Arne Melchior (CD) Inger  

 Stilling-Pedersen (KRF) J.
K.
Hansen (S) fmd.
Tove Lindbo Larsen (S)  

 Helge Mortensen (S) Jimmy Stahr (S) Stavad (S) Søgaard (S) Tommy Dinesen (SF)  

 Ole Henriksen (SF) Tillægsbetænkning Udvalget har, efter at 3. behandling af lovforslaget blev udsat, anmodet om at få lovforslaget henvist til fornyet udvalgsbehandling.
Udvalget har herefter behandlet dette i et møde og har herunder stillet spørgsmål til trafikministeren, som denne har besvaret mundtligt.
 Som bilag til tillægsbetænkningen er optrykt en redegørelse af 20. marts  

 1990 fra DSB om forhandlingerne vedrørende Helsingør-Helsingborg-overfarten,  

 som udvalget har modtaget af trafikministeren.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
Ikast (KF) Helge Adam Møller (KF) Aagaard (KF) Svend Heiselberg (V) Helge  

 Sander (V) Ernst B.
Schmidt (FP) Larsen-Ledet (RV) nfmd.
Arne Melchior  

 (CD) Inger Stilling Pedersen (KRF) J.
K.
Hansen (S) fmd.
Tove Lindbo  

 Larsen (S) Helge Mortensen (S) Jimmy Stahr (S) Stavad (S) Søgaard (S) Tommy  

 Dinesen (SF) Ole Henriksen (SF) Bilag 21. marts 1990 Folketingets Trafikudvalg Christiansborg 1240 København K Til udvalgets orientering fremsendes vedlagt en  

 redegørelse af 20. marts 1990 fra DSB om forhandlingerne vedrørende  

 Helsingør-Helsingborg-overfarten.
 Redegørelsen belyser baggrunden for, at jeg den 15. marts 1990 anmodede om  

 en udsættelse af Folketingets 3. behandling af lovforslag L 119 om udbygning  

 af færgeterminalen i Helsingør.
 Som omtalt i redegørelsen er de udestående forhandlingsspørgsmål mellem  

 DSB, SJ og SFL nu løste, hvorfor jeg forventer snarest at kunne genoptage  

 lovforslagets 3. behandling på Folketingets dagsorden.
Med venlig hilsen Knud Østergaard DSB 20. marts 1990 Redegørelse om forhandlingerne vedrørende Helsingør-Helsingborg overfarten Baggrund Hensigtserklæringen af 21. september 1988 mellem DSB, SJ og SFL  

 forudsætter, at der mellem parterne indgåes en egentlig samsejlingsaftale om  

 den fremtidige drift af den fælles H-H overfart, og at der i den forbindelse  

 etableres et mellem DSB og SFL fælles drifts- og markedsføringsselskab, idet  

 SJ samtidig trækker sig ud af det hidtidige overfartssamarbejde med DSB.
 DSB, SFL og SJ har gennem længere tid forhandlet om det nærmere indhold af  

 den nævnte samsejlingsaftale og det var påregnet, at aftalen kunne indgåes  

 senest den 1. marts 1990.
2 aftaler Da SFL er et selvstændigt aktieselskab, 100 pct. ejet af SJs datterselskab  

 Swedcarrier, ønskede SJ på et tidligt tidspunkt i forhandlingerne, at DSB  

 skulle indgå 2 aftaler, nemlig een med SFL om det fremtidige  

 overfartssamarbejde og det fælles selskab, og een med SJ primært vedrørende  

 SJs udtræden af DSB/SJ overfarten og af det nye DSB/SFL selskab, samt om den  

 fremtidige overførsel af jernbanepassagervogne på overfarten.
På DSBs side  

 har det endvidere været vigtigt at få fastslået SJs overordnede forpligtelser  

 i relation til det nye samarbejde, idet SJ jo ejer SFL.
Uenighederne Baggrunden for, at forhandlingerne i sidste fase trak ud over den  

 påregnede underskriftsdato den 1. marts 1990 var, at SJ ikke kunne acceptere,  

 at DSB, såfremt SFL i en hypotetisk situation skulle blive afhændet til en  

 konkurrent, da måtte have ret til at godkende den potentielle køber,  

 subsidiært at genforhandle og i givet fald opsige de indgåede aftaler og stå  

 frit.
Det skal i denne forbindelse pointeres, at SJs generaldirektør har  

 tilskrevet DSB, at SJ/Swedcarrier ikke har aktuelle planer om at sælge SFL.
 Da H-H overfarten er en af DSBs betydeligste og samtidig i  

 transittrafikken gennem Danmark indgår som den vigtigste fødelinie til  

 Rødby-Puttgarden overfarten, kunne DSB på ingen måde acceptere aftalemæssigt  

 at være forpligtet til i givet fald at videreføre det tætte og intime  

 overfartssamarbejde, der nu er lagt op til med SFL og SJ, såfremt SJ solgte  

 SFL til et rederi, DSB ikke ville kunne acceptere at samarbejde med af  

 konkurrencemæssige eller andre årsager.
Hertil kom, ligeledes i de afsluttende forhandlingsfaser, at SJ igen  

 bragte spørgsmålet om erstatningskrav ind i drøftelserne.
Også dette fandt  

 DSB helt uantageligt og i direkte modstrid med den samarbejdsånd, som  

 etableringen af fællesoverfarten forudsætter.
DSB tilgodeset Uenigheden mellem DSB og SJ om såvel DSBs muligheder for at genforhandle  

 og i givet fald at opsige aftalerne, som om SJs erstatningskrav, er nu  

 bilagt.
I aftalerne er nu indføjet bestemmelser, hvorefter DSB kan udtræde af  

 samarbejdet, såfremt SFL sælges til en konkurrent, DSB ikke kan acceptere, og  

 såfremt genforhandlingen af aftalerne ikke giver et for DSB tilfredsstillende  

 resultat.
Hvad angår spørgsmålet om erstatning, har SJ nu helt frafaldet at  

 kunne rejse erstatningskrav mod DSB som følge af udsættelsen på dansk side.
 Der er således nu opnået enighed om to aftalers indhold, og de er herefter  

 klar til at blive underskrevet samtidig med Folketingets forventede  

 vedtagelse af lovforslaget om udbygning af færgeterminalen i Helsingør.
Aftalen med SFL Ifølge aftalen med SFL skal der som nævnt etableres et fælles drifts- og  

 markedsføringsselskab på overfarten.
Een fælles overfartsledelse skal  

 disponere såvel færger som terminalbetjeningen på begge sider af Sundet og  

 tillige have det økonomiske ansvar for de samlede overfartsaktiviteter.
DSB  

 og SFL skal som moderrederier mod betaling stille den nødvendige  

 færgekapacitet, de nødvendige terminal- og landanlæg og det nødvendige  

 personale til rådighed for selskabet.
 Det er således ikke forudsat, at fællesskabet skal eje aktiver af  

 betydning, eller at det til overfarten knyttede personale skal ansættes i  

 selskabet.
Det er aftalt, at selskabet etableres som dansk aktieselskab med hjemsted  

 i Helsingør.
I aftalen har DSB taget forbehold for Finansudvalgets  

 godkendelse af et aktstykke om DSBs deltagelse i en sådan selskabsdannelse.
Med det nævnte forbehold for salg af SFL og sædvanligt forbehold for  

 misligholdelse er DSBs aftale med SFL uopsigelig indtil den 1. januar 1997.  

 Dette giver DSB garanti for, at terminal- og færgeinvesteringerne i Helsingør  

 er sikret den nødvendige stabilitet i indtægts- og konkurrencemæssig  

 henseende.
SJ stiller sig som ejer af SFL bag denne aftale og er i den  

 betydning medunderskriver på aftalen, hvilket DSB har lagt vægt på.
Aftalen med SJ Foruden at gentage den nævnte opsigelsesbestemmelse i tilfælde af SJs salg  

 af SFL retter DSBs aftale med SJ sig primært mod de to jernbanevirksomheders  

 fremtidige samarbejde om overførslen af passagertog på overfarten.
Efter  

 aftalen træder SJ den 1. januar 1991 ud af den fælles DSB/SJ overfart,  

 hvorefter DSB ikke længere skal dele overfartens nettoresultat med SJ.
Til  

 gengæld for, at SJ afstår fra sin resultatandel, forpligter DSB sig til frem  

 til og med 1996 som modydelse at give SJ en rabat på overførslen af svenske  

 jernbanevogne.
Da denne rabat beløbsmæssigt vil være mindre end SJs  

 forventede resultatandel under den nuværende samarbejdsordning, betyder SJs  

 udtræden af overfartssamarbejdet en økonomisk gevinst for DSB, som vil vokse  

 i takt med den forventede udvikling i overførslen af person- og lastbiler  

 m.v.
DSBs aftale med SJ indeholder tillige forpligtelser vedrørende gensidige  

 tilbud om medejerskab i tilfælde af, at en af parterne opretter eller  

 engagerer sig i nye færgeruter mellem Danmark og Sverige.
Herved sikrer DSB  

 sig mod en eventuel ensidig SJ-deltagelse i nye overfarter, der eventuelt  

 kunne forringe det markedsmæssige grundlag for H-H overfarten.
 Trafikken på de to nye terminaler er, med sædvanligt forbehold for force  

 majeure, i aftalerne nu fastlagt til at blive påbegyndt den 1. november 1991,  

 ligesom forholdene i overgangsperioden fra færdiggørelsen ca. 1. juni 1991 af  

 anlæggene på svensk side til den 1. november samme år, hvor terminalen i  

 Helsingør påregnes at stå færdig, er aftalt og reguleret.
Værftskontrakt Sideløbende med forhandlingerne med SJ og SFL er der også blevet  

 forhandlet med de værfter, som har været inde i opløbet om bygningen af de to  

 nye færger til H-H overfarten.
Valget er faldet på et norsk værft, nemlig Langsten Slip og Båtbyggeri AB  

 ved Ålesund.
Dette værft har givet det mest fordelagtige tilbud og kan levere  

 færgerne til tiden, ligesom færgerne helt opfylder de krav, DSB og SFL har  

 været enige om at stille til det nye færgekoncept på overfarten.
For at fastholde værftets tilbud ud over udløbsdatoen har trafikministeren  

 givet DSB bemyndigelse til at underskrive en af anlægslovens vedtagelse  

 betinget kontrakt med værftet.
Dette skete den 9. marts 1990.
 Den endelige kontrakt underskrives snarest efter, at lovforslaget om  

 udbygning af færgeterminalen i Helsingør er vedtaget.
Umiddelbart efter vedtagelsen af anlægsloven kan således alle forudsatte  

 aftaler og kontrakter underskrives, hvorved det nødvendige grundlag for at  

 kunne udbyde anlægsarbejderne i Helsingør vil være til stede.
Disse  

 anlægsarbejder påregnes herefter igangsat ca. 1. juli i år med planlagt  

 færdiggørelsestidspunkt 1. november 1991.
 Den første færge er aftalt leveret 1. oktober 1991, hvorefter samsejlingen  

 på de nye fællesterminaler kan indledes den aftalte dato 1. november 1991.
