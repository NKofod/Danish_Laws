Bekendtgørelse om ændring af bekendtgørelse om registrering af køretøjer § 1 I bekendtgørelse nr. 1643 af 17. december 2018 om registrering af køretøjer, som ændret senest ved bekendtgørelse nr. 454 af 17. marts 2021, foretages følgende ændringer:
 1. I § 2, stk. 3, indsættes efter »§ 40, stk. 1, 2. pkt.,«: »og stk. 3,«.
 2. § 86 affattes således:
 »§ 86. Betaling hos myndigheden kan kun ske for ydelser og varer, som kræver personligt fremmøde.
Stk. 2. En virksomhed, der er registreret hos Skatteforvaltningen efter registreringsafgiftslovens §§ 14 og 15 eller autoriseret som nummerpladeoperatør efter kapitel 18 i denne bekendtgørelse, kan afregne betalingen for en afregningsperiode efter opkrævningsloven.
En betaling henføres til den afregningsperiode, hvor anmeldelsen til registrering er sket eller en nummerplade m.v. bestilt.« § 2 Bekendtgørelsen træder i kraft den 1. juli 2021.
