Et byrådsmedlem vedtog en bøde på 1500 kr for overtrædelse af  

 dyreværnsloven ved at have behandlet en so uforsvarligt og udsat den for  

 unødig lidelse.
Valgbarhedsnævnet fandt, at den pågældende var valgbar.
 I skrivelse af 11. august 1988 har byrådet i henhold til § 34 a, stk. 2, i  

 den kommunale valglov indberettet, at byrådsmelem N.N. i X Ret den 26. maj  

 1988 har vedtaget en bøde på 1.500 kr. med forvandlingsstraf af hæfte i 8  

 dage for overtrædelse af dyreværnsloven, jf. lovbekendtgørelse nr. 335 af 8.  

 juli 1983 §§ 1 og 2, jf. § 18, stk. 1, 1. pkt.
 Det fremgår af sagen, at den pågældende, der er gårdejer, gennem nogen tid  

 indtil den 17. juni 1987 på sin bopæl har behandlet en so uforsvarligt og  

 udsat den for unødig lidelse, idet den pågældende undlod at tilkalde dyrlæge  

 til soen, der havde væskende sår og bylder, ligesom den pågældende lod soen  

 transportere til slagteriet, uagtet aflivning på stedet var påkrævet.
 I denne anledning skal man meddele, at Valgbarhedsnævnet har fundet, at  

 den begåede forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd, jf. den  

 kommunale valglovs § 2.
 Den pågældende må derfor anses for valgbar.
 (* 1)I den tidligere lov var bestemmelserne i §2 og §34a,stk.2. Skrivelsen  

 er optaget i Ministerialtidende.
