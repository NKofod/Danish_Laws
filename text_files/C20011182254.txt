Meddelelse om køretøjers  

 indretning og udstyr mv. nr. 1780  

 Sikkerhedsseler mv. i personbil M2 og M3 samt lempede  

 regler for sæder mv. til personer med handicap Detailforskrifter for Køretøjer 2001  

 vil, som nærmere angivet nedenfor, indeholde nye bestemmelser.  

 Bestemmelserne vedrører:
- For personbil M2 på ikke over 3.500 kg,  

 nye krav om sæder og deres fastgørelse og om  

sikkerhedsseler og deres fastgørelse.
- For personbil M2 på over 3.500 kg samt  

 på personbil M3 nye kriterier, der skal være opfyldt,  

 for at der kan anvendes hoftesele på førerpladsen (jf.  

 seledirektivet).
- Der indføres endvidere lempede regler for  

 sæder og deres fastgørelse samt seleforankringer for sæder  

 i personbil (M1, M2, og M3), der er specielt  

 konstrueret til personer med handicap.
 De i denne meddelelse om køretøjers  

 indretning og udstyr mv. anførte ændringer i forhold til  

 bestemmelserne i Detailforskrifter for Køretøjer 2000 er  

 markeret med en streg langs højre margen.
 Detailforskrifter for Køretøjer 2001  

 træder i kraft den 1. april 2001 og gælder for  

 køretøjer, der registreres, godkendes eller tages i brug 1.  

 gang på ikrafttrædelsesdatoen eller senere.
 De skærpede bestemmelser vil gælde for  

 køretøjer, der registreres første gang den 1. oktober  

 2001 eller senere.
 Ethvert køretøj vil dog straks kunne  

 indrettes efter bestemmelserne.
10.01.002 SÆDER (1) Sæder skal være solidt fastgjort til  

 køretøjet.
10.01.021 PERSONBIL M1 (2) Fremadvendende sæder, med undtagelse af  

 klapsæder, skal med hensyn til deres styrkeegenskaber og  

 fastgørelse mv. opfylde de konstruktive bestemmelser i a) ECE-regulativ nr. 17-06 eller b) Bilag II til Rådets direktiv nr. 74/408/EØF  

 som ændret ved direktiv nr. 96/37/EF.
 Originalmonteret sæde kan dog være  

 udført og monteret i overensstemmelse med amerikansk standard FMVSS  

 207.
 Sæde, som er specielt konstrueret til personer med  

 handicap, skal dog alene opfylde bestemmelsen i pkt. 10.01.002 (1).
10.01.022 PERSONBIL M2 (6) Fremadvendende sæder, med undtagelse af  

 klapsæder, skal med hensyn til deres styrkeegenskaber og  

 fastgørelse mv. opfylde de konstruktive bestemmelser i a) ECE-regulativ nr. 80-01 eller b) Bilag III til Rådets direktiv nr. 74/408/EØF  

 som ændret ved direktiv nr. 96/37/EF.  

 Personbil M2 med en tilladt totalvægt på ikke over  

 3.500 kg, som registreres første gang inden 1. oktober 2001, kan dog  

 alternativt opfylde bestemmelserne i Rådets direktiv nr.  

 74/408/EØF, som ændret ved direktiv nr. 81/577/EØF.
 Sæde, som er specielt konstrueret til personer med  

 handicap, skal dog alene opfylde bestemmelsen i pkt. 10.01.002 (1).
10.01.023 PERSONBIL M3 (1) Personbil M3 følger reglerne for  

 personbil M2.
10.02 SIKKERHEDSSELER 10.02.001 GENERELLE BESTEMMELSER (1) Sikkerhedssele skal være godkendt og mærket i  

 henhold til a) ECE-regulativ nr. 16-04 eller b) Rådets direktiv nr. 77/541/EØF, som  

 ændret ved direktiv nr. 96/36/EF.  

 Personbil M2 med en tilladt totalvægt på ikke over  

 3.500 kg, som registreres første gang inden 1. oktober 2001, kan dog  

 alternativt opfylde bestemmelserne i Rådets direktiv nr.  

 77/541/EØF, som ændret ved direktiv nr. 90/628/EØF.
 Originalmonteret sikkerhedssele kan dog være  

 udført i overensstemmelse med amerikansk standard FMVSS 209.
10.02.021 PERSONBIL M1 (2) Personbil M1 skal ved alle siddepladser, med  

 undtagelse af klapsæder, på fremad- og bagudvendende sæder  

 være forsynet med seleforankringer, der opfylder de konstruktive  

 bestemmelser i a) ECE-regulativ nr. 14-04 eller b) Rådets direktiv nr. 76/115/EØF, som  

 ændret ved direktiv nr. 96/38/EF.
 Originalmonteret seleforankring kan dog være  

 udført i overensstemmelse med amerikansk standard FMVSS 210.
 Seleforankringer til sæde, som er specielt  

 konstrueret til personer med handicap, skal dog alene opfylde bestemmelsen i  

 pkt. 10.02.001 (6).
10.02.022 PERSONBIL M2 (1) Personbil M2 med en tilladt totalvægt  

 på ikke over 3.500 kg skal på alle siddepladser på fremad-  

 og bagudvendende sæder, med undtagelse af klapsæder,  være  

 forsynet med sikkerhedsseler således:
a) på fremadvendende sæde: Trepunktssele med  

 dobbeltvirkende inertiretraktor (er mærket »Ar4m«, hvor »m« angiver, at  

 retraktoren er dobbeltvirkende), eller trepunktssele med dobbeltvirkende  

 inertiretraktor med forhøjet reaktionstærskel (er mærket  

 »Ar4Nm«, hvor »N« angiver, at retraktoren er med forhøjet  

 reaktionstærskel).
b) på bagudvendende sæde: Hoftesele med  

 automatisk retraktor eller dobbeltvirkende inertiretraktor (er mærket  

 »Br3«, »Br4m«, eller »Br4Nm«), eller trepunktssele med dobbeltvirkende  

 inertiretraktor.
For personbil M2 med en tilladt totalvægt  

 på ikke over 3.500 kg, som registreres første gang inden 1.  

 oktober 2001, er der dog kun krav om sikkerhedssele på  

 forsædeplads.
Endvidere kan der på anden forsædeplads end  

 førersædet og yderste passagerplads anvendes hoftesele,  

 såfremt passagerens hoved ikke kan komme i kontakt med forruden, som  

 nærmere defineret i bilag II til Rådets direktiv nr.  

 74/60/EØF.
(2) Personbil M2 med en tilladt totalvægt  

 på over 3.500 kg skal på alle siddepladser på fremad- og  

 bagudvendende sæder, undtagen klapsæder, være forsynet med  

 sikkerhedsseler således:
a) på fremadvendende sæde: Trepunktssele med  

 dobbeltvirkende inertiretraktor (er mærket »Ar4m« eller »Ar4Nm«); hoftesele med automatisk retraktor eller dobbeltvirkende  

 inertiretraktor (er mærket »Br3«, »Br4m« eller »Br4Nm«) kan dog  

 anvendes hvis, - der umiddelbart foran den pågældende plads  

 befinder sig et fremadvendende sæde eller andre  

 køretøjsdele, der opfylder kravene til eftergivelighed,  

 anført i bilag III i direktiv nr. 74/408/EØF, som ændret  

 ved direktiv nr. 96/37/EF, eller - personens hoved ikke kan komme i kontakt med nogle af  

 køretøjets dele, som nærmere defineret i bilag 1, pkt.  

 1.23., i direktiv nr. 77/541/EØF, som ændret ved direktiv nr.  

 96/36/EF.
b) på bagudvendende sæde: Hoftesele med  

 automatisk retraktor eller dobbeltvirkende inertiretraktor, eller  

 trepunktssele med dobbeltvirkende inertiretraktor.
 For personbil M2 med en tilladt totalvægt  

 på over 3.500 kg, som registreres første gang inden 1. oktober  

 2001, er der dog ikke krav om sele på bagudvendende plads, og  

 førerpladsen kan være forsynet med hoftesele med automatisk  

 retraktor eller dobbeltvirkende inertiretraktor.
(3) Personbil M2 skal ved alle siddepladser  

 på fremad- og bagudvendende sæder, med undtagelse af  

 klapsæder, være forsynet med seleforankringer, der opfylder de  

 konstruktive bestemmelser i a) ECE-regulativ nr. 14-04 eller b) Rådets direktiv nr. 76/115/EØF, som  

 ændret ved direktiv nr. 96/38/EF.
 Originalmonteret seleforankring kan dog være  

 udført i overensstemmelse med amerikansk standard FMVSS 210.
 Personbil M2 med en tilladt totalvægt  

 på ikke over 3.500 kg, som registreres første gang inden 1.  

 oktober 2001, kan dog udføres uden seleforankring ved  

 bagsædeplads, og seleforankringer kan alternativt opfylde  

 bestemmelserne i enten ECE-regulativ nr. 14-03 eller Rådets direktiv  

 nr. 76/115/EØF, som ændret ved direktiv nr.  

 90/629/EØF.
 Seleforankringer til sæder, som er specielt  

 konstrueret til personer med handicap, skal dog alene opfylde bestemmelsen i  

 pkt. 10.02.001 (6).
(4) Bestemmelserne i pkt. (1), (2) og (3) gælder ikke  

 for personbil M2, hvor det tilladte antal ståpladser  

 udgør 20% eller mere af det højst tilladte passagerantal, og  

 som alene godkendes til rutekørsel.
10.02.023 PERSONBIL M3 (1) For personbil M3 gælder bestemmelser i  

 pkt. 10.02.022 om personbil M2 med en tilladt totalvægt  

 på over 3.500 kg.
(2) Bestemmelserne i pkt. 10.02.022 (2) og (3) gælder  

 ikke for personbil M3 i to etager, hvor det tilladte antal  

 ståpladser udgør 20% eller mere af det højst tilladte  

 passagerantal på nederste etage, og som alene godkendes til  

 rutekørsel.
10.02.364 CAMPINGBIL (1) Bestemmelserne i pkt. 10.02.021, 10.02.022 og 10.02.023 om  

 sikkerhedsseler og om sikkerhedsselers forankringer gælder kun for  

 siddepladser, der er beregnet til normal brug under kørsel.
På bagsædeplads er hoftesele  

 tilstrækkelig.
Retraktor kan undlades.
 Seleforankringer til bagudvendende sæder skal alene  

 opfylde bestemmelsen i pkt. 10.02.001 (6).
