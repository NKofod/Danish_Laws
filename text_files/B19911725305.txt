 I medfør af § 73 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Ministeriet for Offentlige Arbejders bekendtgørelse  

 vedrørende luftfartscertifikater, seneste udgave.
 1.2 BL 6-70, Bestemmelser om flyveledercertifikat, seneste udgave.
 1.3 BL 6-94, Bestemmelser om teoretisk uddannelse til  

 flyveledercertifikat, seneste udgave.
2. Anvendelsesområde Denne BL fastsætter bestemmelser for a. godkendelse af lufttrafiktjenesteenheder til praktisk uddannelse i  

 flyvekontrol-, flyveinformations- og alarmeringstjeneste, b. godkendelse af chefinstruktører ved sådanne lufttrafiktjenesteenheder, c. lufttrafiktjenesteenhedens og chefinstruktørens ansvar, d. praktisk uddannelse for udstedelse af flyveledercertifikat, jf.
BL  

 6-70, for 1. tårnkontroltjeneste med/uden anvendelse af radar, 2. indflyvningskontroltjeneste med/uden anvendelse af  

 radar 3. områdekontroltjenste med/uden anvendelse af radar.
3. Godkendelse af lufttrafiktjenesteenheder 3.1 En lufttrafiktjenesteenhed, der er omfattet af denne BL, skal være  

 godkendt af Statens Luftfartsvæsen til praktisk uddannelse i den pågældende  

 kategori af flyvekontroltjeneste.
 3.2 Ansøgning om godkendelse af en lufttrafiktjenesteenhed til praktisk  

 uddannelse skal være vedlagt oplysninger om følgende:
a.
Lufttrafiktjenesteenhedens navn og adresse, samt hvem der er økonomisk  

 ansvarlig for enheden.
Er denne et aktieselskab eller anpartsselskab, skal  

 udskrift fra Aktieselskabsregistret vedlægges.
Drives enheden i anden  

 selskabsform eller i form af et sameje, skal dokumentation herfor vedlægges.
b.
Chefinstruktørens navn.
c.
Undervisningsudstyr.
d.
Uddannelsesprogrammer og detaljerede lektionsplaner, som beskriver,  

 hvorledes de uddannelser, som enheden søger tilladelse til at udføre, agtes  

 gennemført.
 3.3 Godkendelsen gives for en eller flere af de praktiske uddannelser, der  

 er krævet af Statens Luftfartsvæsen for at opnå flyveledercertifikat.
 3.4 En godkendelse gives uden tidsbegrænsning.
 3.5 En godkendelse til praktisk uddannelse i flyvekontrol-,  

 flyveinformations- og alarmeringstjeneste bortfalder, hvis  

 lufttrafiktjenesteenheden ikke længere har ansat en chefinstruktør, der er  

 godkendt af Statens Luftfartsvæsen.
4. Godkendelse af chefinstruktører 4.1 Den praktiske uddannelse ved en lufttrafiktjenesteenhed skal ledes af  

 en chefinstruktør, der er godkendt af Statens Luftfartsvæsen.
4.2 En godkendelse som chefinstruktør til praktisk uddannelse er betinget  

 af, a. at ansøgeren er indehaver af et gyldigt certifikat, der giver ret til  

 at udøve tjeneste ved den pågældende enhed, b. at ansøgeren i mindst 5 år har beskæftiget sig med udøvelse af den  

 pågældende kategori af flyvekontroltjeneste i Statens Luftfartsvæsen eller i  

 en anden offentlig myndighed eller i et privat foretagende, der har  

 tilladelse til at drive lufttrafiktjeneste, c. at ansøgeren er heltidsansat af den, der har tilladelse til at drive  

 lufttrafiktjeneste, og d. at ansøgeren af Statens Luftfartsvæsen anses for egnet til at varetage  

 hvervet.
4.3 En godkendelse som chefinstruktør vil blive tilbagekaldt, a. når lufttrafiktjenesteenheden eller chefinstruktøren selv anmoder  

 herom, b. når chefinstruktøren ikke længere opfylder de krav, der er nævnt under  

 pkt. 4.2, c. hvis chefinstruktøren groft eller gentagne gange tilsidesætter sine  

 pligter efter denne BL, eller d. hvis retten til at udøve virksomheden som chefinstruktør frakendes i  

 medfør af straffelovens § 79.
 4.4 En godkendelse som chefinstruktør bortfalder, hvis Statens  

 Luftfartsvæsen tilbagekalder vedkommende lufttrafiktjenesteenheds godkendelse  

 som uddannelsessted.
5. Ansvar 5.1 En lufttrafiktjenesteenhed, der er omfattet af denne BL, skal sikre a. at enheden råder over lokaler, der er anvendelige til briefing,  

 debriefing og administration af den praktiske uddannelse, b. at enheden råder over udstyr, der er anvendeligt for den pågældende  

 form for uddannelse, c. at uddannelsesprogrammer udarbejdes, ajourføres og indsendes til  

 Statens Luftfartsvæsen, d. at de regler, der eventuelt er fastsat af andre myndigheder i  

 forbindelse med undervisningen, er opfyldt, e. at der for hver elev foreligger dokumentation for den uddannelse,  

 eleven har gennemgået ved lufttrafiktjenesteenheden, samt for de resultater,  

 der er opnået herunder, f. at dokumentationen opbevares af lufttrafiktjenesteenheden i mindst 24  

 måneder efter uddannelsens afslutning, og g. at Statens Luftfartsvæsen omgående underrettes, hvis forudsætningerne  

 for lufttrafiktjenesteenhedens godkendelse ikke længere er til stede, eller  

 hvis der sker væsentlige ændringer i lufttrafiktjenesteenhedens ejerforhold.
5.2 En chefinstruktør, der er omfattet af denne BL, skal sikre a. at undervisningen udøves af behørigt certificerede og kvalificerede  

 instruktører, b. at instruktørerne til enhver tid er orienteret om uddannelsesplaner og  

 -programmer, elevens standpunkt og videre uddannelsesforløb, samt at der  

 foregår en standardisering af instruktørernes virksomhed, c. at undervisningen tilrettelægges således, at eleven får maksimalt  

 udbytte af denne, d. at undervisningens indhold og omfang i øvrigt er i overensstemmelse med  

 de godkendte uddannelsesplaner og de bestemmelser, der er fastsat af Statens  

 Luftfartsvæsen for den pågældende uddannelse, og e. at der udstedes bevis for, at aspiranten har gennemgået den praktiske  

 uddannelse med tilfredsstillende resultat ved den pågældende  

 lufttrafiktjenesteenhed.
6. Praktisk uddannelse 6.1 For at kunne deltage i den praktiske uddannelse til  

 flyveledercertifikat skal den til svarende teoretiske prøve være bestået, jf.  

 BL 6-94.
 6.2 Den praktiske uddannelse skal omfatte de emner, der er nævnt i afsnit  

 7, og skal gennemføres som praktisk indøvning på flyvelederposition,  

 eventuelt kombineret med klasseundervisning.
 6.3 Forud for hver lektion skal instruktøren give aspiranten en briefing  

 om lektionens teoretiske og praktiske aspekter.
 6.4 Efter hver lektion skal instruktøren give aspiranten en debriefing.
 6.5 Efter hver lektion, som aspiranten har gennemført, føres en daglig  

 log, som skal indeholde oplysning om position og tidsrum, samt bemærkninger  

 om indøvningens forløb.
 6.6 Daglig log underskrives af aspiranten og den pågældende instruktør.
7. Uddannelsesplan 7.1 Den praktiske uddannelse skal mindst omfatte følgende emner:
7.1.1 Dokumenter a.
Tjenesteforskrift.
b.
ATS-bestemmelser.
c.
Særlige bestemmelser, aftaler, kutyme.
d.
Alarmeringsplan.
e.
Checklister.
f.
Driftshåndbøger.
7.1.2 Geografi a.
Lokalgeografi.
b.
Områdegeografi.
7.1.3 Udstyr a.
Betjening af udstyr.
b.
Operationelle begrænsninger.
c.
Nødudstyr.
d.
Fejlmelding af udstyr.
7.1.4 Tårnkontroltjeneste med/uden radar a.
Flyvekontroltjeneste for flyvepladstrafik.
b.
Luftfartøjer, der gennemflyver ansvarsområdet.
c.
Flyveinformations- og alarmeringstjeneste.
7.1.5 Indflyvningskontroltjeneste med/u-den radar a.
Flyvekontroltjeneste for ankommende og afgående kontrollerede  

 flyvninger.
b.
Luftfartøjer, der gennemflyver ansvarsområdet.
c.
Flyveinformations- og alarmeringstjeneste.
7.1.6 Områdekontroltjeneste med/uden radar a.
Flyvekontroltjeneste for kontrollerede flyvninger inden for  

 kontrolområder.
b.
Flyveinformations- og alarmeringstjeneste.
 7.2 Aspiranten skal efter endt praktisk uddannelse være i stand til på en  

 sikker, smidig og hensigtsmæssig måde og ved anvendelse af det udstyr, som  

 certifikatet giver rettighed til, at udøve den pågældende kategori af  

 flyvekontroltjeneste ved den pågældende lufttrafiktjenesteenhed i  

 overensstemmelse med de bestemmelser, som Statens Luftfartsvæsen har fastsat  

 herfor.
8. Bedømmelse 8.1 Bedømmelse af aspiranten foregår som en daglig vurdering suppleret med  

 standpunktsrapporter for hver væsentlig del af et uddannelsesforløb.  

 Bedømmelsen skal slutte med en endelig standpunktsrapport, der skal indeholde  

 en vurdering af, om aspiranten har opnået de fornødne færdigheder.
 8.2 Bevis for, at aspiranten har afsluttet den praktiske uddannelse med et  

 tilfredsstillende resultat, udstedes og underskrives af chefinstruktøren ved  

 den lufttrafiktjenesteenhed, hvor uddannelsen har fundet sted.
 8.2.1 Beviset skal indeholde oplysning om, hvornår den praktiske  

 uddannelse er afsluttet, samt om de resultater, der er opnået.
9. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
10. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
11. Straf 11.1 Overtrædelse af bestemmelserne i pkt. 3.1 og afsnit 5 straffes med  

 bøde.
 11.2 Er overtrædelsen begået af et aktieselskab, andelsselskab eller  

 lignende, kan der i medfør af luftfartslovens § 149, stk. 13, pålægges  

 selskabet som sådant bødeansvar.
12. Ikrafttræden Denne BL træder i kraft den 1. maj 1991.
