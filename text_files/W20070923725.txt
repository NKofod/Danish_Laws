Landsskatteretskendelse vedr.
Modregning i børnefamilieydelse  

 - dagsinstitutionsbetaling Klagen skyldes modregning i  

 børnefamilieydelse for en restance vedrørende daginstitutionsbetaling.
Landsskatterettens  

 afgørelse Landsskatteretten stadfæster  

 skattecentrets afgørelse.
Sagens oplysninger X  

 Kommune foretog den 14. oktober 2005 modregning i klagerens krav på  

 børnefamilieydelse til delvis dækning af en restance vedrørende betaling for  

 daginstitution.
Der blev modregnet for 1.198 kr.
Beløbet svarer til 50 % af  

 børnefamilieydelsen.
Klagerens  

 månedlige indtægter udgør i alt 11.400 kr.
Indtægten består af  

 ledighedsydelse  

 på 9.300 kr. og boligsikring på 2.100 kr.
De  

 månedlige udgifter udgør i alt 9.678 kr.
Udgifterne består af husleje 6.200  

 kr., banklån 1.500 kr., afdrag til kommune 500 kr.
A 500 kr., B 150 kr.,  

 forsikring 420 kr., C 88 kr.,  

 kabel-TV  

 120 kr., D 200 kr.
 Klageren  

 har desuden en bankgæld på 2.300 kr.
Skattecentrets afgørelse Der  

 er foretaget modregning i 50 % af klagerens krav på børnefamilieydelse for et  

 krav vedrørende daginstitutionsbetaling for 2005. Modregningen er sket med  

 hjemmel  

 i børnefamilieydelseslovens § 11, stk. 2, hvoraf det fremgår, at op til  

 halvdelen af ydelsen kan modregnes i eventuelle restancer vedrørende betaling  

 for dag- og klubtilbud, jf. §§ 15 og 22 i lov om social service, samt  

 skolefritidsordning,  

 jf. § 50 i lov om folkeskolen.
Modregning  

 kan ske uden en forudgående konkret vurdering af skyldnerens økonomi.
Det har  

 derfor været unødvendigt at indhente oplysninger om skyldnerens budget.
 Der  

 foreligger ikke oplysninger om ganske særlige forhold, der taler imod  

 modregningen.
Klagerens påstand og  

 argumenter Klageren  

 har fremsat påstand om modregning i børnefamilieydelsen ophæves, således at  

 beløbet udbetales til hende.
 Klageren  

 har herved henvist til et udarbejdet budget, hvoraf ovennævnte indtægter og  

 udgifter fremgår.
Landsskatterettens  

 bemærkninger og begrundelse Det fremgår af § 11, stk. 2,  

 lovbekendtgørelse nr. 846 af 4. september 2000 med senere ændringer, at der i  

 op til halvdelen af børnefamilieydelsen kan modregnes eventuelle restancer  

 vedrørende betaling for dag- og klubtilbud, jf. §§ 15 og 22 i lov om social  

 service, samt skolefritidsordning, jf. § 50, stk. 2, i lov om folkeskolen.  

 Det  

 fremgår endvidere, at ydelsen i øvrigt ikke kan anvendes til modregning af  

 eventuelle offentlige krav.
 Det fremgår ikke af  

 lovbestemmelsen eller af dens forarbejder, at modregning i  

 børnefamilieydelsen  

 er betinget af en forudgående vurdering af husstandens økonomiske forhold.
 Kommunen har således været  

 berettiget til at foretage modregning i børnefamilieydelsen som sket.
 Landsskatteretten stadfæster  

 derfor afgørelsen.
