 Bekendtgørelse om  

 arbejdsmarkedsuddannelsernes indhold og  

 opbygning m.v.
 I medfør af §§ 2 stk. 2, 8 stk. 3, 9 stk. 4, 11  

 stk. 4, 12 stk. 2, 12 stk. 3, 13, 14 stk. 2, 15, 24, 35  

 og 45 i lov nr. 399 af 31. maj 2000 om arbejdsmarkedsuddannelser, som  

 ændret ved lov nr. 1251 af 20. december 2000 samt § 2, stk. 2  

 i lov nr. 403 af 31. maj 2000 om bestyrelse for Arbejdsmarkedets  

 UddannelsesFinansiering og efteruddannelsesudvalg, fastsættes:
Afsnit I Uddannelsernes formål Kapitel 1 Kompetencegivende uddannelse, sammenhængende  

 uddannelsesforløb og individuel kompetenceafklaring efter lovens  

 § 3, nr. 1-3 § 1. Arbejdsmarkedsuddannelserne har til  

 formål 1)	at udbygge, vedligeholde, og forbedre de erhvervsmæssige  

 kvalifikationer hos deltagerne i overensstemmelse med arbejdsmarkedets,  

 virksomhedernes og den enkeltes behov, den enkeltes erhvervs- og  

 uddannelsesmæssige forudsætninger og i takt med den teknologiske  

 og samfundsmæssige udvikling, 2)	at afhjælpe omstillings- og tilpasningsproblemer på  

 arbejdsmarkedet på kortere sigt, og 3)	at medvirke til et samlet kvalifikationsløft på  

 arbejdsmarkedet på længere sigt, således at bl.a. ikke  

 faglærtes muligheder for at opnå formel kompetence på  

 erhvervsuddannelsesniveau styrkes.
 Stk. 2. Arbejdsmarkedsuddannelserne gennemføres som  

 erhvervsrettet voksen- og efteruddannelse.
 § 2. Den individuelle kompetenceafklaring har  

 herudover til formål at afklare den enkelte deltagers faglige og almene  

 kvalifikationer med henblik på uddannelse inden for de  

 kompetencegivende arbejdsmarkedsuddannelser og sammenhængende  

 uddannelsesforløb efter lovens § 3, nr. 1 og 2, eller  

 voksenerhvervsuddannelse.
 Stk. 2. Herudover har individuel kompetenceafklaring til  

 formål at forberede til arbejdsmarkedsuddannelse.
Afsnit II Uddannelsernes indhold, opbygning og varighed Kapitel 2 Kompetencegivende uddannelse efter lovens § 3, nr.  

 1 § 3. Kompetencegivende uddannelse er 1)	erhvervsrettet faglig arbejdsmarkedsuddannelse, og 2)	alment-faglig arbejdsmarkedsuddannelse.
 Stk. 2. Uddannelsen kan dække et eller flere faglige  

 områder.
 Stk. 3. Uddannelse efter stk. 1 kan give formel  

 kompetence, jf. lov om bestyrelse for Arbejdsmarkedets  

 UddannelsesFinansiering og efteruddannelsesudvalg, når uddannelsen, jf.  

 Undervisningsministeriets regler herom, giver merit til en erhvervsuddannelse  

 eller uddannelse sidestillet hermed.
 Stk. 4. Øvrige uddannelser giver anerkendt  

 kompetence.
 § 4. Målgruppen for uddannelsen er  

 primært beskæftigede, men ledige kan deltage.
 § 5. Mål og rammer for den enkelte faglige  

 eller alment-faglige arbejdsmarkedsuddannelse fastsættes i en  

 uddannelsesplan på baggrund af et arbejdsmarkedspolitisk bestemt  

 behov.
 Stk. 2. Uddannelsesplanen godkendes af direktøren for  

 Arbejdsmarkedsstyrelsen efter udtalelse fra Uddannelsesrådet.
 Stk. 3. Uddannelsesplanen godkendes normalt for en periode op  

 til 5 år.
 § 6. Kompetencegivende faglig  

 arbejdsmarkedsuddannelse er erhvervsrettet uddannelse, som giver  

 selvstændig, landsdækkende kompetence inden for et eller flere  

 faglige områder.
 Stk. 2. Uddannelsen indgår normalt i en  

 uddannelsesstruktur.
 Stk. 3. Uddannelsen kan give merit til andre erhvervsrettede  

 uddannelser.
 Stk. 4. Kompetencegivende faglig arbejdsmarkedsuddannelse kan  

 indgå som specialefag eller som en del af et specialefag i en  

 erhvervsuddannelse efter lov om erhvervsuddannelse.
 § 7. I faglig arbejdsmarkedsuddannelse  

 indgår normalt praktisk og teoretisk undervisning.
 § 8. I faglig arbejdsmarkedsuddannelse på  

 grundlæggende niveau indgår normalt moduler fra alment-faglig  

 arbejdsmarkedsuddannelse, jf. § 9.
 § 9. Alment-faglig arbejdsmarkedsuddannelse er en  

 uddannelse, som alene kan gennemføres i tilknytning til faglig  

 arbejdsmarkedsuddannelse og som giver landsdækkende kompetence, jf. dog  

 § 19 stk. 2.
 Stk. 2. Uddannelsen indeholder emner, som forbedrer  

 deltagernes almene forudsætninger for at fungere i arbejdslivet,  

 herunder arbejdsmarkedsorienterede emner og grundlæggende kompetencer  

 som læsning, regning og informationsteknologi.
 Stk. 3. Alment-faglig arbejdsmarkedsuddannelse kan opbygges af  

 moduler, der kan anvendes fleksibelt.
 Stk. 4. Alment-faglig arbejdsmarkedsuddannelse  

 gennemføres indpasset i eller i kombination med faglig  

 arbejdsmarkedsuddannelse.
 Stk. 5. Direktøren for Arbejdsmarkedsstyrelsen kan  

 efter indhentet udtalelse fra Uddannelsesrådet fastsætte  

 nærmere administrative retningslinier for indpasning og omfang af  

 alment-faglig arbejdsmarkedsuddannelse.
 § 10. Kompetencegivende uddannelse er af kortere  

 varighed.
 Stk. 2. Ved kortere varighed forstås normalt fra 1 dag  

 til 6 uger.
Kapitel 3 Sammenhængende uddannelsesforløb efter  

 lovens § 3, nr. 2, herunder forløb for flygtninge og  

 indvandrere Generelle bestemmelser § 11. Sammenhængende  

 uddannelsesforløb er erhvervsrettet arbejdsmarkedsuddannelse og  

 omfatter ordinære og særligt tilrettelagte  

 uddannelsesforløb.
Uddannelsesforløbene godkendes centralt  

 (enten ordinære eller særligt tilrettelagte sammenhængende  

 uddannelsesforløb) eller decentralt (enten ordinære eller  

 særligt tilrettelagte sammenhængende  

 uddannelsesforløb).
 Stk. 2. Mål og rammer for det enkelte  

 sammenhængende uddannelsesforløb fastsættes i en  

 uddannelsesplan.
 § 12. Centrale, sammenhængende  

 uddannelsesforløb giver samlede erhvervsrettede kvalifikationer samt  

 selvstændig kompetence for hver af de kompetencegivende  

 arbejdsmarkedsuddannelser, der indgår i  

 uddannelsesforløbet.
 Stk. 2. Centrale sammenhængende uddannelsesforløb  

 kan give formel kompetence jf. lov om bestyrelse for Arbejdsmarkedets  

 UddannelsesFinansiering og efteruddannelsesudvalg, når uddannelsen, jf.  

 Undervisningsministeriets regler herom, giver merit til en erhvervsuddannelse  

 eller uddannelser sidestillet hermed.
 Stk. 3. Uddannelsesforløbene kan give merit til andre  

 uddannelser.
 Stk. 4. Centrale, sammenhængende  

 uddannelsesforløb godkendes af direktøren for  

 Arbejdsmarkedsstyrelsen efter udtalelse fra Uddannelsesrådet.
 § 13. Decentrale sammenhængende  

 uddannelsesforløb sammensættes og godkendes af  

 uddannelsesstedet.
 Stk. 2. De kompetencegivende arbejdsmarkedsuddannelser, der  

 indgår i uddannelsesforløbet, giver selvstændig  

 kompetence.
 Stk. 3. Udviklingsansvarlige efteruddannelsesudvalg og  

 Arbejdsmarkedsstyrelsen kan rekvirere relevante uddannelsesplaner hos  

 uddannelsesstederne.
Ordinære sammenhængende  

 uddannelsesforløb § 14. Målgruppen for ordinære  

 sammenhængende uddannelsesforløb er primært  

 beskæftigede, men ledige kan deltage.
Stk. 2. Ordinære sammenhængende  

 uddannelsesforløb kan sammensættes af, 1)	faglige arbejdsmarkedsuddannelser, 2)	alment-faglige arbejdsmarkedsuddannelser, og 3)	anden uddannelse, dog ikke med gennemførelse af  

 prøve.
 Stk. 3. I sammenhængende uddannelsesforløb  

 indgår mindst 2 faglige arbejdsmarkedsuddannelser.
Stk. 4. Anden uddannelse omfatter arbejdsmarkedsrelevante  

 delelementer fra 1)	kernefag og tilbudsfag fra almen voksenuddannelse i henhold til lov  

 om almen voksenuddannelse og 2)	hf-enkeltfag i henhold til lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v.
Stk. 5. I centrale, ordinære sammenhængende  

 uddannelsesforløb kan indgå delelementer fra  

 arbejdsmarkedsrelevant uddannelse, f.eks.
EUD-grundfag.
 Stk. 6. I det enkelte ordinære sammenhængende  

 forløb skal den samlede andel af faglig arbejdsmarkedsuddannelse  

 udgøre mindst 60 pct. af varigheden af forløbet og den samlede  

 andel af uddannelse efter stk. 2, nr. 2 og 3 og stk. 5 kan normalt  

 i alt højst udgøre 6 uger af forløbet.
 Stk. 7. Uddannelsesforløbet har normalt en varighed fra  

 6 til 36 uger.
Særligt tilrettelagte sammenhængende  

 uddannelsesforløb § 15. Målgruppen for særligt  

 tilrettelagte sammenhængende uddannelsesforløb er primært  

 ledige, men beskæftigede kan deltage.
Stk. 2. Særligt tilrettelagte sammenhængende  

 uddannelsesforløb kan sammensættes af 1)	faglige arbejdsmarkedsuddannelser, 2)	alment-faglige arbejdsmarkedsuddannelser, 3)	anden uddannelse, dog ikke med gennemførelse af prøve,  

 og 4)	uddannelsespraktik, jf. § 17.
 Stk. 3. I særligt tilrettelagte sammenhængende  

 uddannelsesforløb indgår mindst 2 faglige  

 arbejdsmarkedsuddannelser.
 Stk. 4. I særligt tilrettelagte sammenhængende  

 uddannelsesforløb kan uddannelsesstedet under hensyn til  

 målgruppens forudsætninger og behov forlænge varigheden af  

 de faglige arbejdsmarkedsuddannelser, der indgår i forløbet, med  

 indtil 25 pct.
Stk. 5. Anden uddannelse omfatter arbejdsmarkedsrelevante  

 delelementer fra 1)	kernefag og tilbudsfag fra almen voksenuddannelse i henhold til lov  

 om almen voksenuddannelse, og 2)	hf-enkeltfag i henhold til lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v.
Stk. 6. I centrale særligt tilrettelagte  

 sammenhængende uddannelsesforløb kan indgå delelementer  

 fra arbejdsmarkedsrelevant uddannelse, f.eks.
EUD-grundfag.
Stk. 7. I det enkelte særligt tilrettelagte  

 sammenhængende forløb skal den samlede andel af faglig  

 arbejdsmarkedsuddannelse udgøre mindst 60 pct. af forløbets  

 varighed, dog eksklusiv uddannelsespraktik.
Den samlede andel af uddannelse  

 efter stk. 2, nr. 2 og 3 og stk. 6 kan normalt i alt højst  

 udgøre 10 uger af forløbet.
 Stk. 8. Uddannelsesforløbet har normalt en varighed  

 på mellem 6 uger og 1 år, jf. dog § 18, stk.1.
 § 16. Direktøren for  

 Arbejdsmarkedsstyrelsen kan efter indhentet udtalelse fra  

 Uddannelsesrådet fastsætte nærmere administrative  

 retningslinier for sammenhængende uddannelsesforløb.
 § 17. Uddannelsespraktik foregår i  

 virksomheder og har som mål at give deltagerne en praktisk  

 indføring i de arbejdsfunktioner, som knytter sig til  

 uddannelsesforløbet.
 Stk. 2. I et centralt, særligt tilrettelagt  

 sammenhængende uddannelsesforløb har uddannelsespraktikken  

 normalt en samlet varighed på op til 12 uger, og den enkelte  

 praktikperiode har normalt en varighed på op til 4 uger, jf. dog  

 § 18, stk. 2.
 Stk. 3. I et decentralt, særligt tilrettelagt  

 sammenhængende uddannelsesforløb har uddannelsespraktikken en  

 samlet varighed på maksimalt 5 uger, jf. dog § 18 stk. 2.
 Stk. 4. For beskæftigede er det en betingelse, at  

 uddannelsespraktikken foregår inden for et andet erhvervsområde  

 end det nuværende beskæftigelsesområde.
 Stk. 5. Direktøren for Arbejdsmarkedsstyrelsen kan  

 efter ansøgning fra et uddannelsessted og efter indhentet udtalelse  

 fra relevante efteruddannelsesudvalg godkende uddannelsespraktik med en  

 længere varighed end den i stk. 3 nævnte.
 Stk. 6. Direktøren for Arbejdsmarkedsstyrelsen kan  

 efter indhentet udtalelse fra Uddannelsesrådet fastsætte  

 nærmere administrative retningslinier for uddannelsespraktikken.
 § 18. Særligt tilrettelagte  

 sammenhængende uddannelsesforløb for unge ledige mellem 18 og 25  

 år har en varighed på 18 måneder.
Stk. 2. Der kan i uddannelsesforløbet indgå  

 uddannelsespraktik.
Det enkelte praktikforløb har en varighed på  

 maksimalt 3 måneder, og den samlede uddannelsespraktik kan højst  

 udgøre 6 måneder.
Uddannelsesforløb for flygtninge og  

 indvandrere § 19. Særligt udviklede og tilrettelagte  

 sammenhængende uddannelsesforløb for flygtninge og indvandrere  

 har til formål at give beskæftigede og ledige deltagere mulighed  

 for at tilegne sig faglige, almene og kulturelle kvalifikationer samt  

 dansksproglige færdigheder, der kan styrke deres beskæftigelses-  

 og uddannelsesmuligheder og dermed bidrage til deres integrationsmuligheder i  

 samfundet.
Stk. 2. Særligt tilrettelagte sammenhængende  

 uddannelsesforløb for flygtninge og indvandrere kan sammensættes  

 af 1)	faglige arbejdsmarkedsuddannelser, 2)	alment-faglige arbejdsmarkedsuddannelser, 3)	særlige arbejdsmarkedsuddannelser med betydning for  

 flygtninges og indvandreres tilknytning til arbejdsmarkedet, f.eks.  

 danskundervisning, 4)	anden uddannelse, dog ikke med gennemførelse af prøve,  

 og 5)	uddannelsespraktik.
Stk. 3. Anden uddannelse omfatter arbejdsmarkedsrelevante  

 delelementer fra 1)	kernefag og tilbudsfag fra almen voksenuddannelse i henhold til lov  

 om almen voksenuddannelse, og 2)	hf-enkeltfag i henhold til lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v.
Stk. 4. I centrale særligt tilrettelagte  

 sammenhængende uddannelsesforløb kan indgå delelementer  

 fra arbejdsmarkedsrelevant uddannelse, f.eks.
EUD-grundfag.
 Stk. 5. I det enkelte særligt tilrettelagte  

 sammenhængende uddannelsesforløb for flygtninge og indvandrere  

 kan uddannelsesstedet under hensyn til målgruppens forudsætninger  

 og behov forlænge varigheden af de faglige arbejdsmarkedsuddannelser,  

 der indgår i forløbet, med indtil 25 pct.
 Stk. 6. I det enkelte sammenhængende forløb skal  

 den samlede andel af faglig arbejdsmarkedsuddannelse og de særlige  

 arbejdsmarkedsuddannelser tilsammen udgøre mindst 60 pct. af  

 varigheden af forløbet, dog fraregnet uddannelsespraktik.
 Stk. 7. Uddannelsesforløb for flygtninge og indvandrere  

 kan have en varighed på op til 18 måneder.
 Stk. 8. Uddannelsespraktik foregår i virksomheder og har  

 som mål at give deltagerne en praktisk indføring i de  

 arbejdsfunktioner, som knytter sig til uddannelsesforløbet.
 Stk. 9. I et centralt, særligt tilrettelagt  

 sammenhængende uddannelsesforløb for flygtninge og indvandrere  

 har uddannelsespraktikken normalt en samlet varighed på op til 12 uger,  

 og den enkelte praktikperiode har normalt en varighed på op til 4  

 uger.
 Stk. 10. I et decentralt, særligt tilrettelagt  

 sammenhængende uddannelsesforløb for flygtninge og indvandrere  

 har uddannelsespraktikken en samlet varighed på maksimalt 5 uger.
 Stk. 11. Direktøren for Arbejdsmarkedsstyrelsen kan  

 efter ansøgning fra et uddannelsessted og efter indhentet udtalelse  

 fra relevante efteruddannelsesudvalg godkende uddannelsespraktik med en  

 længere varighed end den i stk. 10 nævnte.
 § 20. Direktøren for  

 Arbejdsmarkedsstyrelsen kan efter indhentet udtalelse fra  

 Uddannelsesrådet fastsætte nærmere administrative  

 retningslinier for uddannelse af flygtninge og indvandrere.
Kapitel 4 Individuel kompetenceafklaring efter lovens § 3,  

 nr. 3 § 21. Individuel kompetenceafklaring har som  

 mål at afklare den enkelte deltagers forudsætninger og behov for  

 fortsat uddannelse samt forberede til arbejdsmarkedsuddannelse.
 Stk. 2. Målgruppen for individuel kompetenceafklaring er  

 ledige og beskæftigede.
 Stk. 3. Individuel kompetenceafklaring kan  

 tilrettelægges individuelt og for hold.
Stk. 4. Individuel kompetenceafklaring sker i forhold til et  

 eller flere allerede valgte uddannelsesområder og kan  

 indeholde 1)	studie- og uddannelsesvejledning, 2)	praktisk afprøvning af faglige kompetencer i  

 værksteder, 3)	afprøvning af almene færdigheder, og 4)	uddannelsesforberedelse til de faglige  

 arbejdsmarkedsuddannelser.
Stk. 5. Til individuel kompetenceafklaring kan udvikles  

 særlige indholdsbeskrivelser inden for specifikke faglige  

 områder.
Efteruddannelsesudvalgene medvirker ved udvikling heraf.
 Stk. 6. Individuel kompetenceafklaring tilrettelægges og  

 gennemføres af uddannelsesstedet.
 § 22. Individuel kompetenceafklaring har normalt  

 en varighed på 1 dag til 3 uger afhængig af de enkelte deltageres  

 forudsætninger og behov.
 § 23. Direktøren for  

 Arbejdsmarkedsstyrelsen kan efter indhentet udtalelse fra  

 Uddannelsesrådet fastsætte nærmere administrative  

 retningslinier for individuel kompetenceafklaring.
Afsnit III Udvikling, godkendelse og beskrivelse af  

 uddannelsesplaner Kapitel 5 Kompetencegivende uddannelse efter lovens § 3, nr.  

 1 og sammenhængende uddannelsesforløb efter lovens § 3, nr.  

 2, herunder for flygtninge og indvandrere § 24. Faglig arbejdsmarkedsuddannelse udvikles  

 normalt af efteruddannelsesudvalgene inden for deres respektive faglige  

 områder.
 Stk. 2. Centrale, ordinære sammenhængende  

 uddannelsesforløb udvikles normalt af efteruddannelsesudvalgene inden  

 for deres respektive faglige områder.
 Stk. 3. Alment-faglig arbejdsmarkedsuddannelse og  

 særlige arbejdsmarkedsuddannelser udvikles af direktøren for  

 Arbejdsmarkedsstyrelsen eller et efteruddannelsesudvalg.
 Stk. 4. Centrale, særligt tilrettelagte  

 sammenhængende uddannelsesforløb udvikles af et  

 efteruddannelsesudvalg eller direktøren for  

 Arbejdsmarkedsstyrelsen.
Stk. 5. De i stk. 1-4 nævnte uddannelser og  

 uddannelsesforløb godkendes af direktøren for  

 Arbejdsmarkedsstyrelsen efter udtalelse fra Uddannelsesrådet.
Det er en  

 betingelse for godkendelse af uddannelsesplaner, at efteruddannelsesudvalgene  

 senest samtidig med ansøgning om godkendelse, indberetter planen til  

 et centralt informationssystem for arbejdsmarkedsuddannelser m.v.
 § 25. Udvikling af uddannelser skal  

 imødekomme uddannelsesbehov på arbejdsmarkedet, herunder faglige  

 områder med en lille målgruppe.
 Stk. 2. Uddannelserne skal udvikles under hensyn til kvalitet,  

 pædagogik og ressourcer samt arbejdsmarkedsuddannelsernes  

 målgruppe, herunder især læse- og regnesvage deltagere.
 Stk. 3. Det skal ved efteruddannelsesudvalgenes koordinering  

 sikres, at der ikke udvikles uddannelser, der allerede er udviklet eller er  

 under udvikling.
 Stk. 4. Kompetencegivende uddannelse, sammenhængende  

 uddannelsesforløb og individuel kompetenceafklaring udvikles normalt  

 til afholdelse som sammenhængende heltidsundervisning i dagtimerne.
 Stk. 5. Uddannelserne kan uanset bestemmelsen i stk. 4  

 udvikles til fjernundervisning.
 § 26. Direktøren for  

 Arbejdsmarkedsstyrelsen kan anmode et eller flere efteruddannelsesudvalg om  

 at udvikle en uddannelsesplan på bestemte faglige områder.
 Stk. 2. Direktøren for Arbejdsmarkedsstyrelsen kan  

 fastsætte en tidsfrist for udviklingen.
 Stk. 3. Såfremt en uddannelsesplan ikke udvikles som  

 fastsat efter stk. 1 og 2, kan direktøren for  

 Arbejdsmarkedsstyrelsen udvikle planen.
Beskrivelser § 27. Mål og rammer for kompetencegivende  

 uddannelse og sammenhængende uddannelsesforløb beskrives i  

 uddannelsesplaner.
 Stk. 2. Med udgangspunkt i uddannelsesplanen kan  

 uddannelsesstedet udarbejde en undervisningsplan.
§ 28. Uddannelsesplanen for en kompetencegivende  

 uddannelse og for et centralt sammenhængende uddannelsesforløb  

 beskriver uddannelsens mål og rammer og omfatter 1)	uddannelsens formål og mål, 2)	uddannelsens placering i en uddannelsesstruktur, 3)	deltagerforudsætninger og adgangskrav, 4)	uddannelsesbevis, 5)	rammer for uddannelsen, og 6)	kvalitetssikring.
 Stk. 2. Uddannelsesplaner, som udvikles til afholdelse uden  

 statstilskud, skal opfylde bestemmelserne i stk. 1.
§ 29. Uddannelsesplanen for et decentralt  

 sammenhængende uddannelsesforløb beskriver uddannelsens  

 mål og rammer og omfatter 1)	et samlet formål for uddannelsesforløbet, 2)	uddannelsesforløbets struktur, herunder hvilke uddannelser,  

 der indgår, og en begrundelse for sammensætningen, der tager  

 udgangspunkt i uddannelsernes formål, 3)	deltagerforudsætninger og adgangskrav, 4)	samlet deltagerbevis, 5)	rammer for uddannelsesforløbet, og 6)	kvalitetssikring af det samlede forløb.
 § 30. Direktøren for  

 Arbejdsmarkedsstyrelsen fastsætter efter udtalelse fra  

 Uddannelsesrådet nærmere administrative retningslinier for  

 udarbejdelse af uddannelsesplaner.
Afsnit IV Godkendelse af uddannelsessteder til at udbyde  

 arbejdsmarkedsuddannelse efter lovens § 3, nr. 1 om kompetencegivende  

 uddannelse, centrale sammenhængende uddannelsesforløb efter  

 lovens § 3 nr. 2 og individuel kompetenceafklaring efter lovens § 3  

 nr. 3 Kapitel 6 Godkendelse til udbud § 31. Det skal ved godkendelse til udbud af  

 uddannelser efter lovens § 3, nr. 1 og 2 sikres, at uddannelserne  

 udbydes og gennemføres i overensstemmelse med arbejdsmarkedets behov.  

 Godkendelserne skal herunder sikre udbud af uddannelser inden for faglige  

 områder med lille målgruppe og sikre tværfaglige  

 behov.
 § 32. Direktøren for  

 Arbejdsmarkedsstyrelsen kan godkende uddannelsessteder til at udbyde  

 godkendte kompetencegivende uddannelser efter lovens § 3, nr. 1 og  

 2.
Stk. 2. Ved uddannelsessted forstås en selvstændig  

 juridisk enhed med egen administration, som har åbent i dagtimerne.
Et  

 uddannelsessted har et fast tilknyttet lærerkorps og har opbygget et  

 fagligt lærer- og uddannelsesmiljø. Undervisningen  

 gennemføres i enten lejede eller ejede lokaler/bygninger, og  

 uddannelsesstedet har en leder, som forestår den daglige drift.
 Stk. 3. Uddannelsessteder er AMU-centre, erhvervsskoler og  

 andre uddannelsessteder, herunder private udbydere.
 § 33. Uddannelsessteder, der er godkendt efter  

 § 32 stk. 1, kan udbyde individuel kompetenceafklaring efter  

 § 21 og alment-faglige arbejdsmarkedsuddannelser efter § 9 under  

 forudsætning af, at uddannelsesstedet råder over de  

 fornødne lærerkvalifikationer, udstyr m.v., jf. § 34,  

 stk.1, nr. 1 og 2.
 Stk. 2. Direktøren for Arbejdsmarkedsstyrelsen kan  

 godkende uddannelsessteder, der er godkendt til mindst 3 uddannelser efter  

 § 32 stk. 1, til at udbyde særlige arbejdsmarkedsuddannelser  

 til flygtninge og indvandrere inden for det pågældende faglige  

 område under forudsætning af, at uddannelsesstedet råder  

 over de fornødne lærerkvalifikationer, udstyr m.v. og har  

 særligt kendskab til målgruppen.
Præmisser for godkendelse § 34. Ved godkendelse til udbud efter § 31  

 forudsættes, at uddannelsesstedet 1)	kan gennemføre uddannelsen i overensstemmelse med de  

 fastsatte mål og rammer, 2)	råder over de fornødne lærerkvalifikationer,  

 lokaler, udstyr m.v. med henblik på at sikre kvaliteten i  

 uddannelsen, 3)	har opbygget en selvstændig administration, som har  

 åbent i dagtimerne, som kan administrere arbejdsmarkedsuddannelser og  

 vejlede om reglerne for adgang, betalingsordninger, optagelse,  

 uddannelsesbeviser, sikkerhedsforskrifter, forsikringsforhold, kost og logi  

 m.v., og 4)	har opbygget et fagligt lærermiljø og et  

 uddannelsesmiljø for AMU-målgruppen.
 Stk. 2. For uddannelsessteder, som ikke er AMU-centre og  

 erhvervsskoler, er det tillige en forudsætning for at opnå  

 godkendelse til udbud første gang efter § 32, at  

 uddannelsesstedet i en periode på mindst 2 år har  

 gennemført mindst 3 forskellige kompetencegivende  

 arbejdsmarkedsuddannelser i et samarbejde med et godkendt  

 uddannelsessted.
 Stk. 3. Aktivitetsomfanget i stk. 2. vil bero på en  

 konkret vurdering afhængig af den enkelte type af uddannelse og  

 målgruppens størrelse.
Kapitel 7 Styringsprincipper § 35. Godkendelse efter § 32 gives i  

 forbindelse med uddannelsesplanens godkendelse, og godkendelsen til udbud har  

 samme varighed som uddannelsesplanen, jf. dog §§ 38 stk. 5, 49 og  

 50.
 Stk. 2. Hvis der konstateres et behov, som ikke kan  

 dækkes, kan antallet af godkendte uddannelsessteder øges i en  

 uddannelsesplans gyldighedsperiode.
§ 36. Godkendelse til udbud efter § 32 gives  

 til et eller flere uddannelsessteder inden for det skolesystem, som har  

 naturlig tilknytning til det faglige område.
Ved skolesystem  

 forstås grupper af uddannelsessteder, hvis uddannelsesvirksomhed er  

 reguleret ved lov f.eks. lov om arbejdsmarkedsuddannelsescentre og lov om  

 erhvervsskoler.
 Stk. 2. I særlige tilfælde kan uddannelses- eller  

 arbejdsmarkedspolitiske hensyn betinge, at der godkendes udbydere inden for  

 flere skolesystemer efter stk. 1. Ved særlige tilfælde  

 forstås f.eks. en bestemt uddannelses hidtidige tilhør på  

 f.eks. både AMU-centre og erhvervsskoler.
 § 37. Godkendelsen til at udbyde en konkret  

 uddannelse efter § 32 er geografisk fastlagt til et eller flere  

 amter.
 Stk. 2. Der godkendes én udbyder i det geografiske  

 dækningsområde, medmindre aktivitetsomfanget taler for flere  

 udbydere.
 § 38. Der skal altid godkendes mindst en til to  

 udbydere til en uddannelse.
 Stk. 2. Ved fastlæggelse af antal udbydere efter  

 stk. 1 lægges der vægt på, om det enkelte  

 uddannelsessted inden for det fastlagte geografiske område som minimum  

 kan gennemføre uddannelsen med 80 elevuger årligt eller  

 gennemføre uddannelsen 6 gange årligt, dog ikke som åbent  

 værksted.
 Stk. 3. Når uddannelsen gennemføres som  

 åbent værksted finder stk. 2 tilsvarende anvendelse på  

 de grupper af uddannelser, der afholdes i åbne værksteder.
 Stk. 4. Ved revision af en eksisterende uddannelse, der  

 ønskes godkendt for en ny periode, lægges den hidtil  

 gennemførte aktivitet på uddannelsen, f. eks. inden for de  

 seneste 12 måneder, til grund for fastlæggelsen af antal udbydere  

 efter stk. 2.
Stk. 5. Ved godkendelse af en ny uddannelse, hvor aktiviteten  

 ikke er kendt, indgår der en vurdering af det forventede behov for  

 uddannelsen sammenholdt med uddannelsesaktiviteten på sammenlignelige  

 uddannelser.
Der gives en godkendelse til udbud gældende i 16  

 måneder.
Ved fastlæggelse af antal udbydere skal der udvises  

 tilbageholdenhed, så minimumsaktiviteten efter stk. 2 kan  

 opfyldes.
Stk. 6. Inden udløbet af godkendelsen efter  

 stk. 5, fastlægges antallet af udbydere, primært på  

 grundlag af den gennemførte aktivitet.
Uddannelsessteder, som  

 opnår godkendelse igen, gives en ny godkendelse, som afløser  

 godkendelsen efter stk. 5.
 § 39. Godkendelse til udbud efter § 32 sker  

 efter indstilling fra det udviklingsansvarlige efteruddannelsesudvalg og  

 Uddannelsesrådet.
 § 40. Direktøren for  

 Arbejdsmarkedsstyrelsen kan uanset bestemmelserne i §§ 35-39 give  

 godkendelse til uddannelsessteder til at afprøve særlig  

 nyudvikling som forsøg.
§ 41. Ved godkendelse til udbud efter §§ 32  

 og 40 påser direktøren for Arbejdsmarkedsstyrelsen, at der ikke  

 gives godkendelse til udbud, hvis det pågældende uddannelsesbehov  

 allerede imødekommes på anden vis.
Uddannelsesrådet og  

 efteruddannelsesudvalg skal i deres indstillinger påse, at de  

 pågældende kvalifikationsbehov ikke allerede imødekommes  

 gennem eksisterende udbud.
Kapitel 8 Entreprenørordningen § 42. Uddannelsessteder i det geografiske  

 dækningsområde forudsættes at samarbejde om at dække  

 udbuddet af arbejdsmarkedsuddannelser.
Der samarbejdes om opståede  

 uddannelsesbehov, og der informeres og vejledes om uddannelsesudbuddet.
 § 43. Som led i samarbejdet kan et godkendt  

 uddannelsessted efter § 32 (hovedentreprenøren) ved aftale  

 overlade til et andet uddannelsessted uden godkendelse  

 (underentreprenøren) at gennemføre uddannelser på  

 hovedentreprenørens vegne og under dennes ansvar og opsyn.
 Stk. 2. Aftale om gennemførelse skal have baggrund i et  

 arbejdsmarkedspolitisk bestemt behov, og anvendelsen skal ligge inden for den  

 godkendte udbyders geografiske dækningsområde.
§ 44. Er underentreprenøren efter § 42  

 et uddannelsessted, som ikke er privat, underrettes direktøren for  

 Arbejdsmarkedsstyrelsen om aftalens indgåelse.
Direktøren for  

 Arbejdsmarkedsstyrelsen fastsætter nærmere administrative  

 retningslinier for form og indhold af denne underretning, herunder om  

 information til efteruddannelsesudvalgene.
Stk. 2. Er underentreprenøren efter § 42 en privat  

 udbyder, skal direktøren for Arbejdsmarkedsstyrelsen i hvert  

 tilfælde konkret godkende aftalen inden uddannelsen kan  

 gennemføres.
Direktøren for Arbejdsmarkedsstyrelsens  

 godkendelse er betinget af, at der er konstateret et arbejdsmarkedspolitisk  

 bestemt behov for at ændre udbuddet af den konkrete uddannelse.
 § 45. Direktøren for  

 Arbejdsmarkedsstyrelsen kan pålægge en godkendt udbyder efter  

 § 32 at indgå aftale efter §§ 43 og 44.
 Stk. 2. Direktøren for Arbejdsmarkedsstyrelsen kan  

 ophæve indgåede aftaler efter § 43 og § 44 stk. 1  

 med undtagelse af aftaler indgået med en privat udbyder, jf. § 44  

 stk. 2.
 Stk. 3. Såfremt en aftale ophæves, jf.  

 stk. 2, indhentes normalt en udtalelse fra det berørte  

 uddannelsessted.
 § 46. Bestemmelserne i §§ 42-45 gælder  

 ikke for virksomhedsforlagt uddannelse.
Sammenhængende forløb efter lovens  

 § 3, nr. 2 § 47. For at kunne udbyde centrale eller  

 decentrale sammenhængende uddannelsesforløb skal  

 uddannelsesstedet være godkendt til mindst 50 pct. af de faglige  

 uddannelser, der indgår i forløbet.
 Stk. 2. I forløb for flygtninge og indvandrere skal  

 uddannelsesstedet være godkendt til mindst 50 pct. af de faglige  

 uddannelser plus de særlige arbejdsmarkedsuddannelser, der  

 indgår.
 Stk. 3. De faglige uddannelser eller særlige  

 arbejdsmarkedsuddannelser i det sammenhængende forløb kan  

 gennemføres af en eller flere underentreprenører.
 Stk. 4. Til de uddannelser som hovedentreprenøren ikke  

 er godkendt til, skal underentreprenøren være godkendt.
Stk. 5. Det uddannelsessted, der udbyder et centralt eller  

 decentralt sammenhængende uddannelsesforløb har ansvaret for  

 kvaliteten af det samlede forløb.
Underentreprenøren har  

 ansvaret for kvaliteten af den uddannelse, som underentreprenøren  

 gennemfører.
Kapitel 9 Påbud, tilbagekaldelse, suspension og tilsyn § 48. Direktøren for  

 Arbejdsmarkedsstyrelsen kan efter indhentet udtalelse fra  

 Uddannelsesrådet påbyde et AMU-center at udbyde uddannelser efter  

 lovens § 3, nr. 1 og 2.
 § 49. Hvis bevillingsmæssige forhold eller  

 uddannelses- og arbejdsmarkedspolitiske hensyn taler for en regulering, kan  

 direktøren for Arbejdsmarkedsstyrelsen efter indhentet udtalelse fra  

 Uddannelsesrådet tilbagekalde godkendelser efter §§ 32 og 40.
 § 50. Direktøren for  

 Arbejdsmarkedsstyrelsen kan med omgående virkning tilbagekalde eller  

 suspendere godkendelser efter §§ 32 og 40, hvis der er fare for  

 deltagernes sikkerhed eller forudsætningerne for godkendelsen groft  

 tilsidesættes.
 Stk. 2. Tilbagekaldelse eller suspension sker normalt efter  

 drøftelse med det udviklingsansvarlige efteruddannelsesudvalg.
 Stk. 3. Hvis kvaliteten ikke er tilfredsstillende, kan  

 direktøren for Arbejdsmarkedsstyrelsen efter drøftelse med det  

 udviklingsansvarlige efteruddannelsesudvalg med omgående virkning  

 suspendere godkendelser efter §§ 32 og 40 med henblik på at  

 undersøge forholdene nærmere.
 Stk. 4. Hvis adgangsregler, administrative forskrifter m.v.  

 ikke følges, kan direktøren for Arbejdsmarkedsstyrelsen med  

 omgående virkning suspendere godkendelser efter §§ 32 og 40. Som  

 led i suspensionen kan der indhentes en udtalelse fra det  

 udviklingsansvarlige efteruddannelsesudvalg.
 Stk. 5. Ved tilbagekaldelse eller suspension efter  

 stk. 1-4, indhentes der efterfølgende en indstilling fra  

 Uddannelsesrådet.
 Stk. 6. Direktøren for Arbejdsmarkedsstyrelsen kan  

 efter drøftelse med det udviklingsansvarlige efteruddannelsesudvalg og  

 efter indhentet udtalelse fra Uddannelsesrådet flytte en godkendelse  

 efter §§ 32 og 40 til et andet uddannelsessted, hvis  

 forudsætningerne for godkendelsen ikke er til stede.
 Stk. 7. I forbindelse med tilbagekaldelse, suspension og  

 flytning af godkendelser indhentes normalt en udtalelse fra det  

 berørte uddannelsessted.
 § 51. Det godkendte uddannelsessted skal straks  

 underrette direktøren for Arbejdsmarkedsstyrelsen, hvis  

 forudsætningerne for en godkendelse ikke længere er til  

 stede.
 Stk. 2. Efteruddannelsesudvalgene underretter  

 direktøren for Arbejdsmarkedsstyrelsen, hvis en godkendelse viser sig  

 at være uhensigtsmæssig.
 § 52. Direktøren for  

 Arbejdsmarkedsstyrelsen fører tilsyn, f.eks. ved anmeldt eller  

 uanmeldt besøg, med om uddannelsen gennemføres i  

 overensstemmelse med den godkendte uddannelsesplan.
 Stk. 2. I forbindelse med tilsynet kan direktøren for  

 Arbejdsmarkedsstyrelsen overvære dele af eller hele undervisningen.
 Stk. 3. Direktøren for Arbejdsmarkedsstyrelsen  

 påser om kvalitetskrav til uddannelsen opfyldes, om administrationen og  

 afregning for afholdte uddannelsesaktiviteter er i overensstemmelse med  

 gældende regler og forskrifter, om uddannelsesstedet indberetter udbud  

 og oplysninger om holdopfyldelse til et centralt informationssystem for  

 arbejdsmarkedsuddannelser m.v.
Afsnit V Vilkår for uddannelsernes afholdelse Kapitel 10 Kompetencegivende uddannelse, sammenhængende  

 uddannelsesforløb og individuel kompetenceafklaring efter lovens  

 § 3, nr. 1-3 Deltagerantal § 53. Uddannelsesstedet fastsætter  

 deltagerantallet på den enkelte uddannelse på baggrund af det  

 normerede deltagerantal for grupper af uddannelser ud fra en vurdering af  

 deltagerforudsætninger, kvalitet, sikkerhed, udstyr og fysiske rammer  

 for uddannelsens gennemførelse.
Varighed § 54. I uddannelsesplanen fastsættes en  

 vejledende maksimal varighed af uddannelsen.
 Stk. 2. Uddannelsesstedet kan afkorte uddannelsens varighed  

 for hele hold ud fra en vurdering af deltagernes forudsætninger og  

 således at det sikres, at uddannelsens mål nås.
 Stk. 3. Når uddannelsesstedet gennemfører  

 uddannelsen i åbent værksted kan uddannelsesstedet afkorte  

 uddannelsens varighed for den enkelte deltager, hvis dette fremgår af  

 uddannelsesplanen, og såfremt det sikres, at uddannelsens mål  

 nås.
Afholdelsesformer Heltidsundervisning, deltidsundervisning, opsplittet  

 undervisning, aften og weekend undervisning, natundervisning, åbent  

 værksted og fjernundervisning § 55. Ved sammenhængende heltidsundervisning  

 forstås undervisning, der gennemføres fortløbende med et  

 ugentlig maksimalt lektionstal på 37 og med et dagligt lektionstal fra  

 6 til 8.
 Stk. 2. Uddannelserne kan afholdes som sammenhængende  

 undervisning eller opsplittet undervisning i tidsrummet 06-22 på alle  

 ugens dage, dog med et maksimalt ugentligt lektionstal på 37 og et  

 maksimalt dagligt lektionstal på 8.
 § 56. Uddannelsesstedet kan i særlige  

 tilfælde afholde uddannelserne om natten mellem kl. 22 06. Ved  

 særlige tilfælde forstås f.eks. at deltagernes  

 sædvanlige arbejdstid er om natten.
 § 57. Uddannelsesstedet kan afholde flere  

 uddannelser samtidig i samme lokale (åbent værksted), medmindre  

 muligheden er fravalgt i uddannelsesplanen.
 § 58. Uddannelsesstedet kan afholde uddannelser  

 som fjernundervisning, medmindre det er fravalgt i uddannelsesplanen.
Virksomhedsforlagt undervisning § 59. Uddannelsesstedet kan afholde uddannelserne  

 som virksomhedsforlagt undervisning.
 Stk. 2. Ved virksomhedsforlagt undervisning skal  

 uddannelsesstedet sikre, at det nødvendige udstyr og materialer  

 stilles til rådighed.
 Stk. 3. Ved virksomhedsforlagt undervisning skal  

 uddannelsesstedet sikre, at de nødvendige teori- og  

 værkstedslokaler stilles til rådighed.
Lærerforbrug § 60. I uddannelsesplanen fastsættes et  

 vejledende lærerforbrug, som uddannelsesstedet kan fravige under  

 forudsætning af, at uddannelsens mål nås.
Udstyr og materialer § 61. Uddannelsesstedet skal stille det udstyr og  

 de materialer til rådighed der er nødvendige for at uddannelsens  

 mål nås og for en tilfredsstillende gennemførelse af  

 undervisningen.
Lokaler § 62. Uddannelsesstedet skal råde over de  

 teori- og værkstedslokaler, der er nødvendige for en  

 tilfredsstillende gennemførelse af undervisningen.
Kapitel 11 Kvalitetssikring § 63. Uddannelsernes kvalitet sikres ved at  

 efteruddannelsesudvalg og uddannelsessteder anvender fælles  

 kvalitetssikringsredskaber, der fastlægges af direktøren for  

 Arbejdsmarkedsstyrelsen efter indhentet udtalelse fra  

 Uddannelsesrådet.
§ 64. Uddannelsesstederne foretager en  

 løbende kvalitetsudvikling af uddannelsernes tilrettelæggelse og  

 undervisningen på baggrund af målinger af kvaliteten ved  

 hjælp af de fælles kvalitetssikringsredskaber.
Endvidere  

 foretager uddannelsesstederne de ændringer, som målinger af  

 kvaliteten ved hjælp af de fælles kvalitetssikringsredskaber  

 viser er nødvendige.
§ 65. Efteruddannelsesudvalg og uddannelsessteder  

 bidrager til at udvikle og forny de fælles  

 kvalitetssikringsredskaber § 66. Ved direktøren for  

 Arbejdsmarkedsstyrelsens behandling af tildeling, opretholdelse og fornyelse  

 af godkendelse til udbud, jf. § 32, lægges til grund om  

 uddannelsesstedet opfylder §§ 63- 64.
Kapitel 12 Lærerkvalifikationer og  

 lærerkvalificering § 67. Uddannelsesstedet har ansvaret for  

 lærernes kvalifikationer og har ansvaret for, at lærerne  

 gennemfører den nødvendige kvalificering.
 § 68. Lærere, der underviser på  

 arbejdsmarkedsuddannelser, skal som minimum have kvalifikationer som normalt  

 indenfor deres faglige område svarer til faglært niveau samt  

 herudover mindst 3 års relevant og aktuel erhvervserfaring.
 Stk. 2. Læreren skal have, eller senest 4 år efter  

 ansættelse have opnået, pædagogiske kvalifikationer  

 målrettet undervisning af voksne svarende til de kvalifikationer som  

 kan opnås ved gennemførelse af Voksenunderviseruddannelsen.
 § 69. I uddannelsesplanen kan der stilles  

 særlige krav til lærernes faglige kvalifikationer i forhold til  

 den enkelte uddannelsesplan, herunder evt. forslag til  

 kvalificeringsmuligheder i forhold til den enkelte uddannelsesplan.
 § 70. Direktøren for  

 Arbejdsmarkedsstyrelsen udvikler og afholder pædagogisk, almen og  

 tværgående læreruddannelse.
 Stk. 2. Efteruddannelsesudvalgene kan udvikle og afholde  

 faglig læreruddannelse.
 § 71. Læreruddannelsens formål er at  

 øge lærernes faglige og pædagogiske kvalifikationer i  

 forhold til de funktioner, der bredt betragtet er indeholdt i  

 lærerjobbet.
 Stk. 2. Læreruddannelse kan bl.a. afholdes som kurser,  

 konferencer, temamøder og seminarer, og efteruddannelsesudvalgene kan  

 købe enkeltpladser hos andre uddannelsesudbydere til  

 imødekommelse af specielle kvalificeringsbehov.
§ 72. Direktøren for  

 Arbejdsmarkedsstyrelsen kan efter indhentet udtalelse fra  

 Uddannelsesrådet fastsætte nærmere administrative  

 retningslinier for lærerkvalifikationer og for udvikling og  

 gennemførelse af lærerkvalificering § 73. Faglærerens arbejdsgiver betaler et  

 afmeldegebyr på 1.500 kr. såfremt faglæreren udebliver fra  

 uddannelsens første dag eller frameldes senere end en uge inden  

 uddannelsens første dag.
 Stk. 2. Afmeldegebyr opkræves af enten  

 efteruddannelsesudvalget eller direktøren for Arbejdsmarkedsstyrelsen  

 og skal betales senest 4 uger efter modtagelse af opkrævning.
 § 74. Reglerne om afmeldegebyr på  

 faglæreruddannelse omfatter faglæreres deltagelse i uddannelse  

 efter § 71, stk. 2.
Afsnit VI Optagelse, beviser og klage m.m.
Kapitel 13 Optagelse § 75. Uddannelsesstedet har frit optag af  

 deltagere til formelt kompetencegivende arbejdsmarkedsuddannelser efter  

 lovens § 3, nr. 1 og 2, samt individuel kompetenceafklaring efter lovens  

 § 3, nr. 3.
 Stk. 2. Til uddannelser, der giver anerkendt kompetence, kan  

 uddannelsesstedet optage deltagere indenfor de udmeldte økonomiske  

 rammer.
Stk. 3. I særlige tilfælde kan arbejdsministeren  

 fastsætte aktivitetsloft på enkeltuddannelser, der er formelt  

 kompetencegivende eller som giver anerkendt kompetence Stk. 4. Uddannelsesstedet kan ikke optage flere  

 ansøgere, end uddannelsesstedet har kapacitetsmæssig mulighed  

 for at give undervisning i overensstemmelse med uddannelsesplanernes  

 mål og rammer.
 Stk. 5. Uddannelsesstedet skal sikre, at optagelsen af  

 deltagere er i overensstemmelse med behovene på arbejdsmarkedet  

 på kortere og lidt længere sigt.
 Stk. 6. Uddannelsesstedet skal endvidere tage særligt  

 hensyn til muligheden for optagelse af deltagere på kompetencegivende  

 uddannelse med lille målgruppe.
 Stk. 7. Uddannelsesstedet skal tage særlige hensyn til  

 handicappedes muligheder for at deltage i arbejdsmarkedsuddannelse.
 Stk. 8. Direktøren for Arbejdsmarkedsstyrelsen kan  

 efter indhentet udtalelse fra Uddannelsesrådet fastsætte  

 nærmere administrative retningslinier om procedurer m.m. for  

 udarbejdelse af kapacitetsopgørelser og forventet aktivitetstal, samt  

 procedurer for sikring af optagelse af deltagere på uddannelser med en  

 lille målgruppe.
 § 76. Uddannelsesstedet forestår optagelse  

 af deltagere til uddannelser efter lovens § 3, nr. 1-3.
Stk. 2. For at kunne forestå optagelse skal  

 uddannelsesstedet 1)	være godkendt til at udbyde uddannelsen eller  

 gennemføre uddannelsen som underentreprenør, og 2)	overholde de fastsatte adgangskrav i lov om  

 arbejdsmarkedsuddannelser.
 § 77. En ansøger, som ikke kan optages  

 på en uddannelse, kan tilbydes optagelse på uddannelsesstedets  

 venteliste.
 Stk. 2. Uddannelsesstedet skal oplyse ansøgeren om,  

 hvor og hvornår uddannelsen i øvrigt udbydes.
 Stk. 3. Optagelse på venteliste betragtes ikke som  

 afslag på optagelse.
§ 78. Afslag på optagelse begrundes  

 skriftligt over for ansøgeren af uddannelsesstedet.
Afslaget  

 vedlægges en klagevejledning.
Kapitel 14 Beviser § 79. Uddannelsesstedet udsteder et  

 uddannelsesbevis, der beskriver de opnåede kvalifikationer.
 Stk.2. Til deltagere, der tilfredsstillende har gennemført  

 en kompetencegivende arbejdsmarkedsuddannelse efter lovens § 3, nr. 1,  

 udstedes et uddannelsesbevis.
 Stk. 3. Til deltagere, der tilfredsstillende har  

 gennemført et centralt sammenhængende uddannelsesforløb  

 udsteder uddannelsesstedet endvidere et samlet uddannelsesbevis.
 Stk. 4. Til deltagere, der gennemfører uddannelser, der  

 er fastlagt på baggrund af myndighedskrav, udstedes et certifikat.
 § 80. Til deltagere, der tilfredsstillende har  

 gennemført et decentralt, sammenhængende  

 uddannelsesforløb efter lovens § 3, nr. 2, udsteder  

 uddannelsesstedet endvidere et samlet deltagerbevis.
 Stk. 2. Til deltagere, der tilfredsstillende har  

 gennemført særlige arbejdsmarkedsuddannelser udsteder  

 uddannelsesstedet et deltagerbevis.
 § 81. Til deltagere, der tilfredsstillende har  

 gennemført individuel kompetenceafklaring efter lovens § 3, nr.  

 3, udsteder uddannelsesstedet et deltagerbevis.
 § 82. Direktøren for  

 Arbejdsmarkedsstyrelsen kan efter indhentet udtalelse fra  

 Uddannelsesrådet fastsætte nærmere administrative  

 retningslinier om krav til udformning af beviser.
Kapitel 15 Fravigelse af bekendtgørelsens regler § 83. Direktøren for  

 Arbejdsmarkedsstyrelsen kan efter indhentet udtalelse fra  

 Uddannelsesrådet tillade, at bekendtgørelsens bestemmelser  

 fraviges som led i forsøgs- og udviklingsaktiviteter.
Tilladelsen  

 gives for en begrænset tid på grundlag af en forsøgs- og  

 udviklingsplan.
 Stk. 2. Direktøren for Arbejdsmarkedsstyrelsen  

 forelægger resultaterne af gennemførte forsøgs- og  

 udviklingsaktiviteter for Uddannelsesrådet.
Kapitel 16 Klage Klage over optagelse § 84. Klage over afslag på optagelse kan af  

 den afgørelsen vedrører, indbringes for Arbejdsmarkedets  

 Ankenævn inden 4 uger efter, at klageren har fået meddelelse om  

 afgørelsen.
 Stk. 2. Ankenævnets afgørelse kan ikke indbringes  

 for anden administrativ myndighed.
Klage i øvrigt § 85. Klage over afgørelse, der er truffet  

 af et uddannelsessted, kan af den afgørelsen vedrører, inden 4  

 uger efter at afgørelsen er modtaget, indgives til uddannelsesstedet.  

 Hvis en klage ikke tages til følge, og klageren fastholder klagen,  

 videresender uddannelsesstedet klagen med en udtalelse til direktøren  

 for Arbejdsmarkedsstyrelsen.
 Stk. 2. Afgørelse efter stk. 1, kan ikke  

 indbringes for anden administrativ myndighed.
Klage over manglende godkendelse til udbud § 86. Klage over afslag på udbud af  

 arbejdsmarkedsuddannelser til private virksomheder og andre kursussteder end  

 AMU-centre og erhvervsskoler kan af den afgørelsen vedrører  

 indbringes for Ankenævnet inden 4 uger efter, at klageren har  

 fået meddelelse om afgørelsen.
 Stk. 2. Ankenævnets afgørelse kan ikke  

 indbringes for anden administrativ myndighed.
Kapitel 17 Overgang og ikrafttræden § 87. Denne bekendtgørelses regler for  

 godkendelse til udbud finder anvendelse på godkendelser, der gives  

 efter den 1. januar 2001.
 Stk. 2. AMU-centrenes og erhvervsskolernes godkendelse til  

 fortsat at udbyde de arbejdsmarkedsuddannelser, de er godkendt til at udbyde  

 ved lovens ikrafttræden, jf. lovens § 17, stk. 1,  

 udløber samtidig med den pågældende uddannelsesplans  

 gyldighedsperiode, dog senest den 31. december 2001. Ved godkendelse på  

 ny anvendes reglerne i afsnit IV.
Stk. 3. For uddannelsessteder, som ikke er AMU-centre og  

 erhvervsskoler, udløber de eksisterende godkendelser til udbud senest  

 den 31. december 2000. Ved vurdering af godkendelse på ny indgår  

 aktivitetsomfanget i perioden fra den 1. juli 1999 til den 30. juni 2000, og  

 der lægges vægt på 1)	om uddannelsesstedet har været godkendt til og  

 gennemført uddannelsen, 2)	om uddannelsesstedet har været godkendt til og  

 gennemført 3 forskellige kompetencegivende arbejdsmarkedsuddannelser  

 med en minimumsaktivitet på 40 elevuger pr. uddannelsesplan, eller i  

 alt har gennemført mere end 500 elevuger, og 3)	om hensynet til fagområder med traditionelt lavt  

 aktivitetsniveau og den fremtidige geografiske dækning af udbuddet er  

 tilgodeset.
 Stk. 4. Der skal dog altid godkendes mindst en til to udbydere  

 til en uddannelse.
 Stk. 5. Uddannelsessteder, ud over AMU-centre og  

 erhvervsskoler, som opnår godkendelse på ny efter stk. 3,  

 kan fortsat udbyde de arbejdsmarkedsuddannelser, de er godkendt til at udbyde  

 ved lovens ikrafttræden, jf. lovens § 17, stk. 1. De  

 eksisterende godkendelser udløber samtidig med den  

 pågældende uddannelsesplans gyldighedsperiode, dog senest den 31.  

 december 2001. Ved godkendelse på ny anvendes reglerne i afsnit IV.
Ikrafttræden § 88. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 921  

 af 5. oktober 2000 om arbejdsmarkedsuddannelsernes indhold og opbygning  

 m.v.
Bilag INDHOLD Afsnit I Uddannelsernes formål Kapitel 1 Kompetencegivende uddannelse, sammenhængende  

 uddannelsesforløb og individuel kompetenceafklaring efter lovens  

 § 3, nr. 1-3 § 1 Arbejdsmarkedsuddannelserne, fælles bestemmelse § 2 Individuel kompetenceafklaring Afsnit II Uddannelsernes indhold, opbygning og varighed Kapitel 2 Kompetencegivende uddannelse efter lovens § 3, nr. 1 § 3 Fælles bestemmelse § 4 Målgruppe § 5 Mål og rammer §§ 6-8 Faglig arbejdsmarkedsuddannelse § 9 Alment-faglig uddannelse § 10 Varighed Kapitel 3 Sammenhængende uddannelsesforløb efter lovens § 3,  

 nr.2., herunder forløb for flygtninge og indvandrere § 11 Generel bestemmelse § 12 Centrale sammenhængende uddannelsesforløb § 13 Decentrale sammenhængende uddannelsesforløb § 14 Ordinære sammenhængende uddannelsesforløb § 15 Særligt tilrettelagte sammenhængende  

 uddannelsesforløb § 16 Generel bestemmelse § 17 Uddannelsespraktik § 18 Særligt tilrettelagte sammenhængende uddannelsesforløb  

 for unge §§ 19-20 Uddannelsesforløb for flygtninge og indvandrere Kapitel 4 Individuel kompetenceafklaring efter lovens § 3, nr. 3 §§ 21-23 Indhold og varighed Afsnit III Udvikling, godkendelse og beskrivelse af uddannelsesplaner Kapitel 5 Kompetencegivende uddannelse efter lovens § 3, nr.1, og  

 sammenhængende uddannelsesforløb efter lovens § 3,  

 nr.2 §§ 24-26 Udvikling og godkendelse af uddannelser §§ 27-30 Beskrivelser Afsnit IV Godkendelse af uddannelsessteder til at udbyde arbejdsmarkedsuddannelse  

 efter lovens § 3, nr. 1-3 om kompetencegivende uddannelse, centrale  

 sammenhængende uddannelsesforløb og individuel  

 kompetenceafklaring Kapitel 6 Godkendelse til udbud § 31-33 Godkendelse af uddannelsessteder § 34 Præmisser for godkendelse Kapitel 7 Styringsprincipper § 35 Godkendelse følger uddannelsesplanen § 36 Skolesystemer § 37 Geografisk dækningsområde §§ 38-40 Aktivitetskrav m.m. i forbindelse med godkendelse § 41 Konkurrenceklausul Kapitel 8 Entreprenørordningen § 42 Samarbejde mellem uddannelsessteder § 43-46 Regler for entreprenørordningen § 47 Sammenhængende forløb efter lovens § 3, nr. 2 Kapitel 9 Påbud, tilbagekaldelse, suspension og tilsyn § 48 Påbud §§ 49-50 Tilbagekaldelse og suspension § 51 Pligt til underretning § 52 Tilsyn Afsnit V Vilkår for uddannelsernes afholdelse Kapitel 10 Kompetencegivende uddannelse, sammenhængende  

 uddannelsesforløb og individuel kompetenceafklaring efter lovens  

 § 3, nr. 1-3 § 53 Deltagerantal § 54 Varighed §§ 55-58 Afholdelsesformer § 59 Virksomhedsforlagt undervisning § 60 Lærerforbrug § 61 Udstyr og materialer § 62 Lokaler Kapitel 11 Kvalitetssikring §§ 63- 66 Fælles kvalitetssikringsredskaber Kapitel 12 Lærerkvalifikationer og lærerkvalificering § 67 Ansvaret for lærernes kvalifikationer og kvalificering § 68 Krav til lærernes kvalifikationer § 69 Særlige krav til lærernes faglige kvalifikationer §§ 70-72 Udvikling og afholdelse af læreruddannelse §§ 73-74 Afmelderegler Afsnit VI Optagelse, beviser, klage m.m.
