Efterløn, EØS, Arbejdsdirektoratet kunne ikke genoptage sagen, da de ikke tidligere havde behandlet sagen, Arbejdsdirektoratet kunne træffe afgørelse om at a-kassen burde have genoptaget sagen, medlemmet havde dokumentation for medlemskab af svensk a-kasse Medlemmet Ankenævnet har behandlet Deres klage på møde den 26. februar 2009.
Nævnet traf denne A F G Ø R E L S E A-kassen skal genoptage Deres sag.
 Ankenævnet ændrer således Arbejdsdirektoratets afgørelse af den 5. november 2008.
B E G R U N D E L S E Ankenævnet har lagt til grund, at  a-kassen den 23. august 2000 traf afgørelse om, at der ikke kunne udstedes efterlønsbevis til Dem på daværende tidspunkt, og  a-kassen begrundede blandt andet afgørelsen med, at der på tidspunktet for afgørelsen ikke forelå dokumentation for, at De lige før forsikringsperioden i Sverige havde været medlem af en dansk a-kasse.
 Arbejdsdirektoratet traf den 5. november 2008 afgørelse om, at Deres sag ikke skulle genoptages.
 Afgørelsen af om der skal ske genoptagelse i Deres sag, beror på en vurdering af, om der er fremkommet væsentlige nye oplysninger i forhold til det oplysningsgrundlag, som forelå, da den afgørelse, der ønskes genoptaget, blev truffet, eller der er fremkommet væsentlige nye retlige oplysninger eller sket væsentlige sagsbehandlingsfejl.
 Ankenævnet har vurderet, at der med oplysningerne om yderligere forsikringsperioder, må anses for at være kommet nye væsentlige oplysninger.
 Da a-kassen den 23. august traf afgørelse forelå der ikke oplysninger om, at De umiddelbart før Deres forsikringsperiode i Sverige havde været medlem af en dansk a-kasse.
 De har fremsendt dokumentation vedrører de 3 første kvartaler i 1979 (perioden 1. januar til 30. september 1979). Det fremstår af denne dokumentation, at De er blevet opkrævet a-kassekontingent for disse kvartaler.
 De har tillige dokumenteret medlemskab i Sverige fra den 1. januar 1980.
 Deres medlemskab af den danske a-kasse var startet den 1. april 1975 og ophørte den 30. september 1979.
 Ankenævnet finder, at der således er dokumentation for, at De var medlem af en dansk a-kasse umiddelbart forud for medlemskab af den svenske a-kasse, hvilket jf. reglerne er et krav såfremt perioden skal medregnes.
 De har ikke tidligere påklaget a-kassens afgørelse af den 23. august 2000. Arbejdsdirektoratet har ikke tidligere behandlet Deres sag, hvorfor ankenævnet finder, at Arbejdsdirektoratet ikke kunne træffe afgørelse om, at sagen ikke skulle genoptages.
 Ankenævnet finder samtidig, at Arbejdsdirektoratet burde have truffet afgørelse om, at a-kassen skulle genoptage sagen på grund af nye væsentlige oplysninger.
 Ankenævnet finder på baggrund heraf, at a-kassen skal genoptage Deres sag.
R E G L E R Ankenævnet henviser til  § 74a i lov om arbejdsløshedsforsikring mv., jf. lovbekendtgørelse nr. 592 af 14. juli 1999, og  § 1 og § 4 i Arbejdsdirektoratets bekendtgørelse nr. 319 af 25. maj 1999 om ret til efterløn for medlemmer, der har haft forsikrings- og beskæftigelsesperioder i udlandet.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne xx fuldmægtig De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Arbejdsløshedskassen Regler Lov om arbejdsløshedsforsikring mv., jf. lovbekendtgørelse nr. 592 af 14. juli 1999 § 74 a.
Ret til efterløn har et medlem af en anerkendt arbejdsløshedskasse, som 1) er fyldt 60 år, 2) har været medlem i mindst 25 år inden for de sidste 30 år, jf. dog stk. 2 og 3, 3) har indbetalt efterlønsbidrag, jf. § 77, stk. 4, jf. dog § 77, stk. 5, i mindst 25 år inden for de sidste 30 år, jf. dog stk. 2 og 3, 4) ved ledighed vil kunne opfylde betingelserne for ret til dagpenge, jf. dog stk. 5, eller modtager overgangsydelse, 5) har fået indberettet værdien af pensionsformuen, jf. § 74 i, stk. 3 og 4, og 6) har bopæl her i riget, bortset fra Færøerne og Grønland.
Stk. 2. Medlemmer, der er født før den 1. marts 1952, kan opfylde kravet om medlemskab, jf. stk. 1, nr. 2, ved uafbrudt medlemskab fra den 31. marts 1992 til mindst det fyldte 60. år.
Medlemsperioden skal dog mindst udgøre 10 år inden for de sidste 15 år.
Medlemmet skal have indbetalt efterlønsbidrag, jf. stk. 1, nr. 3, fra den 1. april 1999, jf. dog § 77, stk. 5.
Stk. 3. Medlemmer, der er født før den 1. juli 1964, jf. dog stk. 2, kan opfylde kravet om medlemskab og indbetaling af efterlønsbidrag, jf. stk. 1, nr. 2 og 3, ved uafbrudt medlemskab og indbetaling af efterlønsbidrag fra den 1. juli 1999 til mindst det fyldte 60. år, jf. dog § 77, stk. 5. Perioden skal dog mindst udgøre 20 år inden for de sidste 25 år.
For medlemmer født før den 1. april 1959 er det tilstrækkeligt, at efterlønsbidraget er indbetalt uafbrudt fra den 1. april 1999.
Stk. 4. Direktøren for Arbejdsløshedsforsikringen kan undtagelsesvis tillade, at der ses bort fra afbrydelser i medlemskabet og indbetaling af efterlønsbidrag ved afgørelsen af, om kravene i stk. 2 og 3 er opfyldt.
Tilladelsen kan gøres betinget af, at medlemmet efterbetaler bidrag til arbejdsløshedsforsikringen og efterlønsbidrag for den pågældende periode.
 Stk. 5. Et medlem, der efter det fyldte 50. år mister dagpengeretten ved udløbet af perioden i § 55, stk. 2, og som ved fortsat indbetaling af medlems- og efterlønsbidrag kan opfylde anciennitetskravet for ret til efterløn ved det fyldte 60. år, har ret til efterløn, selv om arbejdskravet efter § 53 ikke er opfyldt.
 Stk. 6. Retten til efterløn ophører ved udgangen af den måned, hvori medlemmet fylder 65 år, eller ved medlemmets død.
Arbejdsdirektoratets bekendtgørelse nr. 319 af 25. maj 1999 om ret til efterløn for medlemmer, der har haft forsikrings- og beskæftigelsesperioder i udlandet § 1. Et medlem, der ønsker at medregne forsikringsperioder fra udlandet til kravet om forsikringsperiode i lovens § 74 a, stk. 1, nr. 2, og stk. 2-3, samt § 75 b, stk. 1, nr. 2, og stk. 2, er omfattet af §§ 3-5 i denne bekendtgørelse.
 § 4. Forsikringsperioder fra et andet EØS-land kan medregnes med op til halvdelen af den nødvendige periode, hvis betingelserne i stk. 2-4, er opfyldt.
Stk. 2. Medlemmet skal have været medlem af en dansk a-kasse i mindst 1 år lige før forsikringsperioden i udlandet samtidig med, at medlemmet har haft bopæl og ophold i Danmark.
Hvis medlemmet udrejste, men i en periode var omfattet af dansk lovgivning om social sikring, og derfor var forsikret i en dansk a-kasse, skal 1 års kravet være opfyldt lige før udrejsen.
 Stk. 3. Medlemmet skal ved overgangen til efterløn, eller fra tidspunktet hvor efterlønsbeviset har virkning, opfylde beskæftigelseskravet med arbejde i Danmark.
 Stk. 4. Medlemmet skal efterbetale det nødvendige efterlønsbidrag.
