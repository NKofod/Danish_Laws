§ 1 I Justitsministeriets bekendtgørelse nr. 200af 26. marts 1986 om  

 slagtning af husdyr foretages følgende ændringer:
 1. Indledningen affattes således:
»I medfør af § 13, stk. 2, i dyreværnsloven, jf. lov nr. 386 af 6.  

 juni 1991, fastsættes:» 2. § 1, stk. 2, affattes således:
»Stk. 2.  Det skal dog være tilladt at slagte  

 husdyr uden bedøvelse, når slagtningen foretages efter jødisk eller  

 muhammedansk ritus.
Hvor slagtning af andre husdyr end fjerkræ herefter  

 finder sted uden bedøvelse, er det dog en betingelse herfor, at slagtningen  

 foretages på et eksportslagteri, og at der ved slagtningen af kreaturer og  

 fedekalve med en levende vægt over 70 kg anvendes en boks, hvor dyret  

 fastholdes i opretstående stilling.
Boksen skal kunne justeres efter dyrets  

 størrelse, således at hoved og krop fikseres så skånsomt som muligt.
Mindre  

 dyr, herunder kalve og får med en levende vægt på maksimalt 70 kg, kan  

 fastholdes på forsvarlig måde ved håndkraft.
Slagtningen skal foregå ved, at  

 halsen overskæres med et skarpt redskab, umiddelbart efter at dyret er  

 fikseret.« § 2 Denne bekendtgørelse træder i kraft den 1. august 1993.
