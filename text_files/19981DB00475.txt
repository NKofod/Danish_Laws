Betænkning afgivet af Sundhedsudvalget  

 den 5. maj 1999 Betænkning over Forslag til  

 folketingsbeslutning om Danmarks ratifikation af Europarådets  

 konvention af 4. april 1997 om beskyttelse af menneskerettigheder og  

 menneskelig værdighed i forbindelse med anvendelse af biologi og  

 lægevidenskab: Konvention om menneskerettigheder og biomedicin Udvalget har behandlet beslutningsforslaget i nogle  

 møder og har herunder stillet spørgsmål til  

 sundhedsministeren, som denne har besvaret skriftligt.
 Endvidere har udvalget modtaget skriftlige henvendelser  

 fra:
Cappeln, Inge Balling-von, København N Dansk Kvindesamfund, Forebyggelses- og Patientrådet og Nielsen, Bente Holm, Vanløse.
 Herefter indstiller udvalget beslutningsforslaget  

 til vedtagelse uændret.
 Udvalget har desuden afholdt et møde med deltagelse  

 af eksperter vedrørende beslutningsforslaget.
 Udvalget har noteret sig, at der  

 er tale om en minimumskonvention, hvilket vil sige, at de lande, der  

 ratificerer konventionen, som minimum skal opfylde bestemmelserne heri.
Udvalget har vedrørende  

 konventionens artikel 13 om intervention i den menneskelige arvemasse noteret  

 sig, at det fremgår af beslutningsforslagets bemærkninger, at  

 bestemmelsen er gennemført i dansk ret ved § 2 i lov om kunstig  

 befrugtning.
Efter denne bestemmelse må kunstig befrugtning ikke finde  

 sted, medmindre det sker med henblik på at forene en genetisk  

 uændret ægcelle med en genetisk uændret sædcelle.
 Udvalget har endvidere vedrørende konventionens  

 artikel 20 om beskyttelse af personer uden evne til at give samtykke til  

 organfjernelse noteret sig, bl.a. på baggrund af sundhedsministerens  

 besvarelse af spørgsmål fra udvalget, at det forbehold, som  

 Danmark agter at tage over for konventionens artikel 20, stk. 2, nr. 2, alene  

 tager sigte på, at der i Danmark fortsat kan doneres regenererende  

 væv,  f.eks. knoglemarv, men ikke nyrer, fra børn til  

 forældre.
 Det er i sundhedsministerens svar understreget, at  

 konventionens artikel 20, stk. 2, nr. 2, alene vedrører regenererende  

 væv, og at nyrer ikke er regenererende væv, hvorfor nyrer, selv  

 om nævnte forbehold tages, derfor ikke kan doneres af mindreårige  

 under nogen omstændigheder, hverken til søskende eller  

 andre.
Udvalget har forstået, at der ikke generelt er  

 problemer mellem konventionens intentioner og dansk lovgivning.
Dog har  

 udvalget noteret sig, at der på spørgsmål om biobanker og  

 i lov om ligsyn, transplantation og obduktion m.v., bør ske  

 præciseringer, så disse svarer til konventionens intentioner.
 Udvalget henstiller til regeringen, at det  

 efterfølgende vurderes, hvorvidt forbeholdet over for artikel 10 skal  

 opretholdes, når L 44 (Forslag til lov om behandling af  

 personoplysninger)  er færdigbehandlet.
Jytte Madsen (S) Jytte Wittrock (S)  

 Hanne Andersen (S)  

 Lone Møller (S) nfmd.  

 Dorte Bennedsen (S) Jørn Jespersen (SF)  

 Yvonne Herløv Andersen (CD) fmd.  

 Morten Helveg Petersen (RV) Pernille  

 Rosenkrantz-Theil (EL) Jørgen Winther (V)  

 Ester Larsen (V) Preben Rudiengaard (V)  

 Gyda Kongsted (V) Tom Beck (KF)  

 Gitte Seeberg (KF) Birthe Skaarup (DF)  

 Tove Videbæk (KRF) Fremskridtspartiet havde ikke medlemmer i udvalget.
