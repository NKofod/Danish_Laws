Erstatningsansvarslovens §§ 1 og 26, stk. 3  krænkelsesgodtgørelse og erstatning for forsinkelse af uddannelse, nævnets j. nr. 06-520-05142 N. j.nr. 06-520-05142 Ansøger blev overfaldet af ukendte gerningsmænd i sit hjem, hvor den ene af gerningsmændene slog løs på ansøger med et metalbaseballbat, så ansøger blandt andet fik brud på det ene ben.
Ansøger blev derefter af gerningsmændene tvunget ud i sin mors bil, hvor de kørte rundt i ca. 45 minutter, før gerningsmændene stoppede bilen og forsvandt.
Ansøger var efterfølgen-de sygemeldt i lidt over 7 måneder.
Nævnet tilkendte ansøger 10.000 kr. i krænkelsesgodtgørelse, da forholdet måtte siges at have været egnet til at skabe betydelig frygt og bekymring, og ansøger havde været sygemeldt i en længere periode.
Det fandtes ligeledes sandsynligt, at der, hvis ger-ningsmændene var blevet fundet, ville være blevet udmålt en ubetinget fængselsstraf på 1 år eller mere.
Ansøgers uddannelsesperiode var desuden blevet forlænget med 7 måneder som følge af overfal-det.
Nævnet tilkendegav, at ansøger  såfremt han færdiggjorde sin nuværende uddannelse  var berettiget til erstatning for forlængelse af uddannelse med 35.000 kr., fordi der forelå dokumentati-on for, at han var blevet 7 måneder forsinket med sin uddannelse grundet sygdom efter et overfald.
