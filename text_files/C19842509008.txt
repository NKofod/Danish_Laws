FORMÅL 1. Denne bestemmelse fastsætter de procedurer, der  

 skal følges i forbindelse med Arbejdstilsynets inspektioner på forsvarets  

 tjenestesteder.
ARBEJDSTILSYNETS RETTIGHEDER 2. Arbejdstilsynet har i medfør af Arbejdsmiljøloven  

 ret til at inspicere forsvarets tjenestesteder, undtagen områder,  

 faciliteter, aktiviteter m.v., der er undtaget fra Arbejdsmiljølovens  

 bestemmelser.
 Tilsynsførende skal kunne dokumentere deres tilhørsforhold til  

 Arbejdstilsynet.
INSPEKTIONENS GENNEMFØRELSE 3. Tjenestestedets daglige leder af  

 sikkerhedsarbejdet/en af chefen udpeget person skal ledsage den  

 tilsynsførende under inspektionen.
I de enkelte arbejdsområder vil områdets  

 sikkerhedsgruppe normalt blive anmodet om at deltage.
INSPEKTIONSRAPPORT 4. Arbejdstilsynet udsteder i forbindelse med  

 inspektioner en tilsynsrapport.
Arbejdstilsynet kan heri påbyde forbedringer  

 af arbejdsmiljøet (påbud) eller forbyde arbejder (forbud).
VIRKNINGER AF PÅBUD OG FORBUD 5. Påbudte arbejdsmiljøforbedringer skal iværksættes.  

 Arbejdet må fortsættes i iværksættelsesperioden.
Forbud skal følges.
Arbejdet må ikke fortsættes, før Arbejdstilsynets  

 betingelser for at hæve forbudet er opfyldt.
ANKE 6. Forbud og påbud kan inden for 4 uger ankes til  

 højere instans.
Anken har opsættende virkning på påbud, men ikke på forbud.
DISPENSATION 7. Foreligger der særlige grunde, kan Arbejdstilsynet  

 dispensere fra gældende bestemmelser.
TILSYNSBOG 8. Arbejdstilsynets tilsynsrapporter skal opbevares i  

 et ringbind, der benævnes tilsynsbogen.
Tilsynsbogen skal være tilgængelig  

 for sikkerhedsorganisationens medlemmer og personellets  

 tillidsrepræsentanter.
Indeholder tilsynsrapporten klassificerede  

 oplysninger, skal den dog opbevares og behandles efter de herfor gældende  

 regler, idet der indføres oplysning i tilsynsbogen om, at tilsynsrapporten er  

 tilgået, samt hvortil henvendelse om adgang til rapporten skal rettes.
TJENESTESTEDETS BEHANDLING AF TILSYNSRAPPORTER 9. Tjenestestedet skal - Indføre tilsynsrapporten i tilsynsbogen, jf. pkt. 8.
 - Straks - af hensyn til de 4 ugers ankefrist, jf. pkt. 6 - sende kopi af  

 tilsynsrapporten til Materielkommandoen (MAK), og for hærens tjenestesteders  

 vedkommende også til landsdelskommandoen (LK).
 Tjenestestedets bemærkninger/forslag til sagens videre behandling skal  

 anføres.
 - Indkalde sikkerhedsudvalget til behandling af modtagne påbud/ forbud,  

 herunder påføre de bemærkninger, hvortil sagen måtte give anledning, samt  

 hvilke foranstaltninger der er/påtænkes iværksat for at efterkomme de  

 modtagne påbud/forbud.
 - Melde tilbage til Arbejdstilsynet som angivet i tilsynsrapporten.
 - Holde MAK/LK underrettet ved at tilsende kopi af alle skrivelser sagen  

 vedrørende.
 10. Tjenestestedet kan indhente råd og vejledning hos  

 respektive værns arbejdsmiljøinspektør samt hos Forsvarskommandoens (FKO)  

 arbejdsmiljøkontor.
MAK BEHANDLING AF TILSYNSRAPPORTER 11. MAK - optager snarest muligt kontakt med FKO, samt øvrige berørte myndigheder  

 med henblik på at få afklaret, hvorvidt modtagne påbud/ forbud skal ankes,  

 eller om der skal søges dispensation.
 - koordinerer i samråd med FKO, det videre arbejde med henblik på at opnå  

 en ensartet løsning ved at tilsende andre MAK, Forsvarets Bygningstjeneste og  

 Forsvarets Materielintendantur kopi af rapporten, såfremt denne vedrører  

 disses ressort.
 - underretter berørte myndigheder om fremsatte anker og  

 dispensationsansøgninger, samt om ankeinstansens afgørelser.
 - undersøger om der ved andre MAK/tjenestesteder findes forhold, som de i  

 tilsynsrapporten beskrevne.
 - påser, at iværksættelsen af fornødne foranstaltninger for at imødegå  

 forbud/påbud gennemføres fuldt ud med henblik på at få disse  

 hævet/efterkommet, idet eventuelle udgifter forbundet med arbejdet afholdes  

 jf. gældende bestemmelser.
 MILITÆR SIKKERHEDSTJENESTE, ADGANGSKONTROL M.V.
12. Inspektion af områder omfattet af  

 sikkerhedsniveauerne `Rødt/Gult område` og `Sensitive områder`, jf.
FKODIR P.358-3, `Den militære Sikkerhedstjeneste`, samt tjenestestedets sikkerhedsinstruks, må alene foretages af Inspektionen for militære Anliggender, jf. ref. a.
Det påhviler tjenestestedets Sikkerhedsofficer at koordinere adgangskontrol m.v., jf. ref. b.
 E.B.
T.
K.
SØRENSEN generalmajor Chef for Materielstaben Fordeling: Standardfordeling.
