Nr LSF 245 Forslag til Lov om ændring af lov om lejeregulering i erhvervslokaler m.v.
Fremsat af Kirsten Jacobsen (FP) Kim Behnke (FP) Aage Brusgaard (FP) Køpke  

 Christensen (FP) Pia Kjærsgaard (FP) den 23. marts 1993 § 1 I lov nr. 829 af 21. december 1988 om lejeregulering i erhvervslokaler  

 m.v., jf. lovbekendtgørelse nr. 90 af 5. februar 1992, foretages følgende  

 ændringer:
 1. I kapitel 1 indsættes efter § 2 som ny paragraf:
»§ 2 a.
Ved udlejning af lokaler, der udelukkende anvendes  

 til andet end beboelse, og hvor den årlige leje er mindre end 50.000 kr., har  

 udlejer pligt til at gøre lejer opmærksom på, at han uden udgift kan henvende  

 sig til en advokat eller anden sagkyndig med henblik på en gennemgang og  

 kontrol af udlejers udkast til lejekontrakt.
Stk. 2. Udlejer har i så fald pligt til at betale det honorar,  

 lejers advokat eller rådgiver beregner sig, medmindre honoraret er  

 urimeligt.« 2. §§ 3-5 og § 9 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget er en næsten uændret genfremsættelse af lovforslag nr.
L 72  

 fra folketingsåret 1991-92. (Folketingstidende 1991-92, Folketingets  

 forhandlinger sp. 1079, sp. 3423 og Tillæg A sp. 1537).
Den nuværende erhvervslejelov, der bygger på den erhvervslejelov, som  

 Schluterregeringen fik indført den 1. januar 1989, har vist sig at være  

 fuldstændig uduelig.
De kaotiske forhold har bredt sig med lynets hast, så  

 der i dag hersker fuldstændig anarkistiske tilstande på erhvervslejeområdet i  

 Danmark.
Forholdet er i dag således, at erhvervslejeren efter 4 år kan kræve lejen  

 nedsat.
Det har især store konsortier benyttet sig af, og boligretterne har  

 på stribe tilsidesat de aftalte lejevilkår og nedsat huslejerne betydeligt -  

 ofte med mere end 50 pct.
Det er fuldstændig urimeligt, at lejefastsættelsen  

 for erhvervslejemål ikke er fri.
Der er ingen social begrundelse for at have  

 regulering på dette område, idet erhvervslejere er ligeværdige parter med  

 udlejerne.
Lovforslaget giver dog mulighed for, at udgift til ekspertbistand  

 for »små« erhvervslejere pålægges udlejeren.
Disse nedsættelser har  

 medført talrige konkurser for udlejerne med efterfølgende tvangsauktioner.  

 Samtidig har konsekvensen også været, at investorer ikke har turdet sætte  

 erhvervsbyggeri i gang, hvilket har kostet i titusindvis af arbejdspladser.  

 Disse åbenlyse urimeligheder vil lovforslaget rette op på.
Krumtappen i  

 lovforslaget er, at en aftale mellem udlejer og lejer også er en aftale.  

 Begge parter har nemlig en afgørende interesse i at sikre sig, at den leje,  

 man aftaler, holder i en længere periode.
Udlejeren har interesse i, at lejen følger den almindelige prisudvikling  

 og vil derfor relatere mulige lejeforhøjelser til pristallet eller  

 nettoprisindekset.
Lejeren får en garanti for, at lejen ikke stiger mere, end  

 det er aftalt ved kontraktens indgåelse.
Samtidig betyder lovforslaget, at  

 udlejeren ved udlejning af lokaler, der udelukkende anvendes til andet end  

 beboelse, og hvor den årlige leje ikke overstiger 50.000 kr. skal have pligt  

 til at gøre lejeren opmærksom på, at han uden udgift kan henvende sig til en  

 advokat eller anden sagkyndig med henblik på en gennemgang og kontrol af  

 udlejers udkast til lejekontrakt.
Udlejeren skal betale honoraret herfor.
 Dette lovforslag er ment som en sikring af de mindre lejere, der normalt  

 ikke har ekspertbistand til umiddelbar rådighed.
