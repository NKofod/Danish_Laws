 I tilslutning til udenrigsministeriets bekendtgørelser nr. 16 af 16. maj  

 1938 (vedrørende konventionen) og nr. 34 af 17. august 1964 (vedrørende  

 ændringsprotokollen) samt efterfølgende bekendtgørelser, senest nr. 50 af 30.  

 maj 1983, Lovtidende C, meddeles det, at Costa Rica med virkning fra  

 8. august 1984 har tiltrådt den i Warszawa den 12. oktober 1929 undertegnede  

 konvention angående indførelse af visse ensartede regler om international  

 luftbefordring og den i Haag den 28. september 1955 undertegnede protokol til  

 ændring af denne konvention.
 Trinidad og Tobago har ved notifikation af 10. maj 1983 erklæret  

 sig for bundet af konventionen, hvis anvendelse inden landets overgang til  

 selvstændighed var blevet udstrakt til dets territorium af Storbritannien.  

 Trinidad og Tobago har med virkning fra 8. august 1983 ligeledes tiltrådt  

 ændringsprotokollen.
 Endvidere har Brunei Darussalam ved notifikation af 28. februar  

 1984 erklæret sig for bundet af konventionen, hvis anvendelse inden landets  

 overgang til selvstændighed var blevet udstrakt til dets territorium af  

 Storbritannien.
Udenrigsministeriet, den 20. september  

 1985 F.M.
