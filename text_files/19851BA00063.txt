Nr BSF 63 Forslag til folketingsbeslutning om at friholde pensionister og  

 kontanthjælpsmodtagere for virkningerne af de økonomiske indgreb på  

 energiområdet Fremsat af Erik B.
Smith (S) Hanne Andersen (S) Mette Groes (S) Qvist  

 Jørgensen (S) Torben Lund (S) Henning Rasmussen (S) Joanna Rønn (S) Taanquist  

 (S) den 5. december 1985 Folketinget opfordrer regeringen til at holde pensionister og kontanthjælpsmodtagere skadesløse for virkningerne af de økonomiske indgreb, der foretages på energiområdet, herunder forhøjelsen af elektricitetsafgiften.
BEMÆRKNINGER TIL FORSLAGET Når socialdemokratiet har fremsat forslag om forbrugsbegrænsende indtægter for samfundet, har man altid holdt de økonomisk dårligst stillede grupper skadesløse.
Den nuværende regering har lige fra sin tiltrædelse forringet levevilkårene for dem, der modtager bistandshjælp, og indført en særlig lav, fast takst for dem, der har modtaget bistandshjælp i mere end 9 måneder.
Taksten reguleres ikke i takt med prisudviklingen, og navnlig enlige forsørgere lever under urimeligt dårlige vilkår.
Landets pensionister er en anden gruppe, der lever under meget beskedne økonomiske vilkår, og det er aldeles åbenbart, at energiafgifter som foreslået af regeringen yderligere vil forringe levevilkårene for denne store gruppe i det danske samfund.
Det er nødvendigt at holde pensionisterne skadesløse for de merudgifter, de pådrages som følge af regeringsindgrebet.
Forslagsstillerne henviser, hvad angår kompensation til dagpengemodtagere og efterlønsmodtagere, til socialdemokratiets forslag om regulering af disse satser med 5 pct. (B 10).
