Kendelse fra Pressenævnet i sag nr.  

 82/2000 Thyge  Thygesen har klaget til Pressenævnet over en  

 artikel bragt i Sjællands Tidende den 25. juli 2000, idet han mener, at  

 god presseskik er tilsidesat.
 Af artiklen bragt i Sjællands Tidende den 25. juli  

 2000 med overskriften "Borgerne er ligeglade med  

 miljøvurdering" fremgår at:
 "Kun to klager over, at Vestsjællands Amt ikke vil  

 gennemføre VVM-undersøgelse før opførelse af  

 kunstmuseum ved Sorø.
 Borgerne i Vestsjælland er tilsyneladende ligeglade  

 med, at Vestsjællands Amt ikke vil foretage en VVM-undersøgelse.  

 Altså en vurdering af virkningerne på miljøet ved  

 placering af et kunstmuseum med 60.000 gæster årligt ved  

 Sorø Sø.
 Naturklagenævnet under Miljø- og  

 Energiministeriet har kun modtaget to indsigelser mod beslutningen inden  

 klagefristens udløb.
Den ene er fra kunstmuseums-modstanderne i  

 amtsrådet, Venstre, Konservative og Dansk Folkeparti.
Den anden er fra  

  Thyge  Thygesen, Fuglebjerg, som er formand for erhvervsudvalget i Venstres  

 amtsforening.
 Formanden for den socialdemokratiske amtsrådsgruppe,  

  Erling  Hugger  Jacobsen siger i en kommentar til de få indsigelser,  

 at det er meget tilfredsstillende.
Men det er heller ikke overraskende, at så få  

 reagerer.
Faktisk fornemmer vi en ganske god opbakning omkring projektet.
Og  

 indsigelsen fra de borgerlige er jo blot, hvad vi kunne forvente, siger  

 han." Den 26. juli 2000 bragte Sjællands Tidende en notits  

 med overskriften " Thygesen som privatperson", hvoraf det  

 fremgår at:
 "Thyge  Thygesen, Fuglebjerg, gør i en henvendelse  

 til Pressenævnet i København opmærksom på, at det  

 var som privatperson, at han har indsendt en klage til Naturklagenævnet  

 over en manglende VVM-undersøgelse af det omstridte Parnas-museum i  

 Sorø.
Anledningen var en artikel i ST i går, hvor det  

 fremgik, at  Thygesen også er formand for Venstres erhvervsudvalg  

 uden at det i øvrigt blev kædet sammen med  Thygesens  

 henvendelse til Naturklagenævnet." Klageren har anført, at det er i strid med god  

 presseskik, at indklagede sammenkæder hans private klage over manglende  

 VVM-undersøgelse af Parnasmuseet med hans position som formand for  

 Venstres erhvervsudvalg i Vestsjællands Amt.
Indklagede tiltager sig  

 således ret til at vurdere og konkludere på klagerens motiver og  

 bevæggrunde til at gøre indsigelse uden på noget tidspunkt  

 at have rettet henvendelse til ham for at få hans udlægning.
Klageren har endvidere anført, at det kunne  

 tænkes, at der ikke er sammenfald mellem hans modstand mod  

 museumsplanerne og modstanden fra Venstres erhvervsudvalg, som han er formand  

 for.
Klageren som privatperson og klageren som organisationsmand kan  

 således godt adskilles.
 Klageren har endelig anført, at han ikke finder, at  

 indklagede har berigtiget forholdet i artiklen bragt den 26. juli 2000.
Indklagede har anført, at det ikke er i strid med  

 god presseskik, at man i bladet oplyser, at klageren er formand for Venstres  

 erhvervsudvalg i forbindelse med, at man oplyser, at klageren har gjort  

 indsigelse overfor amtets beslutning om ikke at gennemføre en  

 VVM-vurdering af kunstmuseumsprojektet.
Indklagede finder derimod, at man  

 ville kunne bebrejde bladet, hvis man ikke havde nævnt, at klageren var  

 formand for Venstres erhvervsudvalg.
Indklagede har endvidere anført, at uanset at  

 klageren har protesteret som privatperson, så kan privatpersonen i  

 denne sag ikke adskilles fra klageren som organisationsmand, idet der er tale  

 om en politisk betændt sag, der drejer sig om, hvorvidt  

 Vestsjælland skal have et nyt kunstmuseum til 100 mill. kr.
Sagen har  

 splittet amtsrådet, ryddet talrige avisforsider, og det er Venstre, som  

 klageren er medlem af, der fører an i kampen mod kunstmuseet.
Det er  

 således relevant at oplyse læserne om, at den person, der  

 gør indsigelse, er et fremtrædende medlem af Venstres  

 organisation.
I øvrigt er det en almen tilgængelig  

 oplysning.
 Indklagede har endelig henvist til, at man på ingen  

 måde har påstået, at klagerens indsigelse er indsendt i  

 hans egenskab af partiudvalgsformand, hvilket man da også understregede  

 i artiklen fra den 26. juli 2000.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Tage Clausen  

 og Kirsten Dyregaard.
 Pressenævnet udtaler:
Efter det oplyste er partiet Venstre modstander af  

 museumsplanerne ved Sorø Sø, og klageren er formand for  

 Venstres erhvervsudvalg i Vestsjællands Amt.
Uanset at klagerens  

 motiver til at være modstander af museumsplanerne ikke måtte  

 være sammenfaldende med Venstres, finder Pressenævnet, at det i  

 den givne sammenhæng var relevant, at bladet oplyste om klagerens  

 tilhørsforhold til partiet.
Hertil kommer, at bladet allerede dagen  

 efter den pågældende artikel gengav klagerens oplysning om, at  

 det var som privatperson, han havde klaget til Naturklagenævnet.  

 Pressenævnet finder herefter, at bladet ikke har tilsidesat god  

 presseskik.
 Afsagt den 30. august 2000.
