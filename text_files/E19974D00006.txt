D.F.1 Internationale organisationer D.F.2 Udsendte DANIDA-rådgivere, FN-udsendte og  

 firmaeksperter D.F.3 Stipendiater fra udviklingslandene D.F.4 PLO og Taipei Economic and cultural Office D.F.1 Internationale organisationer Ved lov nr. 567 af 30.11.1983 om rettigheder og immuniteter for  

 internationale organisationer m.m. bestemmes, at der ved mellemfolkelig  

 overenskomst kan indrømmes internationale organisationer og institutioner  

 samt disses embedsmænd, og eventuelt personer, der optræder på de pågældende  

 institutioners vegne, særlige rettigheder og immuniteter.
Dette medfører  

 skattefrihed for den faste stab af embedsmænd i en sådan organisation.
Hvis  

 andre personer end den faste stab skal være omfattet af skattefriheden, skal  

 dette udtrykkeligt være hjemlet i overenskomsten vedrørende den pågældende  

 organisation.
 Skattefritagelsen indrømmes kun på begæring, og under forudsætning af, at  

 der fra den organisation, hvor den pågældende er ansat, foreligger erklæring  

 om, at organisationen anser den pågældende for ansat som embedsmand  

 (offi-cial eller staff member) og at vedkommende er omfattet af  

 skattefritagelsesbestemmelsen i art ... i konvention af ... vedrørende ...  

 (navnet på den pågældende organisation).
Mange organisationer ansætter specialister til særlige projekter.
Disse  

 personer benævnes bl.a. som »Field Officer«, »Expert on  

 Mission«, »Tecnical Adviser« eller lignende.
Disse er ofte  

 ikke en del af den faste stab af embedsmænd ved den pågældende organisation.
En ansættelse på extern basis vil ikke berettige til skattefritagelse.
Der  

 kan indrømmes lempelse efter LL § 33 A, hvis betingelserne i øvrigt er  

 opfyldt.
Ansøgningen om skattefritagelse indsendes til det lokale skattevæsen,  

 bilagt den foran omtalte erklæring.
Et eventuelt afslag kan påklages til  

 skatteankenævnet og videre til Landsskatteretten Gives skattefritagelsen som »fuld exemption« (»objektiv  

 fritagelse«), kan der ikke fratrækkes driftsudgifter eller  

 befordringsudgifter vedrørende erhvervelsen af den skattefrie løn.
Skattefritagelse kan indrømmes personer ansat ved bl.a.
FN og FN's  

 hjælpeorganisationer samt en række internationale organisationer med hvilke Danmark har underskrevet konventioner eller aftaler.
 Skattefriheden for organisationernes embedsmænd gives som »fuld  

 exemption« (objektiv skattefritagelse) eller som gammel eller ny  

 exemption (dvs. med progression). Den metode, der skal anvendes fremgår af  

 den pågældende konvention eller aftale.
 Objektiv skattefritagelse kan indrømmes til personer ansat ved følgende  

 internationale organisationer:
ADB - Asian Development Bank - Den asiatiske udviklingsbank.
Overenskomst  

 af 4. dec. 1965, art. 56(2), dog kan et medlem sammen med ratifikations-  

 eller tiltrædelsesdokumentet deponere en erklæring gående ud på, at det  

 pågældende medlem for sig og sine myndigheder bevarer retten til at beskatte  

 lønninger og emolumenter, der af banken udbetales til personer, som er  

 statsborgere i eller står i andet tilhørsforhold til det.
 AFDB - African Development Bank - Den afrikanske udviklingsbank.
 Overenskomst af 4. aug. 1965, art. 57(2).
 AFDF - African Development Fund - Den afrikanske udviklingsfond.
 Overenskomst af 29. nov. 1972, art. 40(4).
CE - Conseil de l'Europe, Europarådet.
Overenskomst af 2. sept. 1949, art.  

 18 for så vidt angår embedsmænd, tillægsprotokol af 6. nov. 1952 og  

 tillægsprotokol af 15. dec. 1956 og 18. jun. 1990, art. 1 for så vidt angår  

 medlemmer af kommissionen og medlemmer af domstolen.
CEMT - Conférence Européenne des Ministéres des  

 Transport.
Følger OECD lempelsesregler.
DEN FÆLLES RÅVAREFOND - art. 48: "....som ikke er disse landes  

 indbyggere, statsborgere eller undersåttere." EAST FISH - FN underorganisation der skal hjælpe østeuropæiske lande med  

 at effektivisere fiskeindustrien.
 ECE - FN's Økonomiske kommission for Europa.
 ECA - FN's Økonomiske kommission for Afrika.
 ECLAC - FN's Økonomiske kommission for Latinamerika og Caribien -  

 tidligere ECCA.
EIB - Den europæiske investeringsbank.
Følger EU lempelsesregler.
 EKSF - Det Europæiske Kul og Stål Fællesskab, følge, EU protokollen art.  

 13.
 EMBC - European Molecular Biology Conference.
 EMBL - European Molecular Biology Laboratory.
 EMBO - European Molecular Biology Organisation.
 EPTA - FN's udvidende tekniske bistandsprogram for mindre udviklede lande.
ERC - Det europæiske radiokommunikationskontor i Europa.  

 Værtsoverenskomst.
TOLD-SKAT Nyt 1992.7.213 (TfS 1992,225).
 ESCAP - Economic & Social Commission for Asia and The Pacific.
 EU - art. 13 og 14. Se tillige det særlige afsnit nedenfor.
 EURATOM - følger EU protokollen art. 13.
 FAO - FN's levnedsmiddels- og landbrugsorganisation.
FN - art.
V, stk. 18,b.
FN's særorganisationer - art.
VI, stk. 19(b).
 IAEA - International Atomic Energy Agency - Den internationale Atomenergi  

 Organisation - Overenskomst af 1. juli 1959.
 IAPSO - Inter-Agency Procurement Services Office.
 ICLARM - International Center for living aquatic ressources management.
 ICM - Intergovernmental Committee for Migration.
 IBRD og IMF - Den internationale bank for genopbygning og udvikling  

 (Verdensbanken) og den internationale valutafond, art. 9, b (medmindre de  

 pågældende er statsborgere, undersåtter eller står i et lokalt tilhørsforhold  

 til opholdslandet).
 ICAO - Organisationen for international civil luftfart.
ICES - Det internationale havbundsundersøgelsesråd, art.
VIII.  

 Værtsoverenskomst.
ICSID - Konventionen om bilæggelse af investeringstvister mellem stater og  

 andre landes statsborgere, art. 24,2: "...medmindre modtagerne af  

 ydelserne er statsborgere i det land, hvor de udøver deres funktioner." IDB - Den interamerikanske udviklingsbank, afsnit 9,b: "Ingen skat må  

 pålægges lønninger og honorarer, der af banken udbetales til  

 bestyrelsesmedlemmer, stedfortrædere, tjenestemænd eller ansatte som ikke er  

 indlændinge." IEA - Det internationale energi agentur.
Følger OECD lempelsesregler.
 IFAD - International Fund for Agricultural Development.
 ILO - Den internationale arbejdsorganisation.
 IMO - Den internationale rådgivende søfartsorganisation.
 INMARSAT - Den internationale maritime satellitorganisation, art. 26,1.
 IOC - Intergovernmental Oceanographic Commission.
 IOM - International Organisation of Migration.
 ITU - International Telecommunications Union - Den internationale  

 telekommunikations union - Værtsoverenkomst.
 IUCN - International Union for Conservation of nature and natural  

 ressources.
 MILJØAGENTUR, DET EUROPÆISKE, aftale om hjemsted art. 4, tjenestemænd og  

 øvrige ansatte følger EU-protokollens art. 12-16 om skattefritagelse.
*Mekong River Commission.
Organisation under ESCAP paraplyen.* NATO, art. 10,1: "Medl. af en styrke eller et civilt element skal  

 nyde skattefritagelse i modtagerlandet med hensyn til de lønninger og  

 emolumenter, de i denne egenskab modtager fra afsenderlandet,...". Se i  

 øvrigt protokol af 11. aug. 1955, art. 7: "... dog skal nærværende  

 stykke ikke fritage noget sådant medlem eller funktionær for beskatning  

 pålagt af det land i hvilket den pågældende er statsborger." Den nordatlantiske traktat mellem regeringerne i DK og USA om forsvaret af  

 Grønland.
 OECD - følger FNs særorganisationer.
 UNCDF - United Nations Capital Development Fund.
 UNCHR - United Nations Centre for Human Rights.
 UNCHS - United Nations Centre Programme.
 UNCTC - United Nations Centre on Transnational Corporations.
 UNDCP - United Nations Drug Control Programme.
 UNDP - United Nations Development Programme. (SKD 55.302).
 UNEP - United Nations Environment Programme. (SKD 67.374).
UNESCO - Konvention om indførsel af uddannelsesmæssigt, videnskabeligt og  

 kulturelt materiale - Additional protocol to the multilateral convention for  

 the avoidance of double taxation of copyright royalties - 13. dec. 1979 - Protokol af 26. nov. 1976 til UNESCO-overenskomst af 22. nov. 1950 om  

 indførsel af uddannelsesmæssigt, videnskabeligt og kulturelt materiale.
 UNFPA - United Nations Fund for population activities.
 UNHCR - FN's højkommissariat for flygtninge.
 UNIC - United Nations Information Center for the Nordic Countries.
UNICEF, art.
VIII, d.
Værtsoverenskomst.
 UNIDO - United Nations Industrial Development Organization.
 UNIFEM - United Nations Development Fund for Women.
UNIPAC, art.
VI, e: »Exemption from all taxes, excise duties and  

 other levies, it being understood, however, that UNICEF shall not request  

 exemption from taxes or levies which are, in fact, no more than charges for  

 public utility services.« - Værtsoverenskomst.
 UNOPS - FN-kontor med ansvar for indkøb af varer og tjenesteydelser samt  

 ansættelse af rådgivere.
 UNRWA - United Nations Relief and Works Agency for Palestine Refugees in  

 the Near East.
 UNSO - United Nations Sudano-Sahelian Office.
 UPU - Universal Postal Union - Verdenspostunionen - Værtsoverenskomst.
WCO - World Customs Organization, Annex-Legal capacity, privileges and  

 immunities of the council, art.
VI, section 17 b.
WHO, art.
VIII, stk. 22(1) embedsmænd "...fritages for beskatning af  

 de lønninger og ydelser, der betales dem af organisationen.". Art. 24,  

 generaldirektøren mv.: "Foruden immuniteter og rettigheder som er  

 angivet i stk. 22 og 23 tilstås der generaldirektøren mv. ... de samme  

 forrettigheder og immuniteter, fritagelser og lettelser som efter folkeretten  

 tilstås diplomatiske udsendinge." - Værtsoverenskomst.
 WFP - World Food Programme.
 WMO - World Meteorological Organization - Den meteorologiske  

 Verdensorganisation - Konvention af 11.apr. 1947.
 Pensionsbidrag til FN er ikke fradragsberettiget, skd. 31.12.
Pensioner, udbetalt af FN's pensionsfond, som led i det tidligere  

 ansættelsesforhold, er skattepligtige.
En person blev under en udstationering  

 til en Natobase i Tyskland ikke omfattet af skattefritagelsesbestemmelsen i  

 art. 10, da han ikke direkte var ansat under Nato, jf.
Skat 1990.4.226.
En ved UNICEF ansat dansker spurgte, hvordan han ville blive beskattet af  

 sin pension, hvis han tager bopæl her.
Pensionsordningen ville komme til  

 udbetaling i 1976, dels i form af et éngangsbeløb svarende til 1/3 af  

 ordningens værdi, dels ved en løbende livsbetinget alderspension med  

 tilknyttet enkepension svarende til resten af ordningens værdi.
Man svarede,  

 at ordningen ikke kunne anses for omfattet af PBLs bestemmelser, og at der  

 derfor ikke blev tale om afgift efter denne lov.
Engangsbeløbet måtte derfor  

 anses for skattefrit, jf.
SL § 5, litra b, medens den løbende alders- og  

 enkepension var indkomstskattepligtig, jf. samme lovs § 4, litra c.
 Lempelse med exemption - ny metode kan indrømmes personer ansat ved:
OSCE - Konferencen for sikkerhed og samarbejde i Europa.  

 Værtsoverenskomst.
TOLD-SKAT Nyt 1993.6.224 (TfS 1993,169).
 ECMWF (European Centre for Medium Range Weather Forecast). Art. 15,1.
ESA (European Space Agency) ESO (European Southernhemisphere Observatory) ESRO (European Space Research Organisation) ETO - Det europæiske telekommunikationskontor i København.  

 Værtsoverenskomst.
TfS 1994,282.
 EUMESAT, art. 10 g.
 EUROCONTROL, Additional Protocol, art. 1.
Helsingforskommissionen - Konvention om beskyttelse af havmiljøet i Østersø-området af 22. marts 1974 og 2. februar 1998 art. 8.
Østersørådets Kommissær for Demokratiske Institutioner og  

 Menneskerettigheder, herunder Rettigheder for Personer tilhørende Mindretal,  

 og dennes sekretariat i København.
Værtsoverenskomst art.
X.
Bestemmelsen har  

 virkning fra 1. okt. 1994. TfS 1995,533.
 Lempelse med exemption - gammel metode kan indrømmes personer ansat ved:
 Den europæiske bank for genopbygning og udvikling, art. 53, stk. 6.
Det europæiske universitet i Firenze, art 12. (LSR 1981.194) EPO - Den europæiske patentorganisation, art. 16: "De kontraherende  

 stater kan dog tage de således fritagne lønninger i betragtning ved  

 beskatningen af indkomster fra andre kilder".
 EUTELSAT, art. 9,2.
INTELSAT - International Telecommunications Satellite Organization - Den  

 internationale telekommunikationssatellit organisation - Overenskomst af 20.  

 aug. 1971. Bek. nr. 106 af 19. nov. 1973. Art.
XV, jf. art. 7e i protokollen  

 om immuniteter og rettigheder.
 Nordisk ministerråds sekretariat, art. 7. Se tillige det særlige afsnit  

 nedenfor.
 Nordisk Ministerråds præsidiesekretariat, art. 7. Se tillige det særlige  

 afsnit nedenfor.
 Specielt:
Sekretariatet for europæisk politisk samarbejde, art. 40: "Med hensyn  

 til privilegier og immuniteter sidestilles medlemmerne af sekretariatet for  

 det europæiske politiske samarbejde med medarbejderne ved de høje  

 kontraherende parters diplomatiske repræsentationer på det sted hvor  

 sekretariatet er placeret." Reglerne i kongelig anordning af 1951 (FN) anvendes analogt for NATO og  

 OECD.
 For så vidt angår nedennævnte organisationer og institutioner der ikke er  

 Fnhjælpeorganisationer, skal man, forinden der indrømmes skattelempelse,  

 anmode ansøgeren om at fremlægge en kopi af artiklen vedrørende immuniteter  

 og rettigheder i den pågældende aftale eller konvention, for af afgøre den  

 aktuelle lempelsesmetode.
 Den internationale domstol.
 EAC - European Association for Cooperation.
 Europafonden - Protokol om Europafondens Immuniteter.
Europarådet.
Kommissionen for Menneskerettigheder og Den europæiske Menneskerettighedsdomstol.
Konvention af 4. nov. 1950 med efterfølgende  

 ændringer, senest 5. tillægsprotokol af 18. juni 1990, hvormed immuniteten er  

 udvidet til at omfatte vederlag og diæter til medlemmer af Kommissionen og  

 Domstolen, herunder vederlag til tidligere medlemmer, der efter at være  

 blevet skiftet ud fortsætter behandlingen af en sag.
Immuniteten omfatter  

 også ad hoc medlemmer.
 Haager-konventionen (honorarer til medlemmer af Den Permanente  

 Voldgiftsret).
 IFC - Det internationale finansieringsinstutut.
 ITO - Den internationale handelsorganisation.
 NORDSAD - Fond til støtte for drift af joint-ventures og andre  

 samarbejdsprojekter i SADCC-lande oprettet 31. jan. 1990.
 Paris-kommission - Konvention til forhindring af landsbaseret  

 havforurening af 4. juni 1974.
 UN's International School, New York.
Der foreligger ikke aftaler med følgende organisationer, *om skattemæssige  

 immuniteter og rettigheder.* *ADDA - Agricultural Development Denmark Asia. * CERN - European Council for Nuclear Research - Det europæiske råd for  

 atomkerneforskning, Geneve, Schweiz - Danmark har ikke indgået aftale om  

 skattefrihed.
*CIAT - International Center of Tropical Agriculture.* *CIMMIT - Det internationale Majs- og Hvedeforædlingscenter.* EFTA - European Free Trade Association (4. jan. 1960) - Danmark udtrådt 1.  

 jan. 1973.
FEDER - European Regional Development Fund - Den europæiske Fond for Regionaludvikling (oprettet 1. jan. 1975) - Spørgsmålet om privilegier er  

 p.t. uafklaret.
*ICARDA - The International Center for Agricultural Research in Dry Areas.* *ICRAF - International Council for Research in Agroforestry.* *IIMI - International Irrigation Management Institute.* *IITA - International Institute of Tropical Agriculture.* *IPGRI - The International Plant Genetic Resources Institute.* *ISNAR - International Services for National Agricultural Research.* METER-KONVENTIONEN - af 20. maj 1875/6. okt. 1921 - Ingen bestemmelser om  

 skattefrihed for personale ved det ved konventionen oprettede internationale  

 Bureau for Mål og Vægt med sæde i Paris - Aftale indgået mellem Bureauet og  

 den franske regering om, at det ved bureauet ansatte personale er fritaget  

 for indkomst- og formueskat til den franske stat.
EU Ansatte i organisationen, Kommissionens medlemmer samt dommere,  

 generaladvokater, justitssekretær og assisterende referenter ved EF-domstolen  

 er objektivt skattefri af indtægten fra organisationen (fuld exemption). Der  

 kan ikke fratrækkes driftsudgifter eller befordringsudgifter vedrørende  

 erhvervelsen af den skattefrie løn.
Personer, der er udstationeret af den danske stat til midlertidig tjeneste  

 ved EU-Kommissionen, skal i henhold til LL § 7r, 2. pkt. ikke medregne beløb,  

 der udbetales af EU-Kommissionen til dækning af merudgifter i forbindelse med  

 udstationeringer, ved opgørelsen af den skattepligtige indkomst.
»En ægtefælle til en EU-ansat er omfattet af bestemmelsen om objektiv  

 skattefrihed, hvorefter begge ægtefæller skal betragtes, som om de har  

 bevaret deres tidligere bopæl i Danmark.
Dette gælder dog ikke ægtefæller,  

 der er »selverhvervende«, hvilket efter Skattedepartementets  

 opfattelse betyder, at ægtefællen har selvstændig indkomst fra lønarbejde  

 eller liberalt erhverv og lignende.
EU-ansatte, der tager ophold i en anden medlemsstat (end Danmark), skal  

 betragtes som om de har bevaret bopæl her i landet, jf.
Skd.cirk. nr. 135 af  

 4. nov. 1988, lsr. 1981.106. Det samme gælder ægtefæller der ikke er  

 selverhvervende samt i visse tilfælde børn, se nærmere herom under D.A.1.2.1.  

 (EU). Endelig gælder det tilsvarende for personer, der allerede ved  

 ansættelsen i EU opholder sig i det land, hvori de skal forrette tjeneste og  

 som ved ansættelsen er skattepligtig her til landet i henhold til KSL § 1,  

 jf. skd. 29.174 og 63.349.
 Bopælen anses også for bevaret i de tilfælde, hvor den ansatte flytter til  

 en anden EU-medlemsstat for at forrette tjeneste for EU, skd. 71.661.
For en person, der kan godtgøre, at han allerede inden sin ansættelse som EU-embedsmand i eksempelvis Bruxelles, havde truffet foranstaltninger til  

 at tage ophold der, vil Belgien blive anset for bopælslandet, jf.
EU-dom af  

 17. jun. 1993.
En EU-tjenestemand var i medfør af art. 14 i protokol om EU's privilegier  

 fortsat fuldt skattepligtig til Danmark.
Dette indebar, at han her skulle  

 beskattes af sin samlede årsindtægt - bortset fra EU-lønnen - uanset dennes  

 art og oprindelsessted.
Da lejeværdi af egen bolig efter danske regler anses  

 for indtægt, og beskattes uafhængigt af hvilken lønindkomst, der oppebæres,  

 skulle EU-tjenestemanden her beskattes af lejeværdien af hans bolig i Luxembourg (Skat 1987.1.59). (TfS 1987,41).
En skatteyder var i 1974 tiltrådt en stilling i De europæiske Fællesskaber  

 og havde i den forbindelse afviklet sin bopælmæssige tilknytning til Danmark.  

 Siden 1979 havde skatteyderen som ansat i EU forrettet tjeneste i lande uden  

 for EU.
Skattepligten efter art. 14 i protokol vedrørende De europæiske  

 Fællesskabers privilegier og immuniteter vedvarer sålænge, den ansatte under  

 sin ansættelse i EU opholder sig på en medlemsstats område (Skat 1987.4.294).  

 (TfS 1987,200).
En skatteyder deltog som konsulent ved et EF-projekt om undersøgelse af  

 fiskerisektoren i Kina som grundlag for en eventuel EF-støtte til et  

 udviklingsprogram.
Skatteyderens deltagelse i projektet var kommet i stand  

 ved en skrivelse fra et rådgivende ingeniørfirma til skatteyderen, hvori det  

 meddelte, at "EF har valgt Dem som kandidat til tjenesterejsen til  

 Kina".
Forud for rejsen til Kina deltog skatteyderen i en briefing i Bruxelles.  

 For konsulentarbejdet udbetales der ham et vederlag på 76.500 kr.  

 Skatteyderen fandtes ikke at have godtgjort, at vederlaget var udbetalt ham  

 som led i et ansættelsesforhold i EF, og beløbet fandtes  

 indkomstskattepligtigt i Danmark.
TfS 1996.119 (ØLD).
Pensioner fra EU er skattefri, jf.
Rådets forordning nr. 549/69 af 25.  

 marts 1969, artikel 2.
EU-freelancetolke De ved EU-parlamentet beskæftigede freelance-tolke er fra og med den 1.  

 mar. 1983 fritaget for national beskatning af vederlag for tolkevirksomhed  

 ved parlamentet.
Det skattemæssige hjemsted vil som for øvrige EU-ansatte  

 være Danmark med mindre, der i opholdsstaten udøves anden virksomhed.
Freelance-tolke ved kommissionen og freelance-tolke ved EU-Domstolen er  

 fritaget for beskatning fra og med 1. jan. 1989, jf.
TSS cirk. 1991-3.
 Skattefritagelsen gælder også for freelance-tolkes vederlag for skriftligt  

 oversættelsesarbejde, såfremt dette sker som led i ansættelsesforholdet, dvs.  

 der skal være betalt skat til EU.
EU-partementari kere Se LV.A.B.2.4.
Europa-skolen Danmark har ved sin tiltrædelse af statutten for Europa-skolen indgået en  

 international overenskomst, som forpligter Danmark til at give afkald på  

 beskatning af de beløb, som skolen udbetaler de enkelte lærere i tilskud til  

 den nationale nettoløn.
Den fra hjemlandet udbetalte normale løn er altså  

 fortsat skattepligtig indkomst.
 C.E.R.N.
 Indtægten er ikke skattefri, og i henhold til den dansk-schweiziske DBO,  

 artikel 23, stk. 3, kan Danmark, sålænge fuld skattepligt efter KSL § 1, nr.  

 1 består, beskatte løn fra C.E.R.N., uanset at den pågældende er undergivet  

 »pauschalbeskatning« i Schweiz.
Det er dog Schweiz der - i dobbeltbeskatningsterminologi - har  

 beskatningsretten til C.E.R.N.-lønnen.
Danmark skal derfor indrømme nedslag  

 (creditnedslag for pauschalskat), henholdsvis skattefrihed for  

 C.E.R.N.-lønnen efter LL § 33 A.
 I.A.E.S.T.E. og A.I.E.S.E.C.
De internationale organisationer I.A.E.S.T.E. og A.I.E.S.E.C. formidler  

 udenlandske studerendes praktikophold 2-3 sommermåneder i danske  

 virksomheder.
Der ydes en mindre løn, som dækker nødvendige leveomkostninger.
De pågældende er skattepligtige efter KSL § 2 og de modtagne ydelser kan  

 ikke henføres til B-indkomst.
Visse DBO'er fritager for skattebetaling.
Der  

 indrømmes personfradrag efter de almindelige regler.
 Det nordiske Ministerråds sekretariater mv.
Ved aftale mellem Danmark, Finland, Island, Norge og Sverige om Nordisk Ministerråds sekretariat mv. kan aftalelandene ikke kræve skat (herunder  

 opkrævninger med tilsvarende virkning som direkte skatter) af løn og anden  

 godtgørelse, som sekretariaterne udbetaler deres fast ansatte personale.
 Myndighederne i aftalelandene har ret til at tage det fast ansatte  

 personales løn og anden godtgørelse i betragtning ved beregning af skat, som  

 i henhold til landets lov (eller gældende DBO'er) pålægges indtægt fra anden  

 kilde end sekretariatet.
 I Danmark er oprettet Nordisk Ministerråds Sekretariatet med adresse: St.
 Strandstræde 18, 1255 København K, tlf. 33 11 47 11.
 Skattefritagelsesbestemmelsen vil være at praktisere således:
 Vederlag fra sekretariatet medregnes til den her i landet skattepligtige  

 indkomst, hvorefter den del af skatten, der forholdsmæssigt vedrører  

 sekretariatsindkomsten, frafaldes (»ny exemption«), skd. 27.12.
 Bestemmelsen i PSL § 13, stk. 5, kan ikke anvendes vedrørende personer  

 ansat ved ministerrådets sekretariat.
D.F.2 Udsendte DANIDA-rådgivere, FN-udsendte og firmaeksperter Med virkning fra 1. jan. 1995 er tekstanmærkning nr. 51 til finanslovens §  

 38 ophævet.
 Dette medfører, at der ikke kan indrømmes skattefritagelse med fuld  

 exemption til udsendte bistandsarbejdere mv. efter denne dato.
 I Lov om ændring af Ligningsloven (Lov nr. 1115 af 21. december 1994 om  

 Beskatning af lønarbejde i udlandet mv.) og Lov om ændring af visse  

 skattelove (Lov nr. 312 af 17. maj 1995 om International beskatning) er der  

 imidlertid visse overgangsbestemmelser.
 Det gælder bl.a. for udsendte bistandsarbejdere, at såfremt deres kontrakt  

 med DANIDA eller anden tilsvarende organisation er indgået før 1. jan. 1995,  

 kan der fortsat indrømmes skattefritagelse med fuld exemption efter den  

 tidligere tekstanmærkning.
D.F.2.1 DANIDA-rådgivere Danske statsborgere, der udsendes af DANIDA er fuldt skattepligtige til  

 Danmark jf.
KSL § 1, stk. 1, nr. 4, - udsendt af den danske stat til tjeneste  

 uden for riget.
Danske statsborgere, der er bosat i udlandet og som udsendes som DANIDA-rådgivere, vil blive fuldt skattepligtige til Danmark jf.
KSL § 1,  

 nr. 1, stk. 4.
 Personerne skal indgive selvangivelse på sædvanlig måde, og kan ved  

 opgørelsen af den skattepligtige indkomst indrømmes fradrag for arbejde i  

 udlandet efter de almindelige regler.
 For rådgivere, der udsendes af DANIDA på kontrakter af mere end 6 måneders  

 varighed, vil der kunne indrømmes lempelse efter LL § 33 A, hvilket  

 indebærer, at der gives en skattelempelse med så stor en del af den samlede  

 danske skat, som falder på indkomsten (netto dvs. efter evt. fradrag for  

 arbejde i udlandet mv.) der er optjent ved arbejde i udlandet.
 Om lempelsesreglerne iøvrigt efter LL 33A henvises til afsnit D.C.2.
 Der kan ansøges om en skattefritagelse hos bopælskommunen inden udrejse,  

 således at lønnen kan blive udbetalt uden skattetræk fra første dag, hvis  

 bestemmelserne i LL §33A i øvrigt anses for opfyldt.
 For en medrejsende ægtefælle og hjemmeboende børn gælder de samme  

 bestemmelser om skattepligten og muligheden for skattelempelse.
Såfremt ægtefællen tager arbejde i det fremmede land, kan der indtræde  

 skattepligt til dette land.
En eventuel dobbeltbeskatning løses efter en DBO  

 eller efter interne danske regler i LL.
D.F.2.2 FN-udsendte FN-udsendte vil opnå skattefritagelse i Danmark af FN-lønnen i henhold til  

 bestemmelserne i Art.
V om immuniteter og rettigheder i FN-konventionen.
Se D.F.1 Hvis boligen bibeholdes i Danmark, og der dermed fortsat vil være fuld  

 skattepligt, skal der indsendes selvangivelse til Danmark efter de  

 almindelige regler.
Disse personer vil, hvis de anses for skattemæssigt  

 hjemmehørende i en fremmed stat efter bestemmelserne i en DBO, dog alene  

 kunne fratrække udgifter jf.
KSL § 1, stk. 2., der vedrører indtægter, som  

 Danmark efter overenskomsten kan beskatte.
 Har Danmark ikke nogen DBO med det pågældende land, anses personen for  

 skattemæssigt hjemmehørende i Danmark.
D.F.2.3 Firmaeksperter Ikke offentligt ansatte eksperter, der er udsendt til bistandsarbejde i  

 udviklingslande i forbindelse med statslånsprojekter og ansat gennem et firma  

 med hvem DANIDA har indgået kontrakt, kunne tidligere, hvis opholdet i  

 udlandet varede mellem 3 og 6 måneder, opnå skattelempelse efter  

 tekstanmærkningen.
 Personer, der efter 1. jan. 1995 udsendes som firmaeksperter, beskattes i  

 Danmark efter almindelige regler.
D.F.2.4 NORAD, SIDA og FINIDA Der kan indrømmes lempelse efter LL's regler eller efter en DBO for det  

 vederlag udsendte med bopæl i Danmark oppebærer fra NORAD (Norge), SIDA (Sverige) eller FINIDA (Finland) for arbejde i udviklingslandene.
 Beskatningsretten til vederlaget tilkommer det pågældende nordiske land i  

 henhold til den nordiske DBO artikel 19.
D.F.3 Stipendiater fra udviklingslandene Med virkning fra 1. jan. 1995 er tekstanmærkning nr. 50 til finanslovens  

 §38, hvorefter der kunne indrømmes skattefritagelse til studerende og  

 forskningsstipendiater fra udviklingslandene, ophævet.
 Med virkning fra 1. jan. 1995 er der i LL § 7K indsat et stk. 9,  

 hvorefter:
 »Legater er skattefri, når de ydes til en stipendiat under  

 midlertidigt ophold her i landet, såfremt stipendiaten, når denne påbegynder  

 opholdet her i landet, både var statsborger og hjemmehørende i et  

 udviklingsland.
Ligningsrådet fastsætter, hvilke lande der efter denne bestemmelse skal  

 anses for udviklingslande.« Der kan være tale om såvel stipendier, der hidrører fra offentlige som  

 private midler, ligesom der kan være tale om stipendier, der hidrører fra  

 Danmark, hjemlandet eller andre lande.
Ligningsrådet har for 1997 fastsat at følgende lande skal anses for  

 udviklingslande: Afghanistan, Albanien, Algeriet, Angola, Armenien,  

 Azerbadjan, Bangladesh, Benin, Bhutan, Bolivia, Bosnien-Herzegovina, Burkina Faso, Burundi, Cambodia, Cameroun, Colombia, Comorerne, Congo, Cuba, Den  

 demokratiske republik Congo, Den dominikanske Republik, Den tidligere Jugoslaviske republik Makedonien, Den centralafrikanske Republik, Djibouti, Ecuador, Egypten, Elfenbenskysten, El Salvador, Eritrea,  

 Etiopien, Fiji, Filippinerne, Forbundsrepublikken Jugoslavien, Gambia, Gaza/Vestbredden, Georgien, Ghana, Guatemala, Guinea, Guinea Bissau, Guyana, Haiti, Honduras, Indien, Indonesien, Irak, Iran, Jamaica, Jordan, Kapverdiske Øer, Kazakhstan, Kenya, Kina, Kiribati, Kirgizistan, Den  

 demokratiske folkerepublik Korea, Laos, Lesotho, Liberia, Madagaskar, Malawi, Maldiverne, Mali, Marokko, Marshall Øerne, Mauretanien, Mikronesien, *Moldova*, Mongoliet, Mozambique, Myanmar, Namibia, Nepal, Nicaragua, Niger, Nigeria, Pakistan, Papau New Guinea, Paraguay, Peru, Rwanda, Sao Tomé & Principe, Senegal, Sierra Leone,  

 Salomonøerne, Somalia, Sri Lanka, St.
Vincent & Grenadinerne, Sudan, *Suriname*, Swaziland, Sydafrika, Syrien, Tadjikistan, Tanzania, Tchad, Togo, Tonga, Tunesien, Turkmenistan, Tuvalu, Uganda, Uzbekistan, Vanuatu, Vestsamoa, Vietnam, Yemen, Zambia, Zimbabwe, Ækvatorial Guinea.
 *I forhold til listen over lande som Ligningsrådet i 1996 godkendte, er  

 der i følge Udenrigsministeriet følgende ændringer:
 Zaire har skiftet navn til Den demokratiske republik Congo.
 Som nye lande på listen er optaget: Moldova og Suriname.
Lande der ikke længere opfylder betingelserne for at anses som  

 udviklingslande: Chile, Dominica, Libanon, Nordmarianerne.* Ansøgning om skattefritagelse indsendes til den kommunale  

 ligningsmyndighed.
Eventuel klage sker til told- og skatteregionen.
D.F.4 PLO og Taipei Economic and cultural Office Med hjemmel i tekstanmærkning til finansloven nr. 51 B. ad 38.11.01.10.  

 bemyndiges skatteministeren til at nedsætte skatten for personer, der tager  

 bopæl eller ophold her i landet alene med det formål at forrette tjeneste ved PLO's repræsentationskontor eller Taipei Economic And Cultural Office i København.
 For de pågældende personer nedsættes skatten af den skattepligtige  

 indkomst med det beløb, som forholdsmæssigt falder på vederlaget for tjeneste  

 for henholdsvis PLO og Taipei Economic And Cultural Office.
