Betænkning afgivet af Skatteudvalget den 20. juni 2013 Betænkning over Forslag til lov om ændring af affalds- og råstofafgiftsloven, lov om kuldioxidafgift af visse energiprodukter, lov om afgift af elektricitet, momsloven og forskellige andre love (Nedsættelse af afgifter på el til erhverv, bortfald af CO2-afgift af el for erhverv, nedsættelse af energiafgifter på brændsler til proces, ændret lagerprincip ved deponering af farligt affald, lempelse af momskredittider samt supplerende støtte til eksisterende industrielle kraft-varme-værker) [af skatteministeren (Holger K.: Nielsen)]:
1. Ændringsforslag Skatteministeren har stillet 17 ændringsforslag til lovforslaget.
2. Udvalgsarbejdet Lovforslaget blev fremsat den 17. maj 2013 og var til 1. behandling den 11. juni 2013. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og Skatteministeriet sendte den 8. maj 2013 dette udkast til udvalget, jf. alm. del  bilag 201. Den 6. og 10. juni 2013 sendte skatteministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra H.
J.
Hansen Holding A/S.
Skatteministeren har over for udvalget kommenteret den skriftlige henvendelse.
Deputationer Endvidere har H.
J.
Hansen Holding A/S mundtligt over for udvalget redegjort for deres holdning til lovforslaget.
Spørgsmål Udvalget har stillet 9 spørgsmål til skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Venstres, Liberal Alliances og Det Konservative Folkepartis medlemmer af udvalget støtter lovforslaget, men de tre partier finder, at regeringen med forslaget ikke lever op til aftaleteksten i vækstpakken.
Af aftalen om vækstpakken fremgår det, at »Energiafgifterne på brændsler til proces nedbringes til EUs minimumsafgifter.
Det vil mindske virksomheders produktionsrelaterede omkostninger.
Lempelsen for erhvervslivet udgør 115 mio. kr. i 2015 faldende til 100 mio. kr. i 2020.« I lovforslaget nedsættes afgifterne imidlertid ikke til EUs minimumsafgifter, men til den højeste af EUs minimumsafgifter.
V, LA og KF har påtalt dette over for regeringen, men regeringen har ikke valgt at efterkomme aftalens ordlyd.
Det betyder, at lempelsen ikke bliver så stor på en række brændsler, som det med rette kunne forventes i forhold til aftaleteksten.
Det finder V, LA og KF ikke tilfredsstillende.
Formålet med aftalen var netop at sikre, at dansk erhvervsliv alene skulle betale EUs minimumssatser for at styrke danske virksomheders konkurrenceevne.
Det sker ikke fuldt ud, når regeringen fastholder, at afgifterne alene nedsættes til den højeste af EUs minimumsafgifter.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af skatteministeren, tiltrådt af et flertal (udvalget med undtagelse af EL):
 1) Nr. 3 affattes således:
»3. I § 2, stk. 2, ændres to steder »stk. 1, nr. 14« til: »stk. 1, nr. 13«, og et sted ændres »stk. 1, nr. 12« til: »stk. 1, nr. 11«.« [Ændring af den foreslåede konsekvensændring i det fremsatte lovforslags § 2, nr. 3] 2) Nr. 8 affattes således:
»8. I § 5, stk. 1, nr. 1, ændres »§ 2, stk. 1, nr. 1-4, 9-11, 14 og 16,« til: »§ 2, stk. 1, nr. 1-4, 8-10, 13 og 15,«.« [Ændring af den foreslåede konsekvensændring i det fremsatte lovforslags § 2, nr. 8] 3) Efter nr. 15 indsættes som nyt nummer:
»01. I § 7, stk. 1, nr. 1, ændres »§ 2, stk. 1, nr. 1-4, nr. 9-11, 14 og 16,« til: »§ 2, stk. 1, nr. 1-4, 8-10, 13 og 15,«.« [Ændring af den foreslåede konsekvensændring i det fremsatte lovforslags § 2, nr. 8] 4) Efter nr. 23 indsættes som nyt nummer:
»02. I § 7 a ændres to steder »§ 2, stk. 1, nr. 15« til: »§ 2, stk. 1, nr. 14«.« [Konsekvensændring som følge af det fremsatte lovforslags § 2, nr. 2] 5) Efter nr. 40 indsættes som nyt nummer:
»03. I § 12, stk. 2, ændres »§ 2, stk. 1, nr. 15« til: »§ 2, stk. 1, nr. 14«.« [Konsekvensændring som følge af det fremsatte lovforslags § 2, nr. 2] 6) Efter nr. 48 indsættes som nyt nummer:
»04. I § 15, stk. 1, nr. 2, ændres »§ 10, stk. 5« til: »§ 10, stk. 4«.« [Konsekvensændring som følge af det fremsatte lovforslags § 2, nr. 32] 7) Efter nr. 49 indsættes som nyt nummer:
»05. I § 18 ændres »§ 2, stk. 1, nr. 1-4, 9-11, 14 og 16« til: »§ 2, stk. 1, nr. 1-4, 8-10, 13 og 15«.« [Konsekvensændring som følge af det fremsatte lovforslags § 2, nr. 2] Til § 3 8) I nr. 8 ændres »77,0« til: »74,4«, og »27,7« ændres til: »26,7«.
[Rettelse af satser] 9) I den under nr. 13 foreslåede affattelse af § 11 f ændres i stk. 1 to steder »77,0« til: »74,4« og »27,7« til: »26,7«, og i stk. 3 ændres »§ 11, stk. 19 og 20,« til: »§ 11, stk. 18 og 19,«.
[Rettelse af satser samt konsekvensændring som følge af det fremsatte lovforslags § 3, nr. 6] 10) I den under nr. 14 foreslåede affattelse af § 11 f ændres i stk. 1 to steder »77,0« til: »74,4« og »27,7« til: »26,7«, og i stk. 4 ændres »§ 11, stk. 19 og 20,« til: »§ 11, stk. 18 og 19,«.
[Rettelse af satser samt konsekvensændring som følge af det fremsatte lovforslags § 3, nr. 6] 11) Efter nr. 14 indsættes som nyt nummer:
»01. I § 15, stk. 1, litra b, ændres »§ 7, stk. 1, 2 eller 3,« til: »§ 7, stk. 1, 2 eller 4,«.« [Konsekvensændring som følge af det fremsatte lovforslags § 3, nr. 3] Ny paragraf 12) Efter § 8 indsættes som ny paragraf:
»§ 01 I lov om varmeforsyning, jf. lovbekendtgørelse nr. 1184 af 14. december 2011, som ændret ved § 1 i lov nr. 577 af 18. juni 2012 og § 40 i lov nr. 1095 af 28. november 2012, foretages følgende ændring:
1. I § 20, stk. 12, nr. 2, ændres »§ 2, stk. 1, nr. 15« til: »§ 2, stk. 1, nr. 14«.« [Konsekvensændring som følge af det fremsatte lovforslags § 2, nr. 2] Til § 12 13) I stk. 4 ændres »som tidsrummet fra lovens ikrafttræden« til: »som fra og med den 1. januar 2015«.
[Præcisering af overgangsbestemmelse] 14) Stk. 7 affattes således:
»Stk. 7. § 7, nr. 2 og 3, har virkning for afgiftsperioder, som begynder den 1. januar 2014 eller senere. § 7, nr. 4, har virkning for afgiftsperioder, som begynder den 1. januar 2015 eller senere.« [Præcisering af ikrafttrædelsesbestemmelse] 15) I stk. 8 ændres »1. juli 2013« til: »1. august 2013«.
[Ændret ikrafttrædelsestidspunkt for en del af loven] Til bilag 2 16) I den foreslåede affattelse af bilag 2 ændres »jan.  31. dec. 2014« til: »1. jan.  31. dec. 2014«, og »83,4« ændres til: »83,3«.
[Præcisering af dato og rettelse af sats] Til bilag 3 17) I den foreslåede affattelse af bilag 5 ændres »74,3« til: »73,0«, og »26,7« ændres til: »26,3«.
[Rettelse af satser] Bemærkninger Til nr. 1 Der er tale om en rettelse af en forkert konsekvensændring i det fremsatte lovforslags § 2, nr. 3. I det fremsatte lovforslags § 2, nr. 3 foreslås det at rette en henvisning i CO2-afgiftslovens § 2, stk. 2, hvori der henvises til lovens § 2, stk. 1, nr. 1 og 4, til i stedet at henvise til lovens § 2, stk. 1, nr. 1 og 3. Dette er ikke korrekt.
Der skal fortsat henvises til lovens § 2, stk. 1, nr. 1 og 4, og derfor foreslås det at fjerne den ændrede henvisning i det fremsatte lovforslag.
Til nr. 2 og 3 Det foreslås en lovteknisk ændring af de foreslåede konsekvensændringer i CO2-afgiftslovens § 5, stk. 1, nr. 1, og § 7, stk. 1, nr. 1. I det fremsatte lovforslags § 2, nr. 8, er de foreslåede ændringer i det to bestemmelser samlet, men opdeles ved dette ændringsforslag af lovtekniske årsager.
Til nr. 4, 5 og 7 Der er tale om konsekvensændringer i CO2-afgiftslovens § 7 a, § 12, stk. 2, og § 18 som følge af den foreslåede ophævelse af CO2-afgiftslovens § 2, stk. 1, nr. 8, i det fremsatte lovforslags § 2, nr. 2. Idet CO2-afgiftslovens § 2, stk. 1, nr. 8, ophæves, skal henvisningerne til CO2-afgiftslovens § 2, stk. 1, i CO2-afgiftslovens § 7 a, § 12, stk. 2, og § 18 konsekvensrettes.
Til nr. 6 Der er tale om en konsekvensændring i CO2-afgiftslovens § 15, stk. 1, nr. 2, som følge af den foreslåede ophævelse af CO2-afgiftslovens § 10, stk. 2, i det fremsatte lovforslags § 2, nr. 32. Idet CO2-afgiftslovens § 10, stk. 2, ophæves, skal henvisningen til CO2-afgiftslovens § 10, stk. 5, i CO2-afgiftslovens § 15, stk. 1, nr. 2, konsekvensrettes.
Til nr. 8, 16 og 17 Det er tale om rettelser af satser i henholdsvis elafgiftslovens § 11, stk. 17, samt i bilag 2 og 5.
I bilag 2 i elafgiftsloven, hvoraf satserne for elafgiftslovens § 6, stk. 1, for 2014 fremgår, mangler der i det fremsatte lovforslag en dato for periodens start.
Med det foreslåede ændringsforslag nr. 16 præciseres det, at perioden dækker fra og med den 1. januar 2014 til og med den 31. december 2014.
Til nr. 9 og 10 Der er tale om konsekvensændringer i det fremsatte lovforslags § 3, nr. 13, foreslåede § 11 f, stk. 3, og det i nr. 14 foreslåede § 11 f, stk. 4, hvori der henvises til elafgiftslovens § 11, stk. 19 og 20. I det fremsatte lovforslags § 3, nr. 6, foreslås det at ophæve elafgiftslovens § 11, stk. 15. Dette medfører, at de efterfølgende henvisninger til lovens § 11 skal konsekvensændres.
Med dette ændringsforslag ændres henvisningen til stk. 18 og 19.
 Derudover foreslås det at rette satser i elafgiftslovens § 11 f, stk. 1.
Til nr. 11 Der er tale om en konsekvensændring i elafgiftslovens § 15, stk. 1, litra b, som følge af det fremsatte lovforslags § 3, nr. 3, hvorved der indsættes et nyt stykke i elafgiftslovens § 7. Dette betyder, at de efterfølgende henvisninger i loven til bestemmelsen skal ændres.
Med dette ændringsforslag ændres den gældende henvisning i elafgiftslovens § 15, stk. 1, litra b, til lovens § 7, stk. 1, 2 og 3, til § 7, stk. 1, 2. og 4.
Til nr. 12 Der er tale om en konsekvensændring i lov om varmeforsyning, jf. lovbekendtgørelse nr. 1184 af 14. december 2011, som følge af det fremsatte lovforslags § 2, nr. 2, hvor § 2, stk. 1, nr. 8, i CO2-afgiftsloven ophæves.
I § 20 i lov om varmeforsyning henvises der til CO2-afgiftslovens § 2, stk. 1, nr. 15, hvilket ændres til § 2, stk. 1, nr. 14.
Til nr. 13 Det foreslås at præcisere ordlyden af overgangsbestemmelsen i § 12, stk. 4. Det præciseres, at bestemmelsen finder anvendelse for løbende leverancer, for hvilke afregningsperioden påbegyndes inden den 1. januar 2015 og afsluttes efter dette tidspunkt.
 Der foreslås ingen indholdsmæssig ændring af bestemmelsen.
Til nr. 14 Det foreslås at præcisere ordlyden af ikrafttrædelsesbestemmelsen for § 7 om lempelse af momskredit.
Der foreslås ingen indholdsmæssig ændring af ikrafttrædelsesreglen.
Forhøjelsen af omsætningsgrænsen mellem virksomheder, der afregner moms kvartalsvis, og virksomheder, der afregner moms halvårligt, skal fortsat først ske med virkning for perioder, som begynder den 1. januar 2015 eller senere.
Med ændringen foretages der en præcisering af, hvilken afgiftsperiode der i 2014 gælder for virksomheder med en momspligtig omsætning mellem 1 og 5 mio. kr.
Virksomheder med en momspligtig omsætning mellem 1 og 5 mio. kr. skal i 2014 efter forslaget afregne moms kvartalsvis.
Til nr. 15 Det foreslås at rykke ikrafttrædelsestidspunktet for det fremsatte lovforslags § 11 fra den 1. juli 2013 til den 1. august 2013. Baggrunden herfor er, at der ikke er tale om en ren skattelov, og at loven derfor ikke kan stadfæstes inden udløbet af 3 søgnedage.
Loven vil derfor ikke kunne nå at træde i kraft den 1. juli 2013.
Ane Halsboe-Jørgensen (S) Benny Engelbrecht (S) Jacob Bjerregaard (S) John Dyrby Paulsen (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Rasmus Helveg Petersen (RV) Camilla Hersom (RV) Mette Boye (SF) Jonas Dahl (SF) Frank Aaen (EL) Stine Brix (EL) Jørgen Arbo-Bæhr (EL) Hans Andersen (V) Gitte Lillelund Bech (V) fmd.
Martin Geertsen (V) Kristian Pihl Lorentzen (V) Jan E.
Jørgensen (V) Torsten Schack Pedersen (V) Troels Lund Poulsen (V) Mads Rørvig (V) Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 219 Bilagsnr.
