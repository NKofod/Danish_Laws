 I medfør af § 1, stk 1, i lov nr. 131 af 13. april 1954 om udførsel og  

 indførsel af levende dyr m.v. fastsættes herved følgende bestemmelser.
 § 1.  Definitioner.
 I denne instruks forstås ved:
a.
Avls- og brugsdyr: Avls- og brugskvæg samt avls- og brugssvin.
b.
Avls- og brugskvæg: Tamkvæg, der er beregnet til avl, mælkeproduktion,  

 kødproduktion eller arbejde.
c.
Avls- og brugssvin: Tamsvin, der er beregnet til avl eller  

 kødproduktion.
d.
Slagtedyr: Tamkvæg og tamsvin, der er bestemt til at blive ført direkte  

 til et slagteri eller et slagtemarked, så snart de er ankommet til  

 modtagerlandet.
e.
Epizootifri zone: En zone med en diameter på 20 kilometer inden for  

 hvilken der, ifølge officielle konstateringer, i et tidsrum på mindst 30 dage  

 før afsendelsen ikke er optrådt noget tilfælde af mund- og klovesyge, og når  

 det drejer sig om svin heller ikke noget tilfælde af svinepest eller smitsom  

 svinelammelse (Teschener syge).
f.
Embedsdyrlæge: En dyrlæge, der af landbrugsministeriet  

 (veterinærdirektoratet) er autoriseret til at foretage sundhedseftersyn ved  

 udførsel af levende heste og klovbærende dyr.
g.
Anmeldepligtige sygdomme.
Rabies, tuberkulose, brucellose, mund- og klovesyge, miltbrand, kvægpest, ondartet lungesyge.
Rabies, brucellose, miltbrand, mund- og klovesyge, smitsom blæreudslet, klassisk svinepest, afrikansk svinepest, smitsom svinelammelse (Teschener syge).
h.
Iagttagelsesdistrikt: Et af politimesteren oprettet område, underlagt  

 særlige restriktioner, omkring en besætning ramt af visse anmeldepligtige  

 sygdomme.
i.
Virksomhed: Marked, samlingssted eller udførselssted, der af  

 veterinærdirektoratet er godkendt til udførsel af kvæg og/eller svin til  

 stater, der er medlem af Det europæiske økonomiske Fællesskab.
j.
Ordinær samling: Tilførsel af henholdsvis avls- og brugsdyr og  

 slagtedyr til en virksomhed inden for de områder eller tidsrum som  

 godkendelsen til udførsel af de pågældende dyr angår.
k.
Andre samlinger: Tilførsel i forbindelse med markeder, auktioner, opkøb  

 og bortsalg vedr. klovbærende dyr og heste under benyttelse af en virksomheds  

 anlæg uden for de områder eller tidsrum, der er omfattet af godkendelsen til  

 udførsel af levende kvæg og svin.
 § 2.  Embedsdyrlægen.
a.
Ved meddelelse af autorisation modtager embedsdyrlægen embedsstempel,  

 mærker, tænger, attestformularer og lignende, der er nødvendige for  

 embedsførelsen.
Embedsdyrlægen bliver holdt underrettet om situationen i  

 landet med hensyn til anmeldepligtige sygdomme ved veterinærdirektoratets  

 officielle månedsrapport vedrørende smitsomme sygdomme hos husdyrene.
b.
Autorisation som embedsdyrlæge kan ikke forventes bibeholdt ud over 70  

 års alderen og kan i øvrigt til enhver tid tilbagekaldes af  

 veterinærdirektoratet.
c.
Til bistand for embedsdyrlægen kan veterinærdirektoratet efter  

 omstændighederne autorisere en eller flere assisterende embedsdyrlæger.
d.
Embedsdyrlægen er pligtig at udøve tilsyn og foretage sundhedseftersyn,  

 attestudstedelse m.v. efter de retningslinier, der er angivet i denne  

 instruks og i bekendtgørelse nr. 464 af 6. august 1973 om udførsel af levende  

 kvæg og svin til stater, der er medlem af Det europæiske økonomiske  

 Fællesskab, og skal i øvrigt følge de anvisniger og påbud, der meddeles af  

 veterinærdirektoratet.
e.
Embedsdyrlægen er forpligtet til at udøve tilsyn m.v. ved andre  

 samlinger af dyr, der måtte finde sted på virksomhedens område, efter de  

 retningslinier, som angives i denne instruks og i øvrigt efter de for hver  

 enkelt samling særligt angivne bestemmelser.
f.
Embedsdyrlægen skal opbevare attestformularer og -kopier, blanketter,  

 stempler, mærker og lign. under lås.
g.
Det påhviler virksomheden dels at stille den fornødne medhjælp til  

 rådighed for embedsdyrlægen til foretagelse af sundhedseftersyn, mærkning af  

 dyr, attestudstedelse og lign., dels at stille et aflåseligt lokale med bl.  

 a. skrivebord, stol, skab og håndvask til disposition for embedsdyrlægen til  

 bl. a. omklædning og til opbevaring af stempler og mærkerekvisitter, gang-  

 eller arbejdstøj og lign.
 § 3.  Tilsyn.
a.
Embedsdyrlægen skal have indgående kendskab til arten og omfanget af  

 virksomhedens drift og til anvendelsen af virksomhedens anlæg.
Det er  

 påkrævet, at der føres fortegnelse over daglige tilførsler, udførsel,  

 transport til markeder eller til andre virksomheder af de forskellige  

 dyrearter.
b.
Virksomhedens anlæg skal jævnligt tilses.
Den almindelige  

 vedligeholdelse og renholdelse skal gennemgås.
Vandforsyning og afløbsforhold  

 skal kontrolleres.
Embedsdyrlægen skal have indseende med leverance og  

 opbevaring af virksomhedens foder og strøelse og med møddingsforhold og  

 fjernelse af gødning og ajle m. m. fra virksomheden.
c.
Embedsdyrlægen skal inspicere transportvogne og -kasser m.m. for dyr og  

 sikre sig, at transportmidlerne opfylder veterinære forskrifter og er renset  

 og desinficeret efter gældende regler.
d.
Embedsdyrlægen skal påse, at behandling af dyrene ikke er i strid med  

 lov om værn for dyr, og skal kontrollere, at overstående dyr fodres, vandes  

 og malkes efter behov.
e.
Embedsdyrlægen skal følge sundhedstilstanden blandt tilførte dyr ved at  

 have opsyn med dyrene i staldene på samlingsdagene og dagligt inspicere  

 eventuelt overstående dyr.
f.
Embedsdyrlægen skal følge sundhedstilstanden med hensyn til  

 anmeldepligtige sygdomme i en zone med en radius på 10 kilometer fra  

 virksomheden.
 § 4.  Påtale, anmeldelse, indberetning m. v.
a.
Embedsdyrlægen skal i almindelighed henlede virksomhedens ledelses  

 opmærksomhed på forhold ved virksomheden, der trænger til vedligeholdelse,  

 renholdelse eller ændring.
b.
I tilfælde af overtrædelse eller tilsidesættelse af gældende  

 bestemmelser for virksomhedens anlæg og drift skal embedsdyrlægen påtale  

 forholdet over for virksomhedens ledelse og i gentagelsestilfælde indberette  

 forholdet til veterinærdirektoratet.
c.
Uregelmæssigheder samt tilsidesættelse af gældende regler for transport  

 af dyr til og fra virksomheden skal påtales over for den pågældende vognmand  

 eller chauffør.
I tilfælde af, at afsendelse er sket fra andre virksomheder  

 bør den pågældende embedsdyrlæge underrettes.
d.
Overtrædelse af lov om værn for dyr og af bestemmelser udstedt i medfør  

 af denne lov anmeldes til politiet.
e.
Konstateres anmeldepligtig sygdom på en virksomhed, skal embedsdyrlægen  

 straks forbyde enhver borttransport af dyr, gødning, foder og strøelse,  

 redskaber og andre rekvisitter fra virksomheden og iværksætte omhyggelig  

 rensning og desinfektion af transportmidler, der forlader virksomheden.
Ved  

 udgangen fra virksomheden skal foranstaltes rensning og desinfektion af  

 fodtøj, der benyttes af personalet og besøgende, samt vask af hænder.  

 Arbejdstøj og overtrækstøj skal efterlades på virksomheden og gennemgå  

 desinficerende behandling.
f.
Kommer det til embedsdyrlægens kendskab, at der inden for en afstand af  

 10 kilometer fra virksomheden optræder anmeldepligtige sygdomme, skal han  

 straks sætte sig i forbindelse med veterinærdirektoratet.
g.
Inden den 10. i hver måned skal embedsdyrlægen foretage indberetning  

 til veterinærdirektoratet på særlige dertil beregnede blanketter om  

 virksomhedens drift, om samlinger af dyr under anvendelse af virksomhedens  

 anlæg, om tilførslernes størrelse samt evt. om forhold, der har givet  

 anledning til påtale, anmeldelse og lign. i den forudgående måned.  

 Indberetningen tjener samtidig som grundlag for honoraropgørelse og andre  

 forhold af økonomisk art.
 § 5.  Tilførsel af dyr.
a.
Det påhviler virksomhedens ledelse mindst 4 dage forud at underrette  

 embedsdyrlægen om påtænkte tilførsler.
b.
Inden tilførsel til ordinær samling påbegyndes, skal embedsdyrlægen  

 kontrollere, at overstående klovbærende dyr fra andre samlinger er fjernet  

 eller isoleret i særskilt staldrum, og at rensning og desinfektion er  

 foretaget på korrekt måde.
c.
Embedsdyrlægen skal være til stede i hele den periode, tilførsel af dyr  

 finder sted.
d.
Tilførsel må kun finde sted direkte fra oprindelsesbesætningen eller  

 fra en anden virksomhed.
Dyr, der tilføres fra andre virksomheder, skal være  

 ledsaget af en erklæring herom.
Ved udstedelse af sådan erklæring skal  

 anvendes en af veterinærdirektoratet godkendt formular.
e.
Samtidig tilførsel gennem mere end een indgang kan kun ske under  

 forudsætning af assisterende embedsdyrlæges medvirken.
f.
Intet dyr må tilføres virksomheden uden at være undersøgt af  

 embedsdyrlægen.
Kvæg og svin, der tilføres fra en anden virksomhed ledsaget  

 af erklæring herom, kan dog tillades tilført uden gentagen undersøgelse.
g.
Embedsdyrlægen skal være opmærksom på, om tilførsel til virksomheden af  

 dyr finder sted fra besætninger angrebet af anmeldepligtige sygdomme eller  

 beliggende i et iagttagelsesdistrikt.
h.
Embedsdyrlægen skal kontrollere, at avls- og brugsdyr transporteres  

 adskilt fra slagtedyr, og at transport finder sted i rensede og desinficerede  

 transportmidler.
 § 6.  Indsyning.
a.
Dyrlægeundersøgelse skal finde sted såvel i forbindelse med ordinære  

 samlinger som ved andre samlinger.
b.
Embedsdyrlægen skal foretage undersøgelse af de tilførte dyr straks ved  

 ankomsten.
Undersøgelsen skal foregå ved tilstrækkeligt lys (dagslys,  

 elektrisk lys eller lys, der kan sidestilles hermed). Hvert enkelt af de  

 tilførte dyr skal passere dyrlægen.
Embedsdyrlægen skal være opmærksom på  

 dyrets almenbefindende, bevægelsesevne og ernæringstilstand og herved skaffe  

 sig et indtryk af dyrets almindelige sundhedstilstand.
Dyrlægen skal have  

 opmærksomheden henvendt på symptomer på smitsomme sygdomme.
c.
Dyr med forstyrret almenbefindende, haltende og savlende dyr skal  

 underkastes en nøjere undersøgelse.
Hos kvæg skal således bl. a. foretages en  

 undersøgelse af mundhulens slimhinder, hos svin bl. a. en omhyggelig  

 inspektion af klove, klovspalter og tryne evt. kombineret med  

 temperaturmåling.
d.
Ud over undersøgelse med henblik på sygelige tilstande hos de tilførte  

 dyr skal embedsdyrlægen notere sig, om kvæg og svin er forsynet med godkendte  

 identifikationsmærker eller andre særlige mærker, der anvendes i forbindelse  

 med et nationalt bekæmpelsesprogram, samt om tyre over 350 kg (jerseytyre  

 over 300 kg) er forsynet med næsering.
 § 7.  Afvisning i forbindelse med indsyning.
 Følgende kategorier af dyr skal afvises ved ordinære samlinger:
a.
Kvæg og svin, der hidrører fra ejendomme, som er underkastet  

 restriktioner som følge af anmeldepligtige sygdomme, eller som er beliggende  

 i et iagttagelsesdistrikt oprettet som følge af anmeldepligtige sygdomme.
b.
Kvæg og svin, der skal anses som mistænkt for eller angrebet af  

 anmeldepligtige sygdomme, eller som er transporteret sammen med dyr, der er  

 angrebet af anmeldepligtige sygdomme.
 c. Øjensynligt syge dyr.
d.
Kvæg og svin, der ikke kommer direkte fra oprindelsesbesætningen eller  

 fra andre virksomheder.
e.
Kvæg og svin, der ikke er forsynet med et officielt godkendt  

 identifikationsmærke.
f.
Kvæg og svin, der er forsynet med reagent- eller LK-øremærke, samt  

 T-klippede dyr.
g.
Tyre over 350 kg (jerseytyre over 300 kg), som ikke er forsynet med  

 næsering.
h.
Dyr, der på andre virksomheder af embedsdyrlægen er kendetegnet med  

 gult kryds på lænden.
i.
Avls- og brugsdyr, der ikke er ledsaget af oprindelsessundshedsattest.
j.
Avls- og brugsdyr, der er transporteret sammen med slagtedyr eller med  

 transportmidler, der ikke i forvejen er renset og desinficeret.
k.
Andre klovbærende dyr end kvæg og svin.
l.
Dyr, der under transporten har pådraget sig sådanne beskadigelseer, at  

 de i henhold til lov om værn for dyr øjeblikkelig må aflives eller bringes  

 til slagtning.
 Ved andre samlinger skal de under a., b., c., f., g. og l. nævnte dyr  

 afvises.
 Findes ved undersøgelsen dyr, der er angrebet af anmeldepligtige sygdomme  

 eller mistænkt herfor (jfr. ovenfor under b.) skal embedsdyrlægen lade de  

 pågældende dyr isolere, forbyde yderligere tilførsel af dyr, forbyde  

 fjernelse af dyr fra virksomheden samt straks underrette  

 veterinærdirektoratet om forholdet.
 Dyr nævnt ovenfor under a., f. eller l. skal - beroende på tilfældets  

 karakter - henvises til slagtning efter nærmere aftale med overdyrlægen ved  

 slagteriet eller til aflivning og levering til destruktionsanstalt under  

 iagttagelse af fornødne forsigtighedsforanstaltninger.
 Rapport over afvisninger i forbindelse med dyrlægeundersøgelsen skal  

 fremgå af månedsberetningen til veterinærdirektoratet.
 § 8.  Isolation.
 Hvad enten der er tale om ordinære eller andre samlinger, skal følgende  

 kategorier af dyr isoleres, så snart de tilføres virksomheden:
a.
Dyr, der frembyder sygelige tilstande, som kan vække formodning om  

 anmeldepligtig sygdom.
b.
Dyr med sår i mundhulen, i klovspalten eller i kronranden.
c.
Dyr, der har kælvet eller kastet undre transporten.
d.
Kvæg befængt med oksebremselarver.
Det påhviler embedsdyrlægen at kendetegne sådanne dyr med et tydeligt  

 kryds i gul farve på lænden.
Dyr, der er kendetegnet på en sådan måde, må  

 ikke transporteres videre til andre virksomheder.
 Embedsdyrlægen skal foranledige sådanne dyr afsondret og skal foretage  

 videregående undersøgelse (evt. indsendelse af materiale til  

 laboratoriemæssig undersøgelse snarest muligt). Rapport over isolation og  

 udfald af undersøgelser indsendes til veterinærdirektoratet i forbindelse med  

 månedsindberetningen.
 § 9.  Betinget adgang til virksomheden.
 Følgende kategorier af dyr kan tillades indbragt på virksomheden, men må  

 anses som uegnede til udførsel eller overførsel til andre virksomheder samt  

 ude af stand til at klare sig under længere transport:
a.
Afmagrede, halte og øjensynligt svækkede dyr.
b.
Febrile dyr og dyr med tilbageholdt efterbyrd eller med vandig eller  

 blodtilblandet diarre.
c.
Dyr med større friske sår og kontusioner, halebrud eller afstødning af  

 horn, hove eller klove.
Tyre med udrevet næsering.
d.
Dyr med større svulster.
e.
Dyr med gangrænøs og apostematøs mastits.
Det påhviler embedsdyrlægen at kendetegne sådanne dyr med et tydeligt  

 kryds i gul farve på lænden.
Dyr, der er kendetegnet på en sådan måde, må  

 ikke transporters videre til andre virksomheder.
 § 10.  Udførsel.
a.
Kun kvæg og svin, der er tiført ordinære samlinger, og som ikke har  

 haft kontakt med dyr tilført andre samlinger, kan udføres til stater, der er  

 medlem af Det europæiske økonomiske Fællesskab.
b.
Udførsel af kvæg og svin fra virksomheden skal foregå under iagttagelse  

 af de til enhver tid gældende bestemmelser og under embedsdyrlægens  

 medvirken.
Embedsdyrlægen skal være til stede både under sundhedseftersyn,  

 mærkning, attestudstedelse, desinfektionseftersyn af transportmidlerne og  

 indladning af dyrene.
c.
Det påhviler virksomhedens ledelse mindst 4 dagtimer forud at  

 underrette embedsdyrlægen om påtænkte udførsler.
d.
Sundhedseftersynet skal foretages som ovenfor angivet i § 6, idet  

 bemærkes, at den nøjere undersøgelse, der er omtalt i afsnit c., altid skal  

 foretages i forbindelse med udførsel.
 § 11.  Sundhedsattest.
a.
Embedsdyrlægen skal drage omsorg for, at dyrene ved udførsel er  

 ledsaget af relevante og korrekt udfyldte sundhedsattester udstedt på  

 grundlag af forudgående sundhedseftersyn, medfølgende oprindelsesattester og  

 embedsdyrlægens øvrige kendskab til de pågældende dyr.
b.
Sundhedsattest skal udstedes og underskrives af embedsdyrlægen den dag,  

 indladning til udførsel finder sted.
c.
Til sundhedsattest må kun benyttes en af veterinærdirektoratet godkendt  

 formular.
Ved udførsel til stater, der er medlem af Det europæiske økonomiske  

 Fællesskab, skal sundhedsattest være udfærdiget på såvel modtagerlandets som  

 eventuelle transitlandes sprog, eller særlig transitattest skal udstedes  

 efter veterinærdirektoratets anvisning.
Der må kun udleveres et  

 originalpåstemplet eksemplar af hver attest.
Udleverede kopier skal være  

 forsynet med tydeligt »Duplikat«.
d.
Sundhedsattest må kun udstedes, når samtlige angivne fordringer til de  

 pågældende dyr er opfyldt.
Såfremt der vedrørende enkelte punkter er angivet  

 flere alternative muligheder, skal mindst eet alternativ kunne attesteres.
e.
Overstregninger i sundhedsattesten er kun tilladt, såfremt det drejer  

 sig om alternativer, der ikke foreligger, såfremt det drejer sig om  

 dokumentation, der ikke kræves for bestemte aldersgrupper, eller såfremt  

 veterinærdirektoratets særlige tilladelse foreligger.
f.
Da sundhedsattesten henvender sig til og skal accepteres af fremmede  

 myndigheder, skal formularen udfyldes med omhu.
Der skal anvendes  

 skrivemaskine eller blokbogstaver.
Den underskrivende embedsdyrlægesnavn  

 skal, medmindre tydeligt navnestempel anvendes, angives med samme typer, som  

 er anvendt ved udfyldelsen af formularen i øvrigt.
Er attestformularen flersproget udformet, skal alene den relevante  

 fremmedsprogede del udfyldes og underskrives.
Virksomhedens navn og  

 autorisationsnummer skal anføres på sundhedsattesten.
Embedsstempel skal  

 altid anvendes i forbindelse med embedsdyrlægens underskrift.
g.
Indeholder sundhedsattestformularen rubrikker til angivelse af  

 identifikationsmærker, kan embedsdyrlægen, såfremt mærkerne er led i en  

 landsomfattende besætningsregistrering, henvise hertil og i rubrikkerne  

 anføre registreringssystemet (f. eks.
CLR). Herudover oplyses de sidste 2  

 cifre i virksomhedens autorisationsnummer.
Vedrørende »nr. ...................« på sundhedsattesten: her  

 registreres de udstedte sundhedsattester ved en fortløbende nummerering,  

 hvori virksomhedens autorisationsnummer indgår som de to første cifre.
Kopi  

 af sundhedsattest opbevares i mindst 1 år eller nr. og andre oplysninger  

 noteres, hvorefter notaterne opbevares i en tilsvarende periode.  

 Oprindelsessundhedsattester, der ledsager avls- og brugsdyr til virksomheden,  

 opbevares ligeledes mindst 1 år.
 § 12.  For følgende kategorier af kvæg og svin kan  

 ikke udstedes sundhedsattest:
a.
Dyr, der viser kliniske tegn på sygdom, herunder kvæg, der viser sår,  

 erosioner, slimhindedefekter eller belægninger i mundhulen eller sår på  

 patterne, svin med sår eller skorper på trynen samt haltende og savlende dyr  

 og dyr med sår eller hævelser i kronrand eller klovspalte.
b.
Kvæg og svin, der hidrører fra en ejendom, der er underkastet  

 veterinærpolitimæssige restriktioner som følge af anmeldepligtig sygdom.
c.
Kvæg og svin, der hidrører fra et iagttagelsesdistrikt oprettet på  

 grund af anmeldepligtig sygdom.
d.
Kvæg forsynet med LK-øremærker, reagent-øremærke eller T-klipmærke.
e.
Dyr, der ikke er forsynet med officielt godkendt identifikationsmærke,  

 eller som har forladt oprindelsesbesætningen for mere end 6 dage siden.
f.
Dyr, der af embedsdyrlægen ved tilførselen er fundet uegnede til  

 eksport eller ude af stand til at klare sig under længere transport, og som  

 er forsynet med gult kryds på lænden.
g.
Avls- og brugsdyr, som er tilført virksomheden uden at være ledsaget af  

 korrekt og fuldstændig udfyldt oprindelsessundhedsattest og/eller særlige  

 certifikater, som af veterinærdirektoratet er godkendt ved udførsel til det  

 pågældende land, eller som er transporteret til virksomheden sammen med andre  

 dyr end avls- og brugsdyr.
h.
Tyre over 350 kg (jerseytyre over 300 kg), der ikke er forsynet med  

 næsering.
i.
Dyr behandlet med østrogene eller thyreostatiske stoffer.
 Kvæg og svin, der fremstilles til sundhedseftersyn med henblik på  

 udførsel, men for hvilke embedsdyrlægen finder det uberettiget at udstede  

 sundhedsattest (afvises fra udførsel), skal kendetegnes med et kryds i grøn  

 farve på lænden.
 § 13.  Mærkning.
Kvæg og svin, der af embedsdyrlægen godkendes til udførsel, forsynes med  

 et af veterinærdirektoratets godkendt mærke til oplysning om virksomhedens  

 autorisationsnummer.
Hos svin kan anvendes et stempelaftryk som nedenstående  

 (idet 00 erstattes med de to sidste cifre i virksomhedens  

 autorisationsnummer).
Hos kvæg kan et tilsvarende klæbemærke i papir eller stof på krydset  

 anvendes.
Såfremt kvæg ikke forsynes med autorisationsnummer skal der  

 foretages øremærkning med såkaldt »kronemærke«.
I så fald skal  

 kronemærkets nummer angives på sundhedsattesten.
 § 14.  Transport.
a.
Embedsdyrlægen skal overvåge indladning af dyr til udførsel.
I  

 forbindelse hermed skal embedsdyrlægen forbyde, at avls- og brugsdyr indlades  

 til transport sammen med slagtedyr, og at kvæg og svin til udførsel til  

 stater, der er medlem af Det europæiske økonomiske Fællesskab under  

 transporten kommer i kontakt med andre klovbærende dyr end kvæg og svin, der  

 opfylder de betingelser, der er fastsat for handel inden for Fællesskabet.
b.
Embedsdyrlægen skal sikre sig, at transportmidlerne opfylder gældende  

 veterinære bestemmelser med hensyn til transport af dyr, og at  

 transportmidler, der anvendes til udførsel er sådan indrettet, at gødning,  

 strøelse, foder og lign. ikke kan spildes under transporten.
 Såfremt betingelserne ikke er opfyldt, skal embedsdyrlægen modsætte sig  

 indladning eller nægte at udlevere sundhedsattest.
c.
Embedsdyrlægen skal påse, at kvæg og svin udføres i rensede og  

 desinficerede transportmidler.
d.
Embedsdyrlægen skal sikre sig, at gældende bestemmelser om værn for dyr  

 og om transport af dyr iagttages.
§ 15.  Dyrlægebehandling a.
Under ophold på virksomhederne må dyrene ikke tages under behandling  

 for nogen lidelse eller gennemgå nogen medikamentel behandling uden  

 forudgående underretning af embedsdyrlægen, som er pligtig til at yde hjælp  

 til alvorligt tilskadekomne dyr og til dyr med smertevoldende sygdomme eller  

 fødselshindringer, når hurtig hjælp må anses for nødvendig.
b.
Serumbehandling, vaccination og medicinsk behandling, der måtte ønskes  

 foretaget, skal ske med den officielt fastsatte dosering eller efter særlig  

 anvisning fra veterinærdirektoratet.
Der bør anvendes engangskanyler eller  

 steriliseret udstyr ved injektioner.
c.
Efter foretagen behandling under anvendelse af lægemidler, der efter  

 danske regler medfører tilbageholdelse fra slagtning, er det ikke tilladt at  

 udstede sundhedsattest for slagtedyr før tilbageholdelsestiden for det  

 pågældende lægemiddel er forløbet.
 § 16.  Rensning og desinfektion.
a.
Embedsdyrlægen skal give generelle anvisninger for gennemførelse af  

 rensning og desinfektion af virksomheden.
 Såfremt der på virksomheden findes særligt udstyr til foretagelse af  

 rensning og desinfektion af transportmidler, skal embedsdyrlægen påse, at  

 transportmidler, der skal medtage dyr fra virksomheden, og hvis rensning og  

 desinfektion er påkrævet, renses under benyttelse af dette udstyr.
b.
Rensning af virksomheden, der omfatter stalde, ramper, indsyningsplads,  

 fortove og vaskeplads for transportmidler, samt til- og frakørselsveje med  

 asfalt eller brolægning, skal udføres under anvendelse af rigelige mængder  

 vand.
Enten anvendes skylning eller overbrusning i forbindelse med mekanisk  

 behandling med koste og børster af de flader og genstande, der skal renses,  

 eller højtryksudstyr anvendes til løsning af urenheder fra underlaget.
Efter  

 opblødning og løsning foretages skylning med vandslange og samtidig fjernelse  

 af skyllevandet ved hjælp af koste eller skrabere til særlige afløb eller  

 gødningstanke.
c.
Embedsdyrlægen skal have indseende med fjernelse af gødning og ajle fra  

 virksomheden og have kendskab til eventuelle aftagere af materialet.
Efter  

 fjernelse (bedst i særlig beholder (container)) foretages rensning af  

 møddingsplads.
d.
Desinfektion skal efterfølge rensning og foretages med 2 pct.  

 Na-hydroxydopløsning evt. iblandet læsket kalk som indikator.
Ved optræden af  

 smitsom blæreudslet (SVD) skal dog anvendes en 5 pct. opløsning af  

 NA-hypoklorit uden kalktilsætning.
Ved forekomst af bakterielle sygdomme på  

 virksomheden skal forurenede pladser, redskaber m. v. desinficeres med  

 klorkalk, fenolopløsning eller en jodoforopløsning indeholdende 0,05 pct.  

 aktiv jod.
 § 17.  Andre samlinger.
a.
Anvendes virksomhedens anlæg uden for de tidsrum, i hvilken særlig  

 godkendelse til modtagelse, opstaldning og afsendelse af kvæg og svin til  

 stater, der er medlem af Det europæiske økonomiske Fællesskab, er meddelt  

 virksomheden, til andre samlinger eller anvendes visse dele eller områder af  

 virksomheden til andre samlinger, skal embedsdyrlægen i denne forbindelse  

 udøve tilsyn, foretage undersøgelse og sundhedseftersyn m.v. samt overvåge  

 transport, rensning og desinfektion efter de i denne instruks angivne  

 retningslinier.
b.
Tilførsel af heste foregår efter de i § 5, a., c. og f. samt § 6 nævnte  

 anvisninger.
Afvisning finder sted som angivet i § 7, c., h. og l.
Der  

 henvises endvidere til §§ 8 og 9. Heste til udførsel skal ledsages af  

 sundhedsattest som angivet i § 11. Sundhedsattest kan ikke udstedes for  

 heste, der viser tegn på smitsomme sygdomme, for afmagrede og halte heste  

 samt for heste med større sår, trykninger og svulster.
Heste til udførsel  

 forsynes med mankeplombe eller andet af veterinærdirektoratet godkendt  

 identifikationsmærke med virksomhedens autorisationsnummer.
 Herudover kan der stilles krav om udførligt signalement i  

 sundhedsattesten.
c.
Tilførsel af kvæg og svin foregår efter de i § 5, a., c., e., f. og g.  

 samt § 6 nævnte anvisninger, dog skal dyrene ikke være forsynet med  

 identifikationsmærker.
Afvisning finder sted som angivet i § 7, a., b., c.,  

 f., g. og l.
Der henvises endvidere til §§ 8 og 9. I forbindelse med  

 grisemarkeder kan torvegrise indsynes holdvis, idet undersøgelsen foregår ved  

 inspektion af det samlede antal dyr i en transportkasse eller -vogn.
I denne  

 forbindelse skal embedsdyrlægens opmærksomhed være rettet mod  

 transportmidlernes renholdelse.
Udførsel af kvæg og svin, der er tilført  

 andre samlinger, kan ikke finde sted.
d.
Tilførsel af får og geder foregår efter de i § 5, a., c., e og f. samt  

 § 6 nævnte anvisninger.
Afvisning finder sted som angivet i § 7, c., h. og l.  

 Der henvises endvidere til §§ 8 og 9.
 Får og geder til udførsel skal ledsages af sundhedsattest som angivet i §  

 11. Sundhedsattest må ikke udstedes for får og geder, der viser tegn på  

 smitsomme sygdomme, for afmagrede og halte får og geder samt for får og geder  

 med større sår eller svulster.
e.
Dyr, der opholder sig ud over 24 timer på virksomhedens grund, skal  

 underkastes fornyet undersøgelse for hvert fulde døgns ophold.
f.
Klovbærende dyr fra andre samlinger skal fjernes fra virksomheden eller  

 isoleres efter embedsdyrlægens anvisning forud for rensning og desinfektion i  

 tilslutning til indledning af ordinær samling.
 § 18.  Overtrædelser.
Overtrædelse af bestemmelserne i denne instruks straffes med bøde.
I  

 grovere tilfælde og i gentagelsestilfælde vil embedsdyrlægens autorisation  

 til foretagelse af sundhedseftersyn kunne tilbagekaldes.
 § 19.  Ikrafttræden m.m.
 Denne instruks træder i kraft den 1. september 1975. For embedsdyrlæger  

 ved markeder, samlingssteder og udførselssteder, der af veterinærdirektoratet  

 er godkendt til udførsel af kvæg og svin til stater, der er medlem af Det  

 europæiske økonomiske Fællesskab, afløser instruksen fra nævnte dato instruks  

 nr. 256 af 14. juli 1954 for dyrlæger, der er autoriseret til at foretage  

 sundhedseftersyn ved udførsel af levende heste og klovbærende husdyr, og  

 bekendtgørelse nr. 366 af 29. december 1958 om tillæg til instruksen.
 Landbrugsministeriet, den 12. august  

 1975.
