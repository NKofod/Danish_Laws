Bekendtgørelse om energimærkning  

 og oplysningspligt vedrørende elektriske kølemøbler til  

 husholdningsbrug1) I medfør af § 15, stk. 1, 3 og 4, § 17, stk. 4, § 19, § 20, stk. 4,  

 § 21 og § 22, stk. 2, i lov nr. 450 af 31. maj 2000 om fremme af besparelser  

 i energiforbruget fastsættes:
Kapitel 1 Anvendelsesområde § 1. Elektriske kølemøbler til  

 husholdningsbrug skal ved markedsføring og udbud til salg eller leje  

 være mærket og forsynet med oplysninger om energiforbrug m.v. som  

 fastsat i denne bekendtgørelse.
 Stk. 2. Bekendtgørelsen omfatter elektriske  

 kølemøbler, dvs. køleskabe, frostbokse, frysere og  

 kombinationer heraf, som overvejende fremstilles med henblik på  

 anvendelse i private husholdninger, og som anvendes med almindelig  

 elnettilslutning.
Stk. 3. Bekendtgørelsen omfatter ikke 1)	kølemøbler, der også kan benytte andre  

 energikilder end almindelig elnettilslutning, 2)	brugte kølemøbler og 3)	kølemøbler, der er gået ud af produktion  

 før den 1. januar 1995.
 Stk. 4. De elektriske kølemøbler, der er  

 omfattet af bekendtgørelsen, inddeles efter kategorierne i bilag  

 4.
§ 2. Ved leverandør forstås i denne  

 bekendtgørelse 1)	producenter af elektriske kølemøbler, 2)	godkendte repræsentanter for producenter af elektriske  

 kølemøbler, 3)	importører af elektriske kølemøbler til Danmark  

 og 4)	den, der fra dansk område markedsfører elektriske  

 kølemøbler i andre lande i Den Europæiske  

 Union.
 Stk. 2. Ved forhandler forstås i denne  

 bekendtgørelse detailhandlere eller andre, der sælger, udlejer  

 eller udstiller elektriske kølemøbler, som er bestemt for den  

 endelige bruger.
Kapitel 2 Mærkning og oplysninger § 3. Elektriske kølemøbler skal  

 forsynes med en etiket med oplysninger om kølemøblets  

 energiforbrug m.v.
Etiketten skal udformes og indeholde oplysninger som  

 angivet i bilagene 1 og 5.
 Stk. 2. Etiketten skal anbringes udvendigt på  

 kølemøblets for- eller overside, så etiketten er klart  

 synlig og ikke kan skjules.
 Stk. 3. I forbindelse med kølemøbler, som  

 udbydes i Danmark, skal der anvendes dansksprogede etiketter.
 § 4. Der skal for elektriske  

 kølemøbler foreligge et oplysningsskema, som i standardiseret  

 form giver oplysninger om det pågældende kølemøbel.  

 Oplysningsskemaet skal indeholde oplysninger og udformes som angivet i  

 bilagene 2 og 5.
Stk. 2. Oplysningsskemaet skal indgå i  

 leverandørens produktbrochurer.
Hvis produktbrochurer ikke  

 forelægges af leverandøren, skal oplysningsskemaet foreligge i  

 en særskilt tryksag eller anden dokumentation, som leverandøren  

 leverer sammen med kølemøblet.
 Stk. 3. I forbindelse med kølemøbler, som  

 udbydes i Danmark, skal oplysningsskemaet være på dansk.
 § 5. Udbydes elektriske kølemøbler  

 til salg eller leje gennem en trykt meddelelse, herunder et postordrekatalog,  

 således at kunder må formodes ikke at få lejlighed til at  

 se det pågældende kølemøbel udstillet inden  

 bestilling, skal den trykte meddelelse indeholde alle de oplysninger, som er  

 angivet i bilag 3.
 § 6. Oplysninger på etiketter, i  

 oplysningsskemaer og i trykte meddelelser, jf. §§ 3-5, skal være  

 begrundet i et teknisk dokumentationsmateriale vedrørende den  

 pågældende model af elektrisk kølemøbel.
 Stk. 2. Det tekniske dokumentationsmateriale for den  

 pågældende model af kølemøbel skal være  

 udarbejdet så udførligt, at det er muligt at bedømme  

 nøjagtigheden af etikettens og oplysningsskemaets oplysninger.  

 Dokumentationsmaterialet skal indeholde følgende:
 1)	Leverandørens navn og adresse.
 2)	En generel beskrivelse af modellen, som skal være  

 tilstrækkelig til en entydig identificering af denne.
 3)	Oplysninger, eventuelt med tegninger, om modellens vigtigste  

 konstruktionstræk, især forhold, som har væsentlig  

 indflydelse på dens energiforbrug.
 4)	Rapporter inklusive måleresultater over prøvninger, som  

 er udført efter metoderne i de harmoniserede standarder for den  

 pågældende apparattype, jf. stk. 3, samt beregninger for de  

 værdier, der er afledt af værdier for lignende modeller.
 5)	Brugsvejledning, hvis en sådan er udarbejdet.
 Stk. 3. De oplysninger om det pågældende  

 kølemøbel, som skal gives på etiketter, i  

 oplysningsskemaer og i trykte meddelelser, samt udførte  

 prøvninger indeholdt i det tekniske dokumentationsmateriale skal  

 måles i overensstemmelse med de harmoniserede standarder for den  

 pågældende apparattype, hvis referencenumre er offentliggjort i  

 De Europæiske Fællesskabers Tidende, og for hvilke  

 medlemsstaterne har offentliggjort referencenumrene for de nationale  

 standarder, som gennemfører disse harmoniserede standarder.
 Stk. 4. Foretages sådanne ændringer i  

 konstruktionen af en eksisterende model, at oplysningerne om modellens  

 energiforbrug m.v. ikke længere er korrekte, anses det ændrede  

 kølemøbel for en ny model, som skal have en selvstændig  

 modelbetegnelse, eget teknisk dokumentationsmateriale samt etiket og  

 oplysningsskema med korrekte oplysninger.
§ 7. For så vidt angår oplysninger om  

 elektriske kølemøblers lydeffektniveau (støj), jf. bilag  

 1-3, finder §§ 3-6 kun anvendelse 1)	i forbindelse med markedsføring til lande i Den  

 Europæiske Union, som har påbudt offentliggørelse af  

 oplysninger om luftbåren støj fra elektriske  

 kølemøbler, jf.
Rådets direktiv 86/594/EØF af 1.  

 december 1986, eller 2)	hvis der frivilligt oplyses om kølemøblers  

 lydeffektniveau i forbindelse med markedsføring i Danmark eller et  

 andet land, hvor der ikke er pligt til at oplyse om luftbåren  

 støj.
 Stk. 2. Oplysninger om kølemøblers  

 lydeffektniveau, som indgår på etiketter, i oplysningsskemaer, i  

 trykte meddelelser og i teknisk dokumentationsmateriale, jf. §§ 3-6, skal  

 tilvejebringes og angives i overensstemmelse med bekendtgørelse om  

 frivillig mærkning af husholdningsapparater med oplysning om  

 luftbåren støj.
Kapitel 3 Leverandørers og forhandleres forpligtelser § 8. Det påhviler leverandører af  

 elektriske kølemøbler at tilvejebringe etiketter,  

 oplysningsskemaer og teknisk dokumentationsmateriale i overensstemmelse med  

 §§ 3, 4, 6 og 7.
 Stk. 2. Leverandøren skal sikre, at etiketter og  

 oplysningsskemaer er korrekt udformede og indeholder korrekte oplysninger,  

 jf. §§ 6 og 7 samt bilagene 1, 2, 4 og 5.
 Stk. 3. Leverandøren anses for at have givet sit  

 samtykke til offentliggørelsen af oplysningerne på etiketten og  

 oplysningsskemaet.
 Stk. 4. Leverandøren skal i 5 år efter, at  

 fremstillingen af det pågældende kølemøbel er  

 ophørt, kunne fremlægge teknisk dokumentationsmateriale som  

 nævnt i § 6.
 § 9. Leverandøren skal vederlagsfrit levere  

 forhandlere de nødvendige etiketter til korrekt mærkning af  

 leverede elektriske kølemøbler på det sprog, som  

 forhandleren skal anvende.
 Stk. 2. Anmoder en forhandler om at få etiketter  

 leveret, skal leverandøren sikre, at de ønskede etiketter  

 leveres omgående.
 Stk. 3. Leverandøren skal levere forhandlerne de  

 fornødne oplysningsskemaer sammen med leverede  

 kølemøbler.
 § 10. Forhandlere, der udstiller elektriske  

 kølemøbler, skal inden udstilling påføre  

 kølemøblet korrekt mærkning med etiket i overensstemmelse  

 med § 3.
 Stk. 2. Forhandleren skal inden salg eller udleje give  

 kunder mulighed for at gøre sig bekendt med oplysningsskemaet, jf. §  

 4, for det pågældende kølemøbel.
 § 11. Den, der udbyder elektriske  

 kølemøbler til salg eller leje gennem en trykt meddelelse, jf.  

 § 5, skal i den trykte meddelelse anføre korrekte oplysninger om det  

 pågældende kølemøbel i overensstemmelse med §§ 6 og  

 7 samt bilag 3.
Kapitel 4 Tilsyn m.v.
 § 12. Energistyrelsen fører for så  

 vidt angår elektriske kølemøbler tilsyn med overholdelsen  

 af reglerne i lov om fremme af besparelser i energiforbruget kapitel 5 og i  

 denne bekendtgørelse.
 Stk. 2. Energistyrelsen kan overdrage tilsynet efter stk.  

 1 samt styrelsens beføjelser efter stk. 3 og §§ 13-16 til en anden  

 myndighed.
 Stk. 3. Energistyrelsen kan bemyndige en virksomhed eller  

 en sagkyndig institution eller organisation til for så vidt angår  

 elektriske kølemøbler at udøve nærmere angivne  

 beføjelser vedrørende kontrol, registrering og lignende i  

 henhold til lov om fremme af besparelser i energiforbruget kapitel 5 og denne  

 bekendtgørelse.
§ 13. Leverandører skal uden betaling  

 stille eksemplarer af elektriske kølemøbler til rådighed  

 for Energistyrelsen med henblik på måling og kontrol samt  

 dække øvrige udgifter ved udtagelsen af de  

 pågældende kølemøbler.
Udtager Energistyrelsen  

 eksemplarer hos forhandlere med henblik på måling og kontrol,  

 skal leverandøren af det pågældende  

 kølemøbel afholde alle udgifter herved.
 Stk. 2. Energistyrelsens udgifter i forbindelse med  

 måling og kontrol af elektriske kølemøbler skal  

 dækkes af leverandøren af det pågældende  

 kølemøbel, medmindre målings- eller kontrolresultater  

 bekræfter rigtigheden af leverandørens oplysninger.
 Stk. 3. Leverandøren skal dække alle de  

 udgifter ved udtagelse, måling og kontrol, som skyldes, at  

 leverandøren har meddelt Energistyrelsen eller en bemyndiget sagkyndig  

 institution m.v. urigtige eller vildledende oplysninger eller undladt at  

 afgive nødvendige oplysninger, jf. § 15.
 § 14. Resultatet af kontrolundersøgelser af  

 i alt tre eksemplarer af samme model elektrisk kølemøbel, som  

 Energistyrelsen har ladet udføre i overensstemmelse med de  

 harmoniserede standarder, jf. § 6, stk. 3, indgår i det tekniske  

 dokumentationsmateriale for den pågældende model, jf. § 6, stk.  

 2, nr. 4, og erstatter eksisterende måleresultater fra tidligere  

 udførte prøvninger såfremt kontrolresultatet  

 medfører, at oplysninger i energimærket skal ændres.
 Stk. 2. Kontrolundersøgelserne skal være  

 udført enten som akkrediteret teknisk prøvning på et  

 laboratorium akkrediteret af DANAK eller af et tilsvarende anerkendt  

 akkrediteringsorgan, som har undertegnet den europæiske  

 samarbejdsorganisation for akkrediteringsopgavers multilaterale aftale om  

 gensidig anerkendelse, og som er etableret i et EU/EØS-land, eller  

 på et laboratorium udpeget af Energistyrelsen eller den myndighed, der  

 har fået overdraget tilsynet.
 Stk. 3. Energistyrelsen kan bestemme, at resultatet af  

 kontrolundersøgelser udført i overensstemmelse med stk. 1 og 2  

 af tilsynsmyndigheder i andre lande i Den Europæiske Union, skal  

 indgå i det tekniske dokumentationsmateriale.
§ 15. Energistyrelsen kan pålægge  

 leverandører og forhandlere af elektriske kølemøbler,  

 herunder den, der udbyder kølemøbler til salg eller leje gennem  

 en trykt meddelelse, at fremkomme med alle sådanne oplysninger, som er  

 nødvendige for varetagelsen af tilsynet, herunder oplysninger, som er  

 nødvendige for at afgøre, om et forhold er omfattet af reglerne  

 om energimærkning m.v. i lov om fremme af besparelser i energiforbruget  

 og i denne bekendtgørelse.
Energistyrelsen kan herunder kræve  

 indsendt dokumentation i form af etiketter, oplysningsskemaer og trykte  

 meddelelser, jf. §§ 3-5, samt, hvis der er grund til at formode, at  

 oplysningerne på etiketterne eller oplysningsskemaerne er ukorrekte,  

 teknisk dokumentationsmateriale, jf. § 6.
 Stk. 2. En virksomhed eller en sagkyndig institution  

 eller organisation, der er bemyndiget efter § 12, stk. 3, kan inden for  

 rammerne af bemyndigelsen anmode leverandører og forhandlere om  

 oplysninger omfattet af stk. 1.
 Stk. 3. Oplysningerne kan kræves meddelt skriftligt  

 og inden en nærmere fastsat frist.
 § 16. Energistyrelsen kan meddele påbud i  

 henhold til § 17, stk. 5, i lov om fremme af besparelser i  

 energiforbruget.
 § 17. Afgørelser truffet af Energistyrelsen  

 eller en anden myndighed, der har fået overdraget tilsynet efter § 12,  

 stk. 2, kan ikke indbringes for anden administrativ myndighed.
Kapitel 5 Straf § 18. Med bøde straffes den, der som  

 leverandør af elektriske kølemøbler 1)	undlader at tilvejebringe etiketter eller oplysningsskemaer som  

 foreskrevet i § 3, § 4, § 6 og § 7, jf. § 8, stk. 1 og 2, 2)	undlader at levere en forhandler etiketter eller oplysningsskemaer  

 som foreskrevet i § 9, eller 3)	undlader at tilvejebringe et teknisk dokumentationsmateriale som  

 foreskrevet i § 6 og § 7, jf. § 8, stk. 1 og 4, eller tilvejebringer et  

 mangelfuldt eller misvisende materiale.
Stk. 2. Med bøde straffes den, der som forhandler  

 af elektriske kølemøbler 1)	udstiller kølemøbler, der ikke er mærket med  

 etiket som foreskrevet i § 3, jf. § 10, stk. 1, eller 2)	undlader at give kunder mulighed for at gøre sig bekendt med  

 oplysningsskemaer som foreskrevet i § 10, stk. 2.
 Stk. 3. Med bøde straffes den, der i forbindelse  

 med udbud af elektriske kølemøbler til fjernsalg eller  

 fjernudlejning gennem en trykt meddelelse undlader at give oplysninger om  

 kølemøblet som foreskrevet i § 5, jf. § 11.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 6 Ikrafttræden § 19. Bekendtgørelsen træder i kraft  

 den 1. juni 2002.
 Stk. 2. Bekendtgørelse nr. 1014 af 12. december  

 1994 om mærkning og oplysningspligt vedrørende elektriske  

 kølemøbler til husholdningsbrug ophæves.
Økonomi- og Erhvervsministeriet, den 7. maj  

 2002 Bendt Bendtsen /Peter Helmer Steen Bilag 1 2. Oplysninger på etiketten Følgende oplysninger skal angives på etiketten:
 De tilsvarende tekniske udtryk på andre fællesskabssprog  

 findes i bilag 6.
3. Tryk I det følgende afgrænses visse aspekter af etiketten:
 Farver:
 CMYK: cyan, magenta, gult, sort.
 Eks.: 07X0: 0 % cyan, 70 % magenta, 100 % gult, 0 % sort.
 Pile:
- A: X0X0 - B: 70X0 - C: 30X0 - D: 00X0 - E: 03X0 - F: 07X0 - G: 0XX0 Rammefarve: X070 Al tekst med sort.
Baggrunden er hvid.
 Fuldstændige oplysninger vedrørende trykning findes i  

 Vejledningen om udfærdigelsen af køleetiketter, som fås  

 hos:
Sekretariatet for Udvalget for Energimærkning af Elektriske  

 Husholdningsapparater og Standardiserede Vareoplysninger Generaldirektorat for Energi og Transport Kommissionen Rue de la Loi/Wetstraat 200 B-1049 Bruxelles/Brussel Bilag 2 Oplysningsskemaet Oplysningsskemaet skal indeholde de oplysninger, der er angivet i nr.  

 1-14.
Oplysningerne kan gives i form af et skema, der omfatter en række  

 modeller af elektriske kølemøbler fra den samme  

 leverandør, og skal i så fald opgives i den angivne  

 rækkefølge.
De kan også gives i tilknytning til  

 beskrivelsen af kølemøblet:
 1. Leverandørens navn eller varemærke.
 2. Leverandørens modelidentifikation.
 3. Apparattype:
Kategori Beskrivelse i oplysningsskemaet 1 2 3 4 5 6 7 8 9 Køleskab uden frostboks Køle-svaleskab Køleskab Køleskab Køleskab Køleskab Køle-fryseskab Fryseskab Kummefryser For kølemøbler i kategori 10 kan leverandøren selv  

 vælge kølemøblets typebeskrivelse.
4. Modellens relative energiforbrug som defineret i bilag 5, udtrykt som  

»Relativt energiforbrug   på skalaen A (lavt  

 forbrug) til G (højt forbrug)«.
Angives  

 disse oplysninger i en tabel, kan de udtrykkes på anden måde,  

 forudsat det er klart, at skalaen går fra A (lavt forbrug) til G  

 (højt forbrug).
5. Angives disse oplysninger i en tabel, og har nogle af  

 kølemøblerne i tabellen fået tildelt et »EF-miljømærke«,  

 jf.
Europa-Parlamentets og Rådets forordning (EF) nr. 1980/2000 af 17.  

 juli 2000, kan dette oplyses her.
I så fald skal rubrikoverskriften  

 hedde »EF-miljømærke« og angivelsen være en kopi af mærket  

 (blomsten). Denne bestemmelse ændrer intet ved kravene i EF-ordningen  

 for tildeling af miljømærke.
6. Energiforbrug i overensstemmelse med prøveprocedurerne som  

 omtalt i § 6, stk. 3, men udtrykt i kWh pr. år (dvs. pr. 24 timer x  

 365), beskrevet som: "Energiforbrug . . . kWh pr. år på  

 grundlag af standardtest.
Det faktiske energiforbrug afhænger af,  

 hvorledes apparatet benyttes, og hvor det anbringes." 7. Kølerummet 5°  

 C nettorumfang - udelades for kategorierne 8 og 9.
 8. Frostrummets nettorumfang - udelades for kategorierne 1, 2 og 3. For  

 kølemøbler i kategori 3 angives »frostboksens«  

 nettorumfang.
 7) og 8) For kategorierne 2 og 10 angives nettorumfanget af hvert enkelt  

 rum.
 9. Frostrummet/fryserens eventuelle stjernemærkning.
10. Angivelsen »frostfri« kan anføres her, hvis den er relevant.
Et  

 apparat anses for »frostfrit«, hvis det svarer til prøveprocedurerne i  

 § 6, stk. 3.
 11. »Optøningstid ved  

 strømafbrydelse i timer«, defineret som  

»temperaturstigningstid« i overensstemmelse med prøveprocedurerne som  

 omtalt i § 6, stk. 3.
 12. »Indfrysningskapacitet« i overensstemmelse med prøveprocedurerne som  

 omtalt i § 6, stk. 3, angives i kg/24 timer.
 13. »Klimaklasse« i  

 overensstemmelse med prøveprocedurerne som omtalt i § 6, stk. 3. Er  

 kølemøblets klimaklasse »tempereret« , kan dette  

 udelades.
 14. Lydeffektniveau »støj«, som i de relevante tilfælde måles i  

 overensstemmelse med reglerne i bekendtgørelse om frivillig  

 mærkning af husholdningsapparater med oplysning om luftbåren  

 støj.
Indeholder et kølemøbel andre rum end et enkelt køle-  

 og et enkelt frostrum, kan der i nr. 7, 8, 9, 10, 11, 12 og 13  

 indføjes ekstra linjer med oplysninger om disse rum.
I så fald  

 skal angivelsen af rummenes benævnelse og rækkefølge  

 være konsekvent.
Er et rums nominelle temperatur ikke i  

 overensstemmelse med stjerneklassificeringssystemet, angives den  

 dimensionerede temperatur.
Oplysningerne kan udformes som en gengivelse af etiketten i farver eller  

 sort og hvidt.
Oplysninger, som kun forekommer på oplysningsskemaet,  

 skal dog stadig medtages.
 De tilsvarende tekniske udtryk på andre fællesskabssprog  

 findes i bilag 6.
Bilag 3 Postordresalg og fjernsalg m.v.
 De postordrekataloger og andre trykte meddelelser, som er omfattet af § 5,  

 skal indeholde følgende oplysninger i den angivne  

 rækkefølge:
1) Relativt energiforbrug (bilag 2, nr. 4) 2) Energiforbrug (bilag 2, nr. 6) 3) Kølerummets nettorumfang (bilag 2, nr. 7) 4) Frostrummets nettorumfang (bilag 2, nr. 8) 5) Stjerneklassificering (bilag 2, nr. 9) 6) Lydeffektniveau (bilag 2, nr. 14) Angives yderligere oplysninger, som er indeholdt i oplysningsskemaet,  

 udformes de som vist i bilag 2 og tilføjes ovenstående liste i  

 den rækkefølge, som er fastsat for oplysningsskemaet.
 Oplysningerne trykkes med en skrifttype, hvis størrelse og form  

 gør dem let læselige.
 De tilsvarende tekniske udtryk på andre fællesskabssprog  

 findes i bilag 6.
Bilag 4 Kategorier De elektriske kølemøbler, som omfattes af denne  

 bekendtgørelse, inddeles i følgende kategorier:
1) Husholdningskøleskabe uden frostboks 2) Husholdningskøle-svaleskabe med rum på 5°  

 C og 10°  

 C 3) Husholdningskøleskabe med frostboks uden  

 stjernemærkning 4) Husholdningskøleskabe med * frostboks 5) Husholdningskøleskabe med ** frostboks 6) Husholdningskøleskabe med *** frostboks 7) Husholdningskøle-fryseskabe med *(***) fryser 8) Husholdningsfrysere, skabe 9) Husholdningsfrysere, kummer 10) .Husholdningskøleskabe og -frysere med mere end to døre  

 og andre apparater, som ikke omfattes af ovenstående.
Bilag 5 Relativt energiforbrug Et elektrisk kølemøbels relative energiforbrug bestemmes  

 efter følgende tabel 1:
Tabel 1 Energieffektivitetsindeks: I Relativt energiforbrug I  <  

     55 A 55  £  

   I  <  

     75 B 75  £  

   I  <  

     90 C 90  £  

   I  <  

   100 D 100  £  

   I  <  

   110 E 110  £  

   I  <  

   125 F 125  £  

   I G Energieffektivitetsindeks = kølemøblets energiforbrug (jf.  

 bilag 1, afsnit 2, nr.
V) / kølemøblets referenceenergiforbrug  

 (udtrykt i procent) Kølemøblets referenceenergiforbrug = M x  

 korrigeret rumfang + N (udtrykt i kWh pr. år) Korrigeret rumfang = nettorumfang af kølerum + Værdierne M, N og Ω  

 tages fra tabel 2.
Tabel 2 Apparatkategori Ω M N 1     Køleskab uden frostboks - 0,233 245 2     Køle-svaleskab 0,75 (1) 0,233 245 3     Køleskab uden stjernemærkning 1, 25 0,233 245 4     Køleskab        * 1,55 0,643 191 5     Køleskab        * * 1,85 0,450 245 6     Køleskab        * * * 2,15 0,657 235 7     Køle-fryseskab      * (* * *) (3) 0,777 303 8     Fryseskab 2,15 (2) 0,472 286 9     Kummefryser 2,15 (2) 0,446 181 10   Fleredørs eller andre apparater (3) (4) (4) (1)	For køle-svaleskabe er det  

 korrigerede rumfang = nettorumfang af kølerum + O x nettorumfang af  

 svalerum (10°  

 C) (udtrykt i liter).
(2)	Denne faktor bliver med hensyn til  

 "frostfrie" kølemøbler, som defineret i bilag 2,  

 punkt 10, forøget med en faktor på 1,2 til 2,58. (Dette  

 kompenserer det forhold, at målemetoden ikke tager højde for den  

 manglende isdannelse i "frostfrie" kølemøbler, som i  

 praksis vil forøge "konventionelle" apparaters faktiske  

 forbrug i et vist omfang.) ( sum af alle rum Hvor Tc er rummets dimensionerede temperatur, Vc er  

 rummets nettorumfang (udtrykt i liter) og Fc er en faktor.
Hvis et  

 rum er "frostfrit", sættes Fc = 1,2 ellers  

 sættes Fc  = 1.
 (4)	For disse kølemøbler  

 bestemmes værdierne M og N af det koldeste rums temperatur og  

 stjerneklassificering som angivet i tabel 3.
Tabel 3 Det koldeste rums temperatur Tilsvarende kategorier M N >  

    -6°  

 C 1/2/3 køleskab uden frostboks / køle-svaleskab /  

 køleskab uden stjernemærkning 0,233 245 £  

    -6°  

 C      * 4       køleskab      * 0,643 191 £  

  -12°  

 C      * * 5       køleskab      * * 0,450 245 £  

  -18°  

 C      * * * 6       køleskab      * * * 0,657 235 £  

  -18°  

 C      * (* * *) med indfrysnings-kapacitet 7       køle-fryseskab      * (* * *) 0,777 303 Bilag 6 FI SV Etiketten Oplysnings-skemaet Postor-dre-salg Bilag I Bilag II Bilag III # Energia Energi I Valmistaja tai tavaramerkki Leverantör II Malli Modell # Vähän kuluttava Låg förbrukning # Paljon kuluttava Hög förbrukning 3 Kategorie 1 Jääkaappi ilman pakasteosastoa Kylskåp utan köldfack Kategorie 2 Jää-viileäkaappi kyl-/svalskåp Kategorie 3-5 Jääkaappi Kylskåp med köldfack Kategorie 6 Jääkaappi Kylskåp med frysfack Kategorie 7 Jääkaappi-pakastin Kyl-/frysskåp Kategorie 8 Kaappipakastin Frysskåp Kategorie 9 Säiliöpakastin Frysbox 5 1 Energiankulutusluokka... asteikolla A:sta (vähän kuluttava) G:hen (paljon kuluttava) Energieffektivitetsklass  på en skala från A  

 (låg förbrukning) till G (hög förbrukning) V 6 2 Energiankulutus Energiförbrukning V 6 2 kWh/vuosi kWh per år V 6 2 Perustuu vakio-oloissa mitattuun 24 tunnin  

 kulutukseen Baseret på resultat från standardiserade  

 provningar under 24 timmar 6 2 Todellinen kulutus riippuu laitteen käyttötavoista  

 ja sijoituksesta Den verkliga energiförbrukningen beror på hur  

 apparaten används och var den placeras VII 7 3 Tuoretavaraosan tilavuus 1 Volym kyl l VIII 8 4 Pakasteosan tilavuus 1 Volym frys l 10 Automaattisulatteinen automatisk avfrostning 11 Turvallinen sähkökatkosaika ... tuntia Säkerhet vid strömafbrott i timmar 12 Pakastuskyky kg/24 tuntia Infrysningskapacitet i kg/24 timmar 13 Viileä 13 Leuto tempererad 13 Subtrooppinen subtropisk 13 Trooppinen tropisk IX 14 6 Ääni (dB(A)) Buller dB(A) # Tuote-esitteissä on lisätietoja Produktbroschyrerna innehåller ytterligare  

 information # Standardi EN 153 toukokuu 1990 Standard EN 153 maj 1990 # Kylmälaitteiden merkintädirektiivi  

 94/2/EY Direktiv om märkning av kyl/frys 94/2/EG 1)  Bekendtgørelsen indeholder  

 bestemmelser, der gennemfører Kommissionens direktiv 94/2/EF af 21.  

 januar 1994 om gennemførelsesbestemmelser til Rådets direktiv  

 92/75/EØF for så vidt angår energimærkning af  

 elektriske kølemøbler, EF-Tidende 1994 L 45 s. 1.
