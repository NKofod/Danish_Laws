 I medfør af § 4, stk. 5, i lov nr. 179 af 14. maj 1980 om en  

 værdipapircentral som ændret ved lov nr. 627 af 8. december 1982 fastsættes:
Arbejdstagernes beslutning om at ville vælge bestyrelsesmedlemmer og valgudvalgets nedsættelse § 1.  Værdipapircentralens arbejdstagere har ret til i  

 overensstemmelse med reglerne i denne bekendtgørelse at vælge 2 medlemmer og  

 2 stedfortrædere til Værdipapircentralens bestyrelse.
Stk. 2.  Arbejdstagerne har ret til at kræve, at der  

 afholdes afstemning blandt dem om, hvorvidt der skal vælges medlemmer og  

 stedfortrædere til centralens bestyrelse.
Krav om en sådan afstemning kan  

 fremsættes af 1. et flertal blandt arbejdstagerne i  

 Værdipapircentralens samarbejdsudvalg, eller 2. faglige organisationer i Værdipapircentralen, der  

 repræsenterer mindst 1/10 af arbejdstagerne, eller 3. 1/10 af Værdipapircentralens arbejdstagere.
 Stk. 3.  Ved arbejdstager forstås enhver person over 15  

 år, der for Værdipapircentralen udfører arbejde som lønmodtager, medmindre  

 den pågældende er medlem af direktionen.
§ 2.  Krav om afstemning efter § 1, stk. 2, fremsættes  

 skriftligt over for Værdipapircentralens bestyrelse.
På sit første møde efter  

 modtagelsen af anmodningen om afstemningen - dog senest 4 uger efter  

 anmodningens modtagelse - drager bestyrelsen omsorg for, at der nedsættes et  

 valgudvalg i overensstemmelse med reglerne i § 3.
§ 3.  Valgudvalget sammensættes af repræsentanter for  

 arbejdstagerne og for ledelsen.
Flertallet af valgudvalgets medlemmer skal  

 bestå af repræsentanter for arbejdstagerne, og mindst 1 af medlemmerne skal  

 være medlem af bestyrelsen eller direktionen.
Stk. 2.  Repræsentanterne for arbejdstagerne vælges  

 blandt Værdipapircentralens arbejdstagere af arbejdstagerne i centralens  

 samarbejdsudvalg.
De øvrige medlemmer vælges af bestyrelsen.
Stk. 3.  Såfremt der ikke findes et samarbejdsudvalg,  

 udpeger bestyrelsen arbejdstagernes repræsentanter blandt  

 Værdipapircentralens arbejdstagere.
Er der i Værdipapircentralen valgt  

 tillidsrepræsentanter, skal disse så vidt muligt være repræsenteret.
 Stk. 4.  Valgudvalget vælger selv sin formand.
Stk. 5.  Valgudvalgets afgørelser træffes ved simpelt  

 stemmeflertal.
I tilfælde af stemmelighed er formandens stemme afgørende.
 § 4.  Det påhviler valgudvalget inden 4 uger efter sin  

 nedsættelse at foranledige afstemning afholdt om, hvorvidt arbejdstagerne  

 skal vælge medlemmer til bestyrelsen.
 Stk. 2.  Stemmeret har enhver arbejdstager, der er ansat  

 i Værdipapircentralen på tidspunktet for afstemningens afholdelse.
Stk. 3.  Afstemningen gennemføres således, at alle  

 stemmeberettigede får rimelig adgang til at deltage i afstemningen, herunder  

 ved afgivelse af brevstemme.
Ved afstemningen, der skal være skriftlig og  

 hemmelig, kan der kun stemmes ja eller nej.
Arbejdstagernes beslutning om at  

 ville vælge bestyrelsesmedlemmer er vedtaget, hvis mindst halvdelen af de  

 stemmeberettigede har stemt ja.
 Stk. 4.  Efter afstemningens afholdelse optælles  

 stemmesedlerne enten af valgudvalget eller af andre, som udvalget har  

 bemyndiget dertil.
 Stk. 5.  Så snart afstemningens resultat foreligger,  

 meddeler valgudvalget skriftligt bestyrelsen dette og drager omsorg for, at  

 afstemningens resultat meddeles arbejdstagerne.
 § 5.  Har der været afholdt afstemning efter dette  

 kapitel, kan en ny afstemning tidligst kræves afholdt efter 6 måneders  

 forløb.
 § 6.  Afstemning om ordningens ophør skal iværksættes,  

 når de i § 1, stk. 2, anførte betingelser er opfyldt. §§ 2 og 4 finder  

 tilsvarende anvendelse på disse afstemninger.
 Stk. 2.  Ordningen ophører i de i § 8, 3. pkt., § 11,  

 stk. 2, og § 17, stk. 2, nævnte tilfælde, hvor valg ikke er afholdt inden for  

 de angivne frister.
Fremgangsmåden ved arbejdstagernes valg af bestyrelsesmedlemmer § 7.  Har arbejdstagerne i overensstemmelse med  

 kapitel 1 besluttet at vælge bestyrelsesmedlemmer, fortsætter det i  

 overensstemmelse med reglerne i § 3 nedsatte valgudvalg som permanent  

 valgudvalg.
 Stk. 2.  Arbejdstagere, der er opstillet til valg eller  

 genvalg til bestyrelsen, kan ikke udpeges som eller forblive medlemmer af  

 valgudvalget.
Stk. 3.  Ved udtræden af valgudvalget skal det  

 pågældende medlem orientere valgudvalget herom.
Valgudvalget skal herefter  

 drage omsorg for, at et nyt medlem udpeges i overensstemmelse med reglerne i  

 § 3.
§ 8.  Valgudvalget fastsætter snarest muligt efter  

 forhandling med bestyrelsen datoen for valget.
Bekendtgørelsen af valgdatoen  

 skal ske mindst 6 uger og højst 10 uger før den fastsatte valgdato.
Valget  

 skal afholdes inden 6 måneder efter den i henhold til § 4, stk. 5, nævnte  

 beslutnings vedtagelse.
Valgudvalget skal samtidig bekendtgøre en liste over  

 dem, der på tidspunktet for bekendtgørelsen af valgdatoen har valgret.
Listen  

 skal være tilgængelig for arbejdstagerne.
 § 9.  Valgret har enhver arbejdstager, der er ansat i  

 Værdipapircentralen såvel på tidspunktet for valglistens offentliggørelse som  

 på valgets tidspunkt.
 § 10.  Valgbar er enhver arbejdstager, som gennem de  

 sidste 12 måneder før valget har været ansat i Værdipapircentralen.
§ 11.  Samtidig med bekendtgørelsen af valgdatoen  

 indkalder valgudvalget fra arbejdstagerne forslag til personer, der skal  

 opstilles til valget som bestyrelsesmedlemmer og stedfortrædere.
Indkaldelsen  

 skal angive datoen, hvor indlevering af forslag senest kan ske.
Denne dato  

 skal ligge mindst 4 uger før valgdatoen.
Stk. 2.  Hvis der ved udløbet af fristen for opstilling  

 af kandidater til valget er opstillet færre end det antal kandidater, der  

 skal vælges, kan valg ikke afholdes.
Valgudvalget kan udsætte valget med  

 henblik på opstilling af det fornødne antal kandidater under overholdelse af  

 de i dette kapitel nævnte frister.
 Stk. 3.  Valgudvalget undersøger, om de foreslåede  

 kandidater er valgbare, jfr. § 10, og om de er villige til at modtage valg.
 Stk. 4.  Kandidaterne til hvervet som  

 bestyrelsesmedlemmer og stedfortrædere opføres på en liste, der bekendtgøres  

 for arbejdstagerne senest 2 uger før valgdatoen.
 § 12.  Valgudvalget skal drage omsorg for, at  

 valghandlingen gennemføres således, at alle stemmeberettigede får rimelig  

 adgang til at deltage i valget, herunder ved afgivelse af brevstemme.
 § 13.  Valgudvalget lader fremstille stemmesedler, på  

 hvilke kandidaternes navne er anført i alfabetisk orden.
 Stk. 2.  Stemmesedlen skal indeholde oplysning om  

 kandidaternes navne, bopæl, funktion, faglige tillidshverv i  

 Værdipapircentralen samt det antal stemmer, der kan afgives efter § 14, stk.  

 1. Andre oplysninger må ikke indeholdes på stemmesedlen.
§ 14.  Hver arbejdstager kan kun afgive stemme til  

 fordel for to kandidater.
Såfremt der er afgivet stemme til fordel for flere  

 kandidater, eller såfremt det ikke utvetydigt fremgår, på hvilke kandidater  

 der er stemt, eller såfremt der er opført andre navne eller rettet på  

 stemmesedlen, skal denne anses som ugyldig.
 Stk. 2.  Valget sker skriftligt og hemmeligt.
§ 15.  De to kandidater, der har opnået flest stemmer,  

 er valgt som bestyrelsesmedlemmer.
De to kandidater, der dernæst har opnået  

 flest stemmer, er valgt som stedfortrædere for de to bestyrelsesmedlemmer.
 Stk. 2.  I tilfælde af stemmelighed mellem to eller  

 flere kandidater, træffes afgørelsen ved lodtrækning.
Stk. 3.  Den stedfortræder, der har opnået flest  

 stemmer, er stedfortræder for det bestyrelsesmedlem, der har opnået flest  

 stemmer.
Den stedfortræder, der har opnået næstflest stemmer, er  

 stedfortræder for det bestyrelsesmedlem, der er valgt med næstflest stemmer.
§ 16.  Såfremt der ved udløbet af fristen for  

 opstilling af kandidater alene er opstillet det antal kandidater, der skal  

 vælges, skal der ikke afholdes valg, men udpegningen finder sted som  

 fredsvalg, hvis 1. samtlige opstillede kandidater kan tilslutte sig  

 afholdelse af dette fredsvalg, og 2. der blandt disse opnås enighed om, hvem af de  

 opstillede kandidater der indtræder som bestyrelsesmedlemmer og som  

 stedfortrædere.
 Stk. 2.  Ved bekendtgørelse senest 2 uger før den  

 fastsatte valgdato anses de opstillede kandidater som valgt som henholdsvis  

 bestyrelsesmedlemmer og stedfortrædere.
§ 17.  Ordinært valg af bestyrelsesmedlemmer og af  

 stedfortrædere finder sted hvert tredje år.
Bestyrelsesmedlemmer og  

 stedfortrædere vedbliver dog at fungere, indtil de nyvalgte kan indtræde i  

 bestyrelsen.
Genvalg kan finde sted.
Stk. 2.  Hvis der ved udløbet af fristen for opstilling  

 af kandidater til valget er opstillet færre end det antal kandidater, der  

 skal vælges, kan valg ikke afholdes.
Valgudvalget kan udsætte valget med  

 henblik på opstilling af det fornødne antal kandidater og under overholdelse  

 af de i dette kapitel nævnte frister.
Valget skal dog være gennemført senest  

 6 måneder efter valgperiodens udløb.
§ 18.  Såfremt et af arbejdstagerne valgt  

 bestyrelsesmedlem 1. afsættes af arbejdstagerne, eller 2. ikke længere er ansat i Værdipapircentralen skal vedkommende straks udtræde af bestyrelsen, og stedfortræderen  

 indtræder i stedet.
 Stk. 2.  Er der ingen stedfortræder for det pågældende  

 medlem, afholdes suppleringsvalg af et nyt medlem og en ny stedfortræder for  

 det afgåede medlems resterende valgperiode.
 Stk. 3.  Såfremt et af arbejdstagerne valgt  

 bestyrelsesmedlem selv udtræder af bestyrelsen eller afgår ved døden, finder  

 stk. 1 og stk. 2 tilsvarende anvendelse.
 Stk. 4.  I tilfælde af suppleringsvalg kan 1/10 af  

 Værdipapircentralens arbejdstagere forlange, at der i stedet afholdes valg af  

 samtlige de af arbejdstagerne valgte bestyrelsesmedlemmer og stedfortrædere  

 for disse for den resterende valgperiode.
 Stk. 5.  Beslutningen om afsættelse af et af  

 arbejdstagerne valgt bestyrelsesmedlem træffes med simpelt stemmeflertal og i  

 overensstemmelse med reglerne i kapitel 1.
 § 19.  Valgresultatet og de valgtes navne og bopæl  

 indføres i valgudvalgets protokol, jfr. § 25, og meddeles straks skriftligt  

 til bestyrelsen og de valgte, ligesom det bekendtgøres for arbejdstagerne.
 § 20.  Nyvalgte medlemmer indtræder i bestyrelsen en  

 måned efter, at disse har modtaget den i § 19 omhandlede underretning.
 Stk. 2.  Der skal inden en måned gives  

 industriministeriet og fondsbørstilsynet meddelelse om valg og afgang af  

 bestyrelsesmedlemmer.
 Stk. 3  Såfremt bestyrelsesmøde afholdes, inden nye  

 medlemmer indtræder, kan bestyrelsen tillade, at disse overværer mødet.
Retlig beskyttelse i ansættelsen for de af  

 arbejdstagerne valgte § 21.  De af arbejdstagerne valgte  

 bestyrelsesmedlemmer og stedfortrædere er beskyttet mod afskedigelse og anden  

 forringelse af deres forhold på samme måde som tillidsrepræsentanterne inden  

 for vedkommende faglige område.
 Stk. 2.  Uoverensstemmelser om beskyttelsen efter stk.  

 1, herunder spørgsmålet om hvilke regler der finder anvendelse, og om brud på  

 eller fortolkning af reglerne, afgøres ad fagretlig vej, jfr. § 22 i lov nr.  

 317 af 13. juni 1973 om arbejdsretten.
Orientering af arbejdstagerne om Værdipapir centralens forhold § 22.  Har arbejdstagerne udnyttet deres ret efter  

 loven til at vælge bestyrelsesmedlemmer, påhviler det bestyrelsen at drage  

 omsorg for, at der tilvejebringes gode og effektivt virkende  

 informationskanaler til Værdipapircentralens arbejdstagere til orientering om  

 Værdipapircentralens forhold.
Orienteringen om disse forhold skal gives på  

 hensigtsmæssig måde.
Orienteringen kan f.eks. omfatte Værdipapircentralens  

 økonomiske, produktionsmæssige og beskæftigelsesmæssige stilling og  

 udvikling.
§ 23.  Bestyrelsen træffer bestemmelse om hvilke  

 informationskanaler, der efter Værdipapircentralens forhold og efter  

 orienteringens natur er mest hensigtsmæssige.
Orienteringen kan f.eks. gives  

 af bestyrelsen gennem Værdipapircentralens daglige ledelse eller gennem  

 samarbejdsudvalget, hvis et sådant findes.
Ved foranstående er der ikke  

 tilsigtet ændringer i de enkelte bestyrelsesmedlemmers adgang til under  

 ansvar efter § 34 i lov om en værdipapircentral at videregive oplysninger om,  

 hvad de under udøvelsen af deres hverv har fået kundskab om.
 Stk. 2.  Udgivelse af informationsblade, interne  

 personaleblade eller lignende, møder i samarbejdsudvalget,  

 virksomhedskonferencer og fællesmøder, tilrettelagt af samarbejdsudvalget,  

 kan være egnede fremgangsmåder til orientering af Værdipapircentralens  

 arbejdstagere.
Særlige bestemmelser § 24.  De medlemmer af bestyrelsen og stedfortrædere,  

 der vælges af arbejdstagerne i overensstemmelse med kapitel 2, har samme  

 rettigheder, pligter og ansvar som de øvrige medlemmer og stedfortrædere.
 § 25.  Valgudvalget skal føre en protokol, i hvilken  

 alle forhold af betydning, herunder indholdet af alle bekendtgørelser,  

 beslutninger, afstemningsresultater og valgresultater, indføres.
 Stk. 2.  Protokollen er tilgængelig for  

 Værdipapircentralens ledelse og arbejdstagere samt for offentlige  

 myndigheder.
 Stk. 3.  Protokollen, der skal autoriseres af  

 bestyrelsens formand, skal opbevares i mindst 5 år, efter at sidste  

 indførelse har fundet sted.
 § 26.  Udgifterne ved de i denne bekendtgørelse  

 omhandlede afstemninger og valg og ved de i §§ 22 og 23 omhandlede  

 orienteringer af arbejdstagerne afholdes af Værdipapircentralen.
 Stk. 2.  Valgudvalget må ikke afholde usædvanlige eller  

 store omkostninger, uden at bestyrelsen forinden har godkendt disse.
Ikrafttrædelsesbestemmelser § 27.  Bekendtgørelsen træder i kraft den 1. marts  

 1984.
 Stk. 2.  Samtidig ophæves bekendtgørelse nr. 308 af 10.  

 juni 1981 om arbejdstageres valg af medlemmer til bestyrelsen i  

 Værdipapircentralen.
