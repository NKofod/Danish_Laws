Kundgørelse om detentionsanbringelse af  

 spirituspåvirkede personer Justitsministeriet har fastsat følgende forskrifter  

 om detentionsanbringelse af spirituspåvirkede personer.
I.
Anvendelse af detentioner § 1. Indbringes en spirituspåvirket person  

 til en politistation, skal den vagthavende på grundlag af en vurdering  

 af den indbragtes tilstand og adfærd afgøre om der er behov for  

 anbringelse af den pågældende i detention.
 Stk. 2. Anbringelse af spirituspåvirkede personer i  

 detention må kun ske i tilfælde hvor det skønnes strengt  

 nødvendigt.
 § 2. I almindelighed må kun  

 spirituspåvirkede personer anbringes i detentioner.
II.
Tilbageholdelse, transport og indbringelse til  

 politistationen af spirituspåvirkede personer § 3. Tilbageholdelsen skal foretages så  

 skånsomt, som omstændighederne tillader.
§ 4. For at sikre det bedst mulige grundlag med  

 henblik på vurdering af den tilbageholdtes helbredstilstand skal de  

 pågældende polititjenestemænd have opmærksomheden  

 henledt på, i hvilken tilstand den tilbageholdte befinder sig ved den  

 første kontakt, herunder om den pågældende har  

 pådraget sig skader.
Det bør endvidere undersøges,  

 hvorvidt der på stedet, blandt tilbageholdtes ejendele eller på  

 pågældendes person findes flasker, tabletter,  

 injektionssprøjter eller lignende.
Eventuelle vidner bør  

 udspørges om den tilbageholdtes færden mv.
 § 5. Er der grund til at nære mistanke om, at  

 den tilbageholdte er syg, eller har den pågældende pådraget  

 sig synlige skader af ikke ringe omfang, skal indbringelse straks ske til et  

 hospital.
§ 6. Under transporten til politistationen skal den  

 tilbageholdte konstant være under tilsyn.
Dersom den tilbageholdte  

 transporteres af personale af det modsatte køn, skal ledsagelse  

 så vidt muligt ske af mindst 2 polititjenestemænd, der under hele  

 transporten skal opholde sig hos den tilbageholdte.
 § 7. Ved ankomsten til politistationen skal den  

 tilbageholdte straks fremstilles for den vagthavende, der indfører den  

 pågældendes data samt tidspunktet i anholdelsesprotokollen.
 Stk. 2.Den vagthavende skal med henblik på at  

 træffe foranstaltninger vedrørende eventuel  

 lægeundersøgelse af den tilbageholdte, sikre sig alle relevante  

 oplysninger, som foreligger om denne i forbindelse med anmeldelsen,  

 tilbageholdelsen og indbringelsen.
§ 8. Politiet skal i alle tilfælde, hvor  

 omstændighederne tillader det, efterkomme en tilbageholdts  

 begæring om, at hjemmet bliver underrettet om tilbageholdelsen.
For  

 så vidt angår personer under 18 år skal underretning  

 foretages også uden begæring fra den pågældende.
Stk. 2. Fremsætter den tilbageholdte anmodning om  

 selv telefonisk at underrette sit hjem, skal en sådan begæring  

 efterkommes.
Dette gælder dog ikke, hvis særlige forhold taler  

 herimod, herunder særligt, at den tilbageholdte ved sin meddelelse til  

 hjemmet kan modvirke en eventuel strafferetlig undersøgelse.
III.
Lægeundersøgelse af den  

 tilbageholdtes tilstand mv.
 § 9. Løslades den tilbageholdte ikke,  

 træffer den vagthavende foranstaltninger med henblik på  

 lægeundersøgelse af den pågældende, medmindre det  

 på grundlag af den tilbageholdtes tilstand og omstændighederne i  

 øvrigt, f.eks. oplysninger om den tilbageholdtes færden, findes  

 ubetænkeligt, at lægeundersøgelse undlades.
 § 10.	Lægeundersøgelse af den  

 tilbageholdte foretages ved undersøgelse på skadestue eller,  

 hvis det under hensyn til tid og afstand må anses for mest  

 hensigtsmæssigt, ved tilkaldelse af lægevagt.
 § 11.	Politiet må kun efter samråd  

 med en læge give en tilbageholdt smertestillende eller beroligende  

 midler.
IV.
Fremgangsmåden ved indsættelse af  

 tilbageholdte i detentioner § 12.	 Der skal hurtigst muligt, og inden  

 endelig anbringelse i detentionsrum iværksættes, indhentes  

 oplysninger om den tilbageholdte i kriminalregisteret med henblik på  

 f.eks. skærpet tilsyn, eventuelle sygdomme mv.
§ 13. Inden indsættelsen i et detentionsrum  

 skal den tilbageholdte underkastes en visitation.
Såvel visitation som  

 indsættelse i detentionen skal ske i overværelse af vagthavende.  

 Ved visitationen skal tilbageholdte fratages alle genstande, som kan benyttes  

 til at volde skade på den pågældende selv, på andre  

 personer eller på ting.
Ved visitationen bør som hovedregel  

 medvirke to polititjenestemænd, som hver for sig skal foretage en  

 fuldstændig undersøgelse af den tilbageholdte.
Samtlige lommer  

 skal tømmes og bør krænges, hvis det er muligt.
Det skal  

 endvidere undersøges, om der i tøjet er ekstralommer (f.eks.  

 billet- og pencillommer), eller om der i øvrigt i beklædningen  

 er gemmesteder, der kan indeholde genstande, der skal fratages den  

 pågældende.
 Stk. 2. En egentlig visitation må kun foretages af  

 personer af samme køn som den, der visiteres.
Stk. 3. Effekter, der fratages en tilbageholdt, skal  

 holdes adskilt fra effekter, der tilhører andre tilbageholdte.
Penge  

 og værdigenstande skal noteres, f.eks. i anholdelsesprotokollen.
 § 14. Der må, såfremt pladsforholdene  

 muliggør det, kun indsættes en person i hvert detentionsrum.  

 Såfremt det er nødvendigt at anbringe flere personer i samme  

 detentionsrum, skal der, forinden anbringelse sker, tages en  

 fuldstændig udskrift af Kriminalregistret til brug ved vurderingen af  

 de pågældende personers farlighed, medmindre det findes  

 ubetænkeligt at undlade dette på grund af forudgående  

 kendskab til de pågældende.
 § 15.	 Inden benyttelsen af et detentionsrum  

 skal det konstateres, at lokalet er i forsvarlig stand, herunder at lys og  

 eventuelle signalapparater fungerer, og at ingen løse genstande er  

 glemt i rummet.
 § 16.	 Den tilbageholdte skal placeres  

 således, at vejrtrækningen kan ske frit, normalt i NATO-stilling  

 med ryggen mod væggen.
V.
Tilsyn med detentionsindsatte § 17. Stationens vagthavende har ansvaret for, at der  

 føres et effektivt tilsyn med benyttede detentionsrum.
 Stk. 2. På politistationer med flere samtidigt  

 tjenestegørende vagthavende skal der ved hver vagttiltrædelse  

 udpeges en vagthavende med særligt ansvar for de  

 detentionsanbragte.
 Stk. 3. Ved vagtskifte skal der mellem aftrædende og  

 tiltrædende vagthavende ske en mundtlig eller skriftlig videregivelse  

 af oplysninger vedrørende de på skiftetidspunktet  

 detentionsanbragte personer.
 På lignende måde skal der ske en videregivelse  

 af oplysninger om eventuelle telefoniske anmeldelser, der kan forventes at  

 medføre detentionsanbringelse af personer.
Stk. 4. Tilsyn med benyttede detentionsrum skal ske  

 så hyppigt, som den indsattes tilstand gør det  

 nødvendigt.
Tilsyn skal så vidt muligt ske mindst 1 gang hver  

 halve time.
 Stk. 5. Når det anførte tilsyn med  

 detentionsanbragte personer er foretaget, skal det med angivelse af  

 klokkeslæt og underskrift eller initialer på døgnrapport  

 eller særskilt liste anføres, at tilsynet er ført.
 Stk. 6. Overvågning af detentionsrum med tekniske  

 hjælpemidler, herunder tilsyn, der alene foretages ved at kigge gennem  

 spionøjet i døren til detentionsrummet, kan anvendes som  

 supplement til det i stk. 4 foreskrevne tilsyn, men kan ikke træde i  

 stedet herfor.
 Stk. 7. Opstår der i forbindelse med tilsynet med  

 den tilbageholdte mistanke om, at den pågældende er syg, skal der  

 straks træffes foranstaltninger med henblik på  

 lægeundersøgelse.
 Stk. 8. Der kan i politikredsene fastsættes lokale  

 bestemmelser om tilsynets forløb.
VI.
Udtagelse af detention § 18.	 Enhver, der er tilbageholdt alene  

 på grund af spirituspåvirkethed, skal udtages af detentionen,  

 så snart begrundelsen for tilbageholdelsen ikke mere er til stede.  

 Tidspunktet for løsladelsen skal fremgå af  

 anholdelsesprotokollen.
 § 19. Inden den pågældende forlader  

 politistationen vejledes vedkommende om mulighederne for  

 alkoholafvænning og -behandling.
 Stk. 2. Taler særlige omstændigheder herfor,  

 bør den pågældende på begæring bringes til sit  

 hjem, til læge eller til de sociale myndigheder ved politiets  

 foranstaltning.
VII.
Anbringelse af spirituspåvirkede personer i  

 institutioner under kriminalforsorgen § 20.	 Arresthuse og Københavns  

 Fængsler kan undtagelsesvis anvendes til anbringelse af  

 spirituspåvirkede personer.
I Københavns Fængsler kan  

 sådanne personer anbringes, hvis de er ustyrlige eller på grund  

 af pladsmangel ikke kan placeres i detention i området politikredsene  

 1-8.
 § 21.	Forud for indbringelsen af  

 spirituspåvirkede personer til institution under kriminalforsorgen i  

 henhold til § 20, skal politiets vagthavende have truffet foranstaltning til  

 lægeundersøgelse af den tilbageholdte i overensstemmelse med  

 reglerne i kapitel III.
 Stk. 2. Tilsynet med tilbageholdte under opholdet i  

 arresthusene i Københavns Fængsler sker efter de retningslinier,  

 der fastsættes af Justitsministeriet, Direktoratet for  

 Kriminalforsorgen.
 Stk. 3. Bestemmelser om tilbageholdelsens ophør  

 træffes for de heromtalte tilbageholdte af politiet efter forhandling  

 med arrestforvareren.
VIII.
Tilrettelæggelse mv. af det lokale  

 lægetilsyn Det overlades til politimesteren (politidirektøren)  

 selv at træffe bestemmelse om etablering af en  

 vagtlægeordning.
Udgifter til lægeundersøgelse af  

 detentionsanbragte bogføres på kontoen for strafferetsplejen.  

 Udgifterne skal ikke søges refunderet hos de detentionsanbragte Reglerne træder i kraft den 1. april 1994.
 Kundgørelse II nr. 55 af 24. november 1987  

 ophæves.
