 Patentankenævnet stadfæstede Patentdirektoratets afgørelse, hvorefter  

 varemærket Mellin ikke kunne registreres, da Mellin er et personnavn.  

 Ankenævnet udtalte bl.a., at hjemlandsregistrering ikke er tilstrækkelig  

 hjemmel for registrering, når Mellin er et beskyttet personnavn i Danmark.
År 1996, 8. januar afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 8. juli 1992 indleverede klageren en ansøgning om registrering af  

 varemærket MELLIN (ordmærke) for nærmere angivne varer i klasserne 5, 29 og  

 30.
 I den anledning meddelte Patentdirektoratet i skrivelse af 11. november  

 1992 følgende:
»Vi har fundet mærket uegnet til registrering, da det indeholder et  

 navn.
Mærket kan eventuelt registreres, hvis De dokumenterer hjemmel til at  

 benytte navnet som varemærke.
 Begrundelsen herfor er, at mærket indeholder personnavnet Mellin.
 Vi har truffet afgørelsen i henhold til bestemmelsen i § 14, nr. 4 i  

 varemærkeloven.
Vi skal iøvrigt henlede opmærksomheden på nedennævnte  

 registreringshindringer.
VR 2568 1960, VR 3103 1977 og VA 0918 1991.
Hvis De ønsker at udtale Dem i anledning af den trufne afgørelse, må det  

 ske inden udløbet af ovennævnte frist, da ansøgningen ellers vil blive  

 afslået.« I besvarelse heraf skrev klageren den 23. april 1993 følgende til  

 direktoratet:
 »Vi henviser til Deres brev af 11. november 1992, i hvilket De  

 anfører, at ovennævnte mærke ikke kan registreres, idet det indeholder  

 personnavnet, Mellin, og at der derfor skal påvises fornøden hjemmel til at  

 anvende personnavnet som varemærke.
Vi vedlægger hermed en kopi af det italienske registreringsbevis, samt  

 kopier af registreringsbeviser for mærket i Canada, Grækenland, Irak, Kuwait,  

 Venezuela, og Saudi Arabien.
Under hensyn til hjemlandsregistreringen og de  

 øvrige registreringer foreligger der efter vor opfattelse tilstrækkelig  

 hjemmel til, at mærket kan registreres, selvom det indeholder et personnavn.
 Vedlagt fremsendes endvidere en ny varefortegnelse, i hvilken ansøgningen  

 begrænses til ikke at omfatte »farmaceutiske og veterinærmedicinske  

 præparater«.
 De fremdrager i Deres brev registreringerne VR 2568-1960 MELLINASE og VR  

 3103 -1977 MELI, samt ansøgningen VA 918/91 MERLIN som værende til hinder for  

 registreringen af ovennævnte mærke.
 For så vidt angår MERLIN, går vi ud fra, at der kan bortses fra dette  

 modhold, idet ansøgningen er tilbagetaget den 14. december 1992.
Med hensyn til de MELLINASE er der efter den foretagne begrænsning af vor  

 klients ansøgning ikke sammenfald mellem varer omfattet af registreringen og  

 varer omfattet af ansøgningen.
Vi går derfor ud fra, at der også kan bortses  

 for dette modhold.
 For så vidt angår MELI er det af nedenstående grunde vor opfattelse, at de  

 to mærker ikke er forvekslelige.
 Det modholdte mærke MELI består af fire bogstaver og to stavelser ME-LI.  

 Mærket udtales naturligt med tryk på første stavelse ME-, hvorved mærket  

 fonetisk domineres af en skarp E-lyd.
Til sammenligning består det ansøgte mærke af seks bogstaver og to  

 stavelser MEL-LIN.
Mærket udtales naturligt med tryk på anden stavelse og  

 domineres som følge deraf fonetisk af en I-lyd.
Hertil kommer, at mærket  

 visuelt domineres af dobbelt »L«.
 Da det modholdte mærke ikke er indeholdt i det ansøgte mærke, endsige har  

 nogen stavelse fælles med det ansøgte mærke, samt da de to mærker i deres  

 længde væsentligt adskiller sig fra hinanden og fonetisk er vidt forskellige,  

 er det vor opfattelse, at mærkerne ikke er forvekslelige.
Vi imødeser herefter Deres meddelelse om mærkets registrering og  

 efterfølgende bekendtgørelse.' Direktoratet meddelte i skrivelse af 17. juni 1993 følgende til klageren:
 »Efter begrænsningen er der set bort fra den modholdte registrering  

 VR 2568 1990.
 Endvidere er der efter fornyet overvejelse set bort fra den modholdte  

 registrering VR 3103 1977. Den modholdte ansøgning VA 0918 1991 er henlagt.
 Den indsendte hjemlandsregistrering er dog ikke tilstrækkelig til, at der  

 kan ses bort fra indvendingen i medfør af varemærkelovens § 14 nr. 4, idet  

 MELLIN er optaget på Civilretsdirektoratets liste over forbeholdte  

 personnavne.
Denne afgørelse vil medføre, at vi vil afslå ansøgningen ved udløbet af  

 ovennævnte frist, medmindre De indsender nyt materiale eller nye oplysninger  

 af væsentlig betydning for sagen.« Klageren meddelte i skrivelse af 18. oktober 1993, at direktoratets  

 ovennævnte skrivelse ikke ville blive besvaret.
 Den 12. november 1993 afslog direktoratet ansøgningen under henvisning til  

 varemærkelovens § 14, nr. 4, med den begrundelse af mærket indeholder  

 personnavnet Mellin.
 Denne afgørelse har klageren ved skrivelse af 12. januar 1994 indbragt for  

 Patentankenævnet med påstand om, at ansøgningen gennemføres til registrering.
 I ankebegrundelsen skrev klageren bl.a. følgende:
»....Ifølge varemærkelovens § 14 nr. 4 kan varemærker, der  

uhjemlet   indeholder en bestanddel, der kan opfattes som et  

 personnavn, ikke registreres.
Ifølge bemærkningerne til lovforslaget svarer  

 nævnte bestemmelse til bestemmelsen i § 14 stk. 1, nr. 4 i varemærkeloven af  

 1959. Nu som efter den gamle varemærkelov kan varemærker altså registreres,  

 selvom de indeholder et personnavn, blot der foreligger fornøden hjemmel.
 I en lang årrække har det været Patentdirektoratets praksis at anse  

 indlevering af en hjemlandsregistrering som tilstrækkelig hjemmel til at  

 registrere mærker indeholdende personnavne, der bæres af personer i Danmark.
Patentdirektoratet har imidlertid i brev af 10. januar 1992, hvoraf kopi  

 vedlægges, til patentagentforeninger, patentbureauer m. fl. meddelt, at efter  

 Patentankenævnets afgørelse af AUSTER-sagen (j. nr.
V 10/89) kan de  ikke  

 længere anse en hjemlandsregistrering for fornøden hjemmel til  

 registrering af et personnavn, når der findes bærere af navnet i Danmark.
 Patentdirektoratet har efter vor opfattelse ikke haft grundlag for at lade  

 Patentankenævnets afgørelse i AUSTER-sagen få så vidtgående konsekvenser.  

 Denne opfattelse begrunder vi med, at afgørelsen var konkret og blev truffet  

 ud fra forudsætninger, der synes at være forkerte.
Det må tages i betragtning, at AUSTER-sagen er en konkret sag, og at der  

 blev truffet en konkret afgørelse.
Afgørelsen kan ikke fortolkes som en  

 generel stillingtagen til et principielt spørgsmål og kan således ikke gøres  

 gældende i sager, hvor omstændighederne ikke er de samme.
Der henvises til  

 Patentankenævnets udtalelse i sagen vedrørende patentansøgning 2054/83 j.nr.  

 P 12/87, hvori nævnet på side 14 første nye afsnit udtaler:
»Det ligger uden for nævnets kompetence at tage generel stilling til  

 principielle spørgsmål.....« Patentankenævnets afgørelse i AUSTER-sagen var begrundet med, at det ikke  

 ansås for bevist, at Patentdirektoratets praksis, ifølge hvilken en  

 hjemlandsregistrering er tilstrækkelig hjemmel til at få registreret et  

 varemærke indeholdende et personnavn, også var gældende, når der var bærere  

 af navnet i Danmark.
Såfremt sagen var blevet oplyst for Patentankenævnet på  

 dette punkt, ville udfaldet sandsynligvis være blevet et andet.
 Vi skal derfor henvise til følgende registrerede varemærker, der  

 indeholder personnavne (optaget på Civilretsdirektoratets liste), hvoraf der  

 er bærer af navnet her i landet, hvor Patentdirektoratet har fundet, at  

 indlevering af hjemlandsregistreringer har været tilstrækkelig hjemmel:
Patentankenævnets afgørelse blev endvidere begrundet med, at selv om  

 Patentdirektoratet havde haft en sådan praksis, ville denne have været i  

 strid med Pariserkonventionens art. 6 quinquies B.
Denne antagelse er heller  

 ikke korrekt.
Udgangspunktet og hovedreglen for, hvornår et mærke skal kunne registreres  

 i et Pariserkonventionsland, er Art. 6 quinquies A, henhold til hvilken »Ethvert varemærke, som på foreskreven måde er regi-streret i  

 hjemlandet, skal med angiven forbehold modtages til registrering og nyde  

 beskyttelse, således som det foreligger i de andre unionslande.
Disse lande  

 skal dog førend registrering foretages, kunne kræve tilvejebragt et bevis for  

 registrering i hjemlandet, udstedt af den kompetente myndighed.
Der skal ikke  

 kunne kræves nogen legalisation af dette bevis.« Hovedreglen er således, at mærket skal registreres i ethvert unionsland,  

 når der foreligger en hjemlandsregistrering.
Art. 6 quinquies B giver unionslandene mulighed for at nægte registrering  

 af mærket i visse tilfælde.
Art 6 B (1) lyder:
 »De i nærværende artikel omhandlede varemærker kan kun afslås eller  

 kendes ugyldige i følgende tilfælde:
Når de er egnet til at gøre indgreb i rettigheder erhvervet af trediemand  

 i det land, hvor beskyttelsen kræves.« Det synes således klart, at bestemmelsen i (1) giver de enkelte lande en  

 ret - med ikke en pligt - til at anvende bestemmelsen under (1) af hensyn til  

 deres nationale lovgivning, men unionslandene har naturligvis ikke pligt til  

 at nægte registrering i de nævnte tilfælde, fx. hvis der er dokumenteret  

 hjemmel til registrering.
Patentdirektoratets tidligere praksis med at  

 acceptere en hjemlandsregistrering som hjemmel var således på ingen måde i  

 strid med den danske varemærkelov eller med Pariserkonventionen.
Da der efter vor opfattelse er dokumenteret hjemmel til at registrere  

 personnavnet Mellin som varemærke, og da registrering af mærket MELLIN ikke  

 vil stride mod Pariserkonventionen, skal vi henstille, at ansøgningen  

 gennemføres til registrering.' Ankenævnet har behandlet sagen på sit møde den 14. november 1995.
For klageren mødte advokat Dorte Marstrand-Jørgensen, som procederede  

 sagen i det væsentlige under henvisning til de til Patentdirektoratet og  

 Ankenævnet afgivne skriftlige indlæg.
Det blev bl.a. fremhævet, at klageren  

 via sin italienske hjemlandsregistrering bør kunne opnå dansk registrering,  

 og at der ved afgørelsen bør tages hensyn til navnets karakter og ikke  

 antallet af bærere.
Endvidere kommenteredes Patentdirektoratets afgørelse set  

 i lyset af Ankenævnets afgørelse i den ovenfor omtalte  

 »Auster«-sag.
 Ankenævnet skal udtale:
Det ansøgte varemærke Mellin (ordmærke) kan ud fra en konkret vurdering  

 ikke opfattes som fællesnavn eller -begreb, og hjemlandsregistrering er ikke  

 tilstrækkelig hjemmel for registrering når Mellin er et beskyttet personnavn  

 i Danmark, jf. varemærkelovens § 14, nr. 4. Som følge heraf bestemmes:
 Den påklagede afgørelse stadfæstes.
