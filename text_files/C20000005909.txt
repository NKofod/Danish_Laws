Cirkulære om lov nr. 861 af  

 30. november 1999 (Ændring af princip for beregningen af lempelse  

 for udenlandsk skat af lønindkomst) Til de statslige og kommunale skattemyndigheder 1. Indledning Ved lov nr. 861 af 30. november 1999 blev  

 princippet for beregningen af lempelse for udenlandsk skat af  

 lønindkomst, der oppebæres fra Tyskland eller et af de nordiske  

 lande, ændret.
Ændringen omfatter alene personer, der efter  

 Rådets forordning (EØF) nr. 1408/71, ikke er omfattet af  

 lovgivningen om social sikring i det land, hvor de arbejder.
Det  

 bemærkes, at forordningen også gælder i EØS-landene  

 Norge og Island.
Efter de hidtidige regler blev der ved valget af  

 lempelsesprincip ikke taget hensyn til, om der betales sociale bidrag.
Lempelsesprincippet er ændret til credit, når  

 den pågældende ikke er omfattet af lovgivningen om social sikring  

 i det nordiske land eller Tyskland, hvor den skattepligtige arbejder, og ikke  

 betaler sociale bidrag i dette land.
Ved creditlempelse svarer lempelsen til  

 den faktisk betalte udenlandske skat, dog højst den del af den danske  

 skat, der falder på udenlandsk indkomst.
For lønmodtagere, der  

 er omfattet af lovgivningen om social sikring i arbejdslandet og betaler de  

 pligtige sociale bidrag i dette land, sker der ingen ændringer.
Her vil  

 lempelsen forsat ske efter eksemptionsprincippet, d.v.s. at den del af den  

 danske skat, der falder på den udenlandske indkomst, lempes.
 I forhold til Færøerne, hvor forordningen  

 ikke finder anvendelse, skiftes dog lempelsesprincip for al  

 lønindkomst.
De nye regler har i relation til Tyskland virkning fra 1.  

 januar 2000. For så vidt angår de nordiske lande har de nye  

 regler virkning for indkomstår, der påbegyndes den 1. januar 2000  

 eller senere.
For ansættelsesforhold indgået den 25. november  

 1999 eller tidligere udskydes reglernes virkningstidspunkt et år.
2. Eksemptionslempelse 2.1. Generelt For lønmodtagere, der er omfattet af lovgivningen  

 om social sikring i arbejdslandet - når arbejdslandet er Tyskland,  

 Finland, Island, Norge eller Sverige - samt betaler sociale bidrag i  

 arbejdslandet, sker der ingen ændringer.
Dette gælder f.eks.  

 grænsegængere med fast fuldtidsarbejde i et af de  

 pågældende lande.
Eksemptionsprincippet fastholdes for den gruppe af  

 lønmodtagere, der betaler sociale bidrag i arbejdslandet.
I forhold  

 til Færøerne skiftes dog til creditlempelse for al  

 lønindkomst.
Den nordiske dobbeltbeskatningsoverenskomst: Der  

 blev ved lovændringen indsat en ny § 1 a i lov nr. 190 af 12.  

 marts 1997 om indgåelse af dobbeltbeskatningsoverenskomsten mellem de  

 nordiske lande.
Ifølge denne bestemmelses stk. 2 anvendes  

 eksemptionsprincippet i artikel 25, stk. 1, litra c, for personer  

 hjemmehørende i Danmark, som i Finland, Island, Norge eller Sverige  

 oppebærer lønindkomst, som i medfør af forordning nr.  

 1408/71 er omfattet af lovgivningen om social sikring i arbejdslandet i  

 forbindelse med erhvervelsen af lønindkomsten og som betaler sociale  

 bidrag i disse lande.
Ved lønindkomst forstås indkomst, som  

 omhandlet i overenskomstens artikel 15, stk. 1, eller artikel 21,  

 stk. 7, litra a.
Den tyske dobbeltbeskatningsoverenskomst:  

 Ifølge § 1 a, stk. 2, som indsat ved lovændringen,  

 gælder, at eksemptionsprincippet i artikel 24, stk. 2, litra f og  

 g, opretholdes for lønindkomst erhvervet af en person  

 hjemmehørende i Danmark, hvis personen i medfør af forordning  

 nr. 1408/71 er omfattet af lovgivningen om social sikring i Tyskland i  

 forbindelse med erhvervelsen af indkomsten og den pågældende  

 betaler sociale bidrag i Tyskland.
Ved lønindkomst forstås  

 indkomst, som omhandles i overenskomstens artikel 15, stk. 1 og 3.
2.2. Betalingen af sociale bidrag For at opnå en eksemptionslempelse er det en  

 betingelse, at den pågældende i medfør af forordning nr.  

 1408/71 er omfattet af lovgivningen om social sikring i henholdsvis Finland,  

 Island, Norge, Sverige eller Tyskland i forbindelse med erhvervelsen af  

 indkomsten og betaler sociale bidrag i det pågældende land.
Såfremt der ved en fejl ikke opkræves sociale  

 bidrag i det pågældende arbejdsland, uanset lønmodtageren  

 efter forordningen er omfattet af social sikring i det pågældende  

 land, vil der ikke kunne opnås eksemptionslempelse i Danmark.
Hvis den  

 pågældende lønmodtager ved henvendelse til myndighederne i  

 arbejdslandet kan rette fejlen og betaler sociale sikringsbidrag med  

 tilbagevirkende kraft, kan der - under hensyntagen til de almindelige  

 forældelsesregler - ske eksemptionslempelse.
Hvis en lønmodtager som følge af  

 forordningen er omfattet af dansk lovgivning om social sikring, vil der  

 heller ikke kunne opnås eksemptionslempelse, selvom der er betalt  

 sociale bidrag i arbejdslandet.
Den kommunale ligningsmyndighed kan i  

 tvivlstilfælde tage kontakt til det pågældende lands  

 kompetente myndighed med henblik på en afklaring af, hvilket lands  

 lovgivning om social sikring, der finder anvendelse.
Hvis Den Sociale  

 Sikringsstyrelse har udstedt E 101 DK-attest eller på anden vis har  

 truffet afgørelse om anvendelsen af dansk lovgivning om social  

 sikring, kan der i stedet rettes henvendelse til Den Sociale  

 Sikringsstyrelse.
Der vil kun kunne ske eksemptionslempelse, hvis de  

 udenlandske myndigheder kan påvise, at arbejdslandets lovgivning om  

 social sikring finder anvendelse.
Såfremt der efter kontakten med det  

 pågældende lands kompetente myndighed fortsat er tvivl om hvilket  

 lands lovgivning om social sikring, der finder anvendelse, kan  

 ligningsmyndigheden rette henvendelse til Den Sociale Sikringsstyrelse.
Den  

 Sociale Sikringsstyrelsen kan træffe afgørelse om, hvorvidt en  

 person i lønnet beskæftigelse i Norden eller Tyskland er  

 omfattet af dansk lovgivning om social sikring.
 Det er som nævnt en betingelse for  

 eksemptionlempelse, at der sker betaling af sociale bidrag i arbejdslandet.  

 Såfremt der efter arbejdslandets sociale lovgivning ikke opkræves  

 lønmodtagerbidrag, men alene arbejdsgiverbidrag, kan  

 lønmodtageren være berettiget til eksemptionslempelse,  

 såfremt det dokumenteres, at arbejdsgiveren har betalt sociale bidrag  

 vedrørende lønmodtageren.
 Betingelsen om betaling af sociale bidrag, er et krav om,  

 at der sker en betaling af de bidrag, den pågældende er pligtig  

 til at betale efter det pågældende lands lovgivning.  

 Såfremt der efter det pågældende lands lovgivning  

 eksempelvis ikke opkræves bidrag ved meget lave indkomster, vil en  

 sådan person kunne opnå eksemptionslempelse, såfremt  

 vedkommende efter forordning nr. 1408/71 er omfattet af lovgivningen om  

 social sikring i det pågældende land.
3. Ændring i lempelsesprincip 3.1. Skift til credit Ved lovændringen blev princippet for  

 beregningen af lempelse for udenlandsk skat af lønindkomst, der  

 oppebæres fra Tyskland eller et af de nordiske lande, herunder  

 Færøerne, ændret.
 Skiftet til creditlempelse er i overenskomsten mellem de  

 nordiske lande til undgåelse af dobbeltbeskatning for så vidt  

 angår indkomst- og formueskatter sket ved at bestemmelserne i  

 artikel 25, stk. 1, litra c, er ophævet efter anmodning fra den  

 danske regering, jf. punkt X, stk. 1, i protokollen til denne  

 overenskomst.
 Skiftet til creditlempelse er i overenskomsten af 22.  

 november 1995 med Tyskland til undgåelse af dobbeltbeskatning for  

 så vidt angår indkomst- og formueskatter og for så vidt  

 angår skatter i boer, af arv og af gave samt vedrørende bistand  

 i skattesager sket ved at den danske regering med hjemmel i artikel 45,  

 stk. 1, litra b, har ændret lempelsesprincippet fra eksemption til  

 credit for så vidt angår indkomst, som omhandles i artikel 15,  

 stk. 1 og 3. Artikel 15, stk. 1, omfatter lønindkomst og  

 artikel 15, stk. 3, omfatter løn for arbejde om bord på et  

 skib, et luftfartøj i international trafik eller om bord på en  

 båd, der anvendes til transport af indre vandveje.
Ved eksemptionsprincippet nedsættes den danske skat  

 efter forholdet mellem den udenlandske lønindkomst og den samlede  

 indkomst, således at der opnås lempelse uden hensyn til  

 størrelsen af den udenlandske skat.
Ved at ophæve  

 eksemptionsprincippet for lønindkomst finder creditprincippet i stedet  

 anvendelse.
Ved creditprincippet svarer lempelsen til den faktisk betalte  

 udenlandske skat, dog højst den del af den danske skat, der falder  

 på udenlandsk indkomst.
Skiftet i lempelsesprincip finder imidlertid alene  

 anvendelse i de tilfælde, hvor lønmodtageren ikke er socialt  

 sikret i arbejdslandet og ikke betaler social bidrag i det konkrete  

 arbejdsland.
For Færøerne gælder skiftet til  

 creditlempelse dog i alle tilfælde.
I det følgende er medtaget  

 eksempler på nogle persongrupper, hvor der som følge af  

 lovændringen skiftes fra eksemptions- til creditlempelse.
 1. Udsendt til midlertidigt arbejde i op til tre år.
 Der skiftes til creditlempelse i følgende  

 situationer for personer hjemmehørende i Danmark, der udfører  

 arbejde:
 for en dansk arbejdsgiver med fast driftssted i udlandet.
 Dette gælder eksempelvis bygningshåndværkere, der  

 arbejder på et byggeprojekt i Malmø af halvandet års  

 varighed, eller en lønmodtager, der arbejder på en dansk  

 virksomheds salgskontor i Malmø eller ved bank- eller  

 forsikringsfilial.
 for udenlandske arbejdsgivere, for så vidt tilknytningen til  

 den danske arbejdsgiver opretholdes.
Dette gælder eksempelvis en lønmodtager udsendt til at  

 arbejde for et udenlandsk datterselskab.
Salgskontoret ovenfor kunne  

 være organiseret som et datterselskab.
Lønmodtageren kan  

 også være ansat i det danske moderselskab og udsendt som  

 direktør eller ekspert til det nordiske datterselskab.
 for arbejdsgivere, der foretager arbejdsudleje.
Arbejdsudlejede håndværkere, oliefolk, edb-folk,  

 læger eller sygeplejersker.
Der skal være tale om en  

 arbejdsudlejer med hjemsted i Danmark, som normalt driver en eller anden form  

 for virksomhed her i landet.
 2. Arbejde i flere lande.
 Der skiftes til creditlempelse for personer  

 hjemmehørende i Danmark, der normalt har lønnet  

 beskæftigelse i to eller flere lande, og :
 jævnligt udfører arbejde i Danmark flere timer om ugen i  

 gennemsnit.
 Eksempelvis arbejde for et svensk selskab, der sælger  

 serviceydelser til kunder i hele Øresundsregionen, eller en  

 sælger, der for jævnligt kører til såvel svenske som  

 danske kunder.
 arbejder for to eller flere arbejdsgivere, der har hjemsted eller  

 bopæl i forskellige lande.
Eksempelvis en lønmodtager med hovedjob i Malmø for en  

 svensk arbejdsgiver, men med bijob for en dansk arbejdsgiver.
En  

 grænsegænger, som udover sit almindelige job i ex.
Sverige  

 også har et bijob i Danmark, omfattes således af  

 creditlempelse.
 arbejder i flere lande for en dansk arbejdsgiver, når  

 lønmodtageren ikke udfører arbejde i Danmark.
 Eksempelvis en sælger, der arbejder i Norge eller Sverige, for  

 en dansk arbejdsgiver.
 3. Internationalt transportarbejde.
 Eksempelvis skiftes der til creditlempelse for  

 transportarbejdere, som er hjemmehørende i Danmark, der for en dansk  

 arbejdsgiver kører i samme udland i mere end 183 dage i løbet  

 af et kalenderår/indkomstår.
3.2. Forskudsopgørelse En person bosat i Danmark, der ved arbejde i et af de  

 nordiske lande eller Tyskland, er berettiget til en creditlempelse, kan  

 anmode om en ændring af forskudsopgørelsen, således at  

 denne tager hensyn til creditlempelsen.
Dette forudsætter imidlertid,  

 at den pågældende er tilmeldt de relevante skattemyndigheder i  

 arbejdsstaten, at der forevises kvitteringer for betalt skat til  

 arbejdsstaten, lønsedler, som viser, at der sker indeholdelse af skat  

 til arbejdsstaten eller at arbejdsgiveren attesterer, at der sker  

 indeholdelse af skat til arbejdsstaten.
Det er kildeskattelovens § 62 D,  

 der skal opfyldes.
Denne bestemmelse er nærmere beskrevet i  

 Ligningsvejledningen, LV 99, D.C.
 Anmodninger om ændring af forskudsopgørelsen  

 rettes til den pågældendes skatteforvaltning.
De nordiske lande har indgået en overenskomst af 7.  

 december 1989 om bistand i skattesager.
Med henblik på at  

 gennemføre denne overenskomst har de kompetente myndigheder i de  

 nordiske lande i henhold til overenskomstens artikel 20 indgået en  

 overenskomst om opkrævning og overførsel af skat  

 (Trækaftale). Trækaftalen er nærmere beskrevet i  

 Ligningsvejledningen, LV99, afsnit D.E. under Norden.
I de tilfælde,  

 hvor trækaftalen begrænser de danske skattemyndigheders mulighed  

 for at opkræve forskudsskat, kan lønmodtageren foretage  

 frivillige indbetalinger af skatterater.
Hvis lønmodtageren har  

 lønindkomst fra Danmark, kan lønmodtageren alternativt anmode  

 sin danske arbejdsgiver om at anvende en højere trækprocent.  

 Herved vil skatten blive betalt i løbet af året.
En sådan  

 anmodning om en højere trækprocent skal fremsættes  

 skriftligt og kan kun fremsættes én gang inden for samme  

 kalenderår.
Indeholdelsesprocenten kan kun begæres  

 forhøjet med et helt tal (kildeskattelovens § 48, stk. 9,  

 jf. § 27 i bekendtgørelse nr. 734 af 10. oktober 1998).
4. Ikrafttræden og overgangsregel 4.1. Den nordiske dobbeltbeskatningsoverenskomst De nye regler har virkning for indkomstår, der  

 påbegyndes den 1. januar 2000 eller senere.
Lovændringen indeholder en overgangsregel for  

 ansættelsesforhold indgået den 25. november 1999 eller tidligere  

 (§ 3, stk. 4). For sådanne ansættelsesforhold  

 opretholdes de gældende regler i overenskomstens artikel 25,  

 stk. 1, litra c, dvs. lempelse efter eksemptionsprincippet, endnu et  

 år.
For indkomstår, der påbegyndes den 1. januar 2001 eller  

 senere finder de nye regler anvendelse også for sådanne  

 ansættelsesforhold.
4.2. Dobbeltbeskatningsoverenskomsten med Tyskland De nye regler har virkning fra 1. januar 2000.
Lovændringen indeholder en overgangsregel for  

 ansættelsesforhold indgået den 25. november 1999 eller tidligere  

 (§ 3, stk. 5). For sådanne ansættelsesforhold  

 opretholdes de gældende regler, dvs. lempelse efter  

 eksemptionsprincippet, endnu et år.
De nye regler finder anvendelse for  

 sådanne ansættelsesforhold fra den 1. januar 2001.
4.3. Generelt om overgangsreglen Overgangsreglen finder anvendelse for  

 ansættelsesforhold indgået den 25. november 1999 eller tidligere.  

 Såfremt der senest den 25. november 1999 er indgået en aftale om  

 et ansættelsesforhold, der eksempelvis skal påbegyndes den 1.  

 januar 2000, vil dette ansættelsesforhold være omfattet af  

 overgangsreglen.
En sædvanlig regulering af lønnen, en mindre  

 nedsættelse af arbejdstiden eller en forlængelse af samme  

 ansættelsesforhold medfører ikke, at ansættelsesforholdet  

 falder udenfor overgangsreglens anvendelsesområde.
Det må  

 imidlertid bero på en konkret vurdering om ændringer i  

 an-sættelsesvilkår foretaget efter den 25. november 1999  

 medfører, at der i realiteten er tale om et nyt  

 ansættelsesforhold, der falder udenfor overgangsreglens  

 anvendelsesområde.
Såfremt man senest den 25. november 1999 blev  

 ansat i en dansk virksomhed og i løbet af 2000 udsendes til arbejde i  

 et af de pågældende lande (men under samme  

 ansættelsesforhold), vil man være omfattet af  

 overgangsreglen.
 Personer, der står til rådighed for et  

 vikarbureau eller lignende med henblik på arbejdsudleje, anses ikke for  

 at være i et ansættelsesforhold.
 Overgangsreglen omfatter alene ansættelsesforhold og  

 kan ikke udstrækkes til at omfatte andre typer af bindende kontrakter,  

 uanset disse er indgået senest den 25. november 1999.
 1.
Indledning 2.
Eksemptionslempelse 2.1. Generelt 2.2. Betalingen af sociale bidrag 3.
Ændring i lempelsesprincip 3.1. Skift til credit 3.2. Forskudsopgørelse 4.
