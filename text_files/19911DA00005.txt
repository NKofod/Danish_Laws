Nr BTB 5 Betænkning over Forslag til folketingsbeslutning om ophævelse af  

 navneforbud i straffesager mod finansielle virksomheder   

 Nr B 5 1991-92, 1. samling Afgivet af Retsudvalget Afgivet: 19920615 Udvalget har behandlet beslutningsforslaget i nogle møder og har herunder stillet spørgsmål til justitsministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.
Et mindretal inden for flertallet (Venstres og Det Konservative  

 Folkepartis medlemmer af udvalget) ønsker i denne forbindelse at understrege,  

 at mindretallet har fuld tillid til domstolenes anvendelse i praksis af  

 retsplejelovens bestemmelser, herunder retternes tilbageholdende anvendelse  

 af reglerne om navneforbud under domsforhandlingen.
Mindretallet finder, at  

 den retstilstand, der foreslås i beslutningsforslaget, vil indebære en  

 diskrimination i forhold til de finansielle institutioner og deres ledelse,  

 der efter forslaget ikke skal have de samme retssikkerhedsgarantier som andre  

 tiltalte.
Mindretallet finder det hverken rimeligt eller nødvendigt på denne  

 måde at unddrage bestemte danske virksomheder og erhvervsdrivende den  

 retsbeskyttelse, som andre nyder.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret.
