Meddelelse om legalisering af attester til brug i udlandet (Til folkekirkens og de anerkendte trossamfunds ministerialbogsførere) På grund af et stigende antal personlige henvendelser om legalisering af  

 attester efter ministerialbøgerne skal man anmode ministerialbogsførerne om  

 fremtidigt at sende attesterne til Kirkeministeriet med oplysning om  

 rekvirentens adresse, og om attesten ønskes legaliseret på dansk, engelsk,  

 tysk, fransk eller spansk.
 Det bemærkes, at attester, der ønskes legaliseret, ikke må være udstedt  

 senere end tre måneder efter datoen for anmodning om legalisering, og at  

 attesten skal være i original (ikke fotokopi).
 Attest forsynet med Kirkemisteriets legaliseringspåtegning på det begærede  

 sprog vil herefter blive sendt til den pågældende, eller eventuelt til  

 vedkommende ministerialbogsførere.
 Der henvises i øvrigt til Kirkeministeriets meddelelse af 8. oktober 1991  

 om legalisering af attester til brug i udlandet, der er aftrykt som bilag 1.
 Til orientering er Udenrigsministeriets meddelelse af 1. januar 1994 om  

 legalisationsgebyrer aftrykt som bilag 2.
Kirkeministeriet, den 1. september 1994 P.
M.
V.
E.
B.
Niels Bjerregaard konsulent i registerings- og valgspørgsmål Bilag 1 Vejledning om legalisering af attester til brug i udlandet Ministeriet legaliserer alene originale attester og udskrifter efter  

 ministerialbøgerne (ikke fotokopier), der enten er underskrevet af den  

 kirkebogsførende sognepræst eller af kordegnen, der er bemyndiget af den  

 kirkebogsførende sognepræst til at underskrive attester.
 Attester til legalisering skal udfærdiges på de efter 1. januar 1988  

 godkendte blanketter.
Efter begæring kan ministeriets legalisering - foruden på dansk -  

 foretages på engelsk, tysk, fransk eller spansk.
Legalisering er gebyrfri.
 Attesterne er på dansk, og oversættelse må ske ved autoriseret translatør  

 på rekvirentens regning.
 Kirkeministeriet, den 8. oktober 1991.
Niels Bjerregaard konsulent (* 1) Udenrigsministeriets meddelelse af 01/01/1994 er udeladt her.
