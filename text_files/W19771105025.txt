En politikommissær lod sig provokere af en anholdt boligaktivist og  

 gav den pågældende en lussing.
Forurettede ønskede ikke videre foretaget  

 efter at forholdet var tjenstligt påtalt.
Tiltalefrafald meddelt.(* 2) Under en aktion mod nogle boligaktivister indbragte politiet 23 af aktivisterne til stationen og sigtede dem for  

 overtrædelse af politivedtægten.
To, der blev anset som hovedmænd, blev  

 tilbageholdt, til nærmere forklaring, deriblandt den knapt 19-årige F.
Den  

 fortsatte samtale forløb noget højrøstet, og det måtte antages, at de to  

 boligaktivister optrådte noget provokerende.
Boligaktivisterne stod på den  

 ene side af skranken på stationen, en politikommissær på den anden.
På et  

 tidspunkt slog F med knyttet hånd i skranken og gestikulerede voldsomt og  

 lænede sig fremover, således at hans lange hår viftede politikommissæren om  

 ansigtet.
Politikommissæren greb fat i det med venstre hånd og tildelte med  

 den højre F en lussing på kinden, idet han bad ham opføre sig ordentligt.  

 Aktionen gav anledning til en klage til lokalnævnet, der beordrede en  

 undersøgelse iværksat.
Undersøgelsen omfattede også denne episode, og i en  

 notits beklagede politikommissæren, at han havde forløbet sig, og  

 politimesteren påtalte forholdet overfor ham ved en skriftlig  

 tilkendegivelse.
Under hensyn hertil, og da F herefter ikke ønskede videre  

 foretaget, fandtes det forsvarligt at tiltræde statsadvokatens indstilling om  

 tiltalefrafald.
(* 1) Offentliggjort i Anklagemyndighedens Årsberetning 1977, side 111-112.
