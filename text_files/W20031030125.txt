 Landsskatteretskendelse af 22. oktober 2003 vedr. indbetaling  

 til ophørspension for selvstændig VVS-installatør.
 Der klages over Ligningsrådets afgørelse af 17. september  

 2002 (SKM2003.25.LR)i henhold til § 20 A i lovbekendtgørelse nr. 859 af 13.  

 september 2000 (skattestyrelsesloven).
 Spørgsmålet til Ligningsrådet var følgende:
Kan jeg indbetale til en ophørspension efter  

 pensionsbeskatningsloven § 15 A, når jeg har drevet selvstændig  

 erhvervsvirksomhed i en periode på mere end 30 år med en kortvarig afbrydelse  

 på ca. 3 år ? Ligningsrådet har besvaret det stillede spørgsmål således:
 Nej.
Det fremgår af sagen, at klageren siden 1971 har drevet  

 selvstændig virksomhed som VVS-installatør ved B ApS og C ApS.
Selskaberne  

 har  

 været 100 % ejet af klageren.
 Klageren har udlejet lokaler såvel til virksomhed som til  

 private lejere.
På grund af større tab i 1995 gik B ApS konkurs og C ApS  

 blev solgt.
Salget medførte en skattemæssig gevinst på ca. 210.000 kr.,  

 hvoraf  

 der blev svaret skat.
Efterfølgende modtog klageren dagpenge fra sin  

 forsikring  

 i forbindelse med ophøret af virksomhederne.
De nye ejere omdøbte C ApS til D ApS.
Selskabet fortsatte på  

 klagerens erhvervsejendom, hvor de nye ejere lejede sig ind.
De nye ejere var  

 ikke i stand til at betale hele købesummen for anparterne.
Selskabet gik  

 dårligt, og ejerne kunne ikke betale husleje.
Over tid opbyggede de nye ejere  

 en gæld til klageren på omkring 225.000 kr.
 Klageren købte værktøj m.v. tilbage i oktober 1997. D ApS  

 gik konkurs i 1998. For at begrænse sit tab besluttede klageren at starte  

 VVS-virksomhed igen i november 1998, da han stadig ejede bygninger og  

 materiellet.
Det nye firma E ApS fungerer i dag tilfredsstillende, men  

 skal afhændes inden for en årrække, da klageren skal på pension.
Et eventuelt  

 provenu fra salget påtænkes anvendt til køb af fradragsberettiget  

 pensionsordning i medfør af pensionsbeskatningslovens § 15 A.
 Told- og Skattestyrelsen har til Ligningsrådet indstillet,  

 at klageren ikke kan indbetale til en ophørspension i medfør af  

 pensionsbeskatningslovens § 15 A.
 Ligningsrådet har anført:
Styrelsens indstilling og begrundelse Efter de almindelige regler skal fradragsretten for større  

 kapitalindskud til pensionsordninger med løbende udbetalinger og  

 ratepensionsordninger fordeles over en periode på 10 år.
Det er endvidere  

 ikke  

 muligt at nyoprette en ratepensionsordning efter det fyldt 60. år efter de  

 almindelige regler.
I pensionsbeskatningsloven § 15 A er indsat et regelsæt,  

 der medfører, at de pågældende regler ikke skal gælde for pensionsordninger  

 oprettet af tidligere selvstændigt erhvervsdrivende.
Der er således fuld  

 fradragsret allerede i indbetalingsåret, og det er muligt at oprette  

 pensionsordninger, selv om man er fyldt 60 år.
Endvidere er det muligt at  

 aftale, at sidste rate skal udbetales efter, at man er fyldt 85 år.
Personer,  

 der er fyldt 55 år og har drevet selvstændig erhvervsvirksomhed typisk i form  

 af personlig ejet virksomhed, er omfattet af lovbestemmelsen.
Loven trådte i  

 kraft 1. januar 2001, jf.
Ligningsvejledningen Alm. del, afsnit A.C.1.1.6.
Det er en betingelse, for at oprette de omhandlede  

 pensionsordninger, at personen har drevet selvstændig virksomhed (herunder  

 som  

 medarbejdende ægtefælle) eller virksomhed i aktie- eller anpartsselskabsform,  

 hvor personen har været hovedaktionær.
Virksomheden skal være drevet i en  

 periode på mindst 10 år forud for det indkomstår, hvor ordningen oprettes.  

 Der  

 stilles ikke krav om, at det skal have drejet sig om samme virksomhed i hele  

 10  

 års perioden.
Kravet om en periode på mindst 10 år vil være opfyldt også i  

 tilfælde af, at den pågældende f.eks. først har drevet selvstændig  

 erhvervsmæssig virksomhed i form af et personligt drevet virksomhed i 6 år og  

 derpå har været hovedaktionær i 4 år jf.
Ligningsvejledningen Alm. del,  

 afsnit  

 A.C.1.1.6.
I lovforslagets specielle bemærkningerne til § 1, stk. 2,  

 fremgår det endvidere, at 10-års perioden ikke afbrydes ved virksomhedsskift,  

 hvis der drives virksomhed både ved indkomstårets begyndelse og ved dets  

 slutning.
Det er herefter styrelsens opfattelse, at perioden på 10 år skal  

 være  

 en sammenhængende periode på 10 år forud for oprettelse af pensionsordningen.  

 Dog accepteres en afbrydelse i løbet af et indkomstår i forbindelse med et  

 virksomhedsskift, når blot der i øvrigt drives virksomhed ved indkomstårets  

 begyndelse og ved dets afslutning.
 Endvidere er det styrelsens opfattelse, at en afbrydelse af  

 perioden grundet f.eks. et virksomhedsskift, hvor der ikke drives virksomhed  

 både ved indkomstårets begyndelse og ved dets slutning, eller almindeligt  

 ophør  

 af den selvstændige virksomhed vil medføre, at pensionsbeskatningslovens § 15  

 A  

 ikke kan finde anvendelse.
 Styrelsen indstiller, at spørger ikke kan indbetale til en  

 ophørspension i medfør af pensionsbeskatningslovens § 15 A, da spørger ikke  

 har  

 været selvstændigt erhvervsdrivende i en periode på mindst 10 sammenhængende  

 år  

 forud for det indkomstår, hvor pensionsordningen oprettes.
Ligningsrådet tiltræder indstillingen. Klagerens repræsentant har heroverfor anført, at det er  

 opfattelsen, at pensionsbeskatningslovens § 15 A ikke ifølge sin ordlyd  

 stiller  

 krav om, at der er tale om en 10-årig sammenhængende periode umiddelbart  

 forud  

 for det indkomstår, hvori pensionsordningen oprettes.
Ifølge pensionsbeskatningslovens § 15 A, stk. 2, skal Den,  

 der opretter en pensionsordning omfattet af stk. 5 og stk. 6, i en periode på  

 mindst 10 år forud for det indkomstår, hvori pensionsordningen oprettes, have  

 drevet selvstændig virksomhed  Som nævnt fremgår det ikke af ordlyden af bestemmelsen, at  

 perioden skal være sammenhængende.
Udtalelsen i de specielle bemærkninger (L  

 33  

 fremsat den 4. oktober 2000) om, at 10-års perioden ikke afbrydes ved  

 virksomhedsskift, hvis der drives virksomhed både ved indkomstårets  

 begyndelse  

 og ved dets slutning, kan ikke selvstændigt indeholde hjemmel til at kræve,  

 at  

 der i en situation, hvor der ikke er tale om virksomhedsskift, skal foreligge  

 en sammenhængende periode.
Kravet om en sammenhængende periode  

 fremgår  

 således heller ikke med blot nogenlunde tydelighed af bemærkningerne.
Endvidere er der hverken i loven eller lovbemærkningerne  

 noget krav om, at en eventuel sammenhængende periode skal ligge umiddelbart  

 forud for afståelsen i tilknytning til denne.
Klageren har således drevet  

 samme  

 virksomhed i mere end 30 år med en kortvarig afbrydelse fra 1995-1998, hvor  

 virksomheden bestod i passiv udlejningsvirksomhed.
 Klageren har således drevet virksomhed i en sammenhængende  

 periode på mindst 10 år forud for afståelsen, men den sammenhængende periode  

 ligger ikke umiddelbart forud for afståelsen, hvilket der som nævnt heller  

 ikke  

 er noget krav om.
 Ifølge de specielle bemærkninger er kravet om 10 års  

 virksomhed i stk. 2 opstillet for at sikre, at ordningen er forbeholdt  

 personer, som reelt har været afskåret fra  eller i det mindste  

 begrænset i  

 deres muligheder for  at oprette pensionsordninger, fordi de har  

 foretrukket  

 at investere deres fri kapital i virksomheden og/eller at lade afkastet af  

 virksomheden forblive indestående i denne.
 Ved at have drevet erhvervsvirksomhed i mere end 30 år  

 opfylder klageren til fulde det her beskrevne formål, hvorfor der ikke er  

 grundlag for at indfortolke nogle krav til perioden, som ikke fremgår af  

 lovteksten og heller ikke af lovforarbejderne.
 Repræsentanten har subsidiært anført, at klageren har drevet  

 virksomhed i en sammenhængende periode i 10 år umiddelbart forud for  

 afståelsen, idet der dog i perioden 1995 - 1998 er tale om  

 udlejningsvirksomhed.
På overdragelsestidspunktet eller de seneste 3 regnskabsår  

 har klageren således drevet reel erhvervsvirksomhed, jf.  

 pensionsbeskatningslovens § 15 A, stk. 4. Den omstændighed, at der i årene  

 1995  

 - 1998 har været drevet udlejningsvirksomhed, indgår ikke i bedømmelsen.
Hvis  

 pensionsbeskatningslovens § 15 A, stk. 2, således mod forventning skal  

 fortolkes  

 således, at en sammenhængende periode på mindst 10 år skal ligge umiddelbart  

 forud for afståelsen, må de 3 regnskabsår, der omtales i stk. 4 også være de  

 3  

 regnskabsår, der ligger umiddelbart forud for afståelsen.
 Af daværende skatteminister Ole Stavads bemærkninger ved  

 fremsættelse af lovforslag L 33 den 4. oktober 2000 fremgår bl.a.:
 Lovforslagets formål er at indføre en særlig adgang for  

 personer, der har drevet selvstændig virksomhed, til at oprette  

 pensionsordninger i forbindelse med, at virksomheden sælges eller lukkes.  

 Personer skal være over 55 år og have drevet virksomhed i de seneste 10 år.
 Af skatteministerenssvar af 19. december 2002 på et  

 spørgsmål fremgår bl.a.:
Statsautoriseret revisor E omtaler i en henvendelse til dig  

 om ophørspension en klient, der i alt har været selvstændigt erhvervsdrivende  

 i  

 22 år, herunder en række år som medarbejdende ægtefælle.
Da der har været et  

 mellemrum på nogle år mellem status som medarbejdende ægtefælle og drift af  

 egen virksomhed, opfylder hun imidlertid ikke lovens krav om at have drevet  

 selvstændig erhvervsvirksomhed i en periode på mindst 10 år forud for det  

 indkomstår, hvori pensionsordningen oprettes.
E mener, at Skatteministeriets Departement må ændre sin  

 fortolkning af loven, således at hans klient opfylder lovens krav, dvs. at  

 der  

 i alt skal have været drevet virksomhed i mindst 10 år.
Alternativt mener  

 han,  

 at lovens ordlyd skal ændres, således at der kommer til at stå i en  

 sammenhængende periode på 10 år.
Lovens ordlyd skal imidlertid tages bogstaveligt for så vidt  

 angår 10-års perioden.
Af lovbemærkningerne fremgår det, at der ikke stilles  

 krav om, at det skal have drejet sig om samme virksomhed i hele 10-års  

 perioden, og at 10-års perioden ikke afbrydes af  

 virksomhedsskift, hvis der  

 drives virksomhed både ved indkomstårets begyndelse og ved dets slutning.  

 Disse  

 bemærkninger fremgår også af ligningsvejledningen.
 Ligningsrådet har på den baggrund i en meget lignende sag  

 truffet afgørelse om, at der skal være tale om en periode på mindst 10  

 sammenhængende år forud for oprettelsen af pensionsordningen.
Revisoren har dog ret i, at det er uheldigt, hvis en  

 selvstændigt erhvervsdrivende misforstår reglerne og opretter en  

 ophørspensionsordning i den tro, at han eller hun opfylder betingelserne.
Den  

 mest nærliggende måde at afhjælpe dette på, vil dog være, at det gøres endnu  

 tydeligere i ligningsvejledningen, hvad kravet indebærer. eg vil bede mine  

 embedsmænd om at se nærmere på dette.
Samtidig vil jeg overveje, om kravet i  

 §  

 15 A om en 10-års periode bør ændres, så der bliver tale om 10 år ud af  

 f.eks.  

 de seneste 12 eller 15 år som selvstændig.
Henvendelsen kan derfor være med  

 til  

 at ændre reglerne i en mere hensigtsmæssig retning, hvor hensynet til  

 borgerne  

 gør forud for hensynet til systemet. Repræsentanten har over for Landsskatteretten henvist til en  

 ligningsrådsafgørelse, jf.
SKM 2003.186, hvor der i forbindelse med  

 afhændelse  

 af virksomhed blev givet tilladelse til indbetaling til ophørspension, uanset  

 om virksomhedsejeren ved skift af virksomhed havde haft en pause på 6 ½ måned  

 hen over et årsskifte.
I stedet indfortolker Ligningsrådet en grænse for  

 ophør  

 af en virksomhed på 12 måneder, som godt kan strække sig hen over et  

 årsskifte.  

 Der ses imidlertid hverken i lovteksten eller i bemærkningerne at være nogen  

 form for holdepunkter for at indfortolke en fast grænse på 12 måneder.
 Enten må man  til trods for lovens manglende krav herom   

 lægge vægt på bemærkningernes krav om virksomhed ved årets begyndelse og  

 slutning, eller også må man i stedet lægge vægt på lovgivers formål med  

 bestemmelsen: at sikre personer med årelange investeringer i selvstændig  

 erhvervsvirksomhed adgang til at oprette ophørspension.
 Det er uhensigtsmæssigt at lappe på en mindre  

 hensigtsmæssig lovgivning ved i praksis at opstille faste tidsmæssige  

 grænser,  

 som ikke har den mindste støtte i loven.
Når Ligningsrådet i den nye afgørelse kan se bort fra  

 lovbemærkningerne i en situation med virksomhedsskift, som bemærkningerne  

 direkte omhandler, bør det være muligt heller ikke at lægge disse  

 bemærkninger  

 til grund i klagerens situation.
Der er netop ikke tale om virksomhedsskift,  

 men om at klageren har drevet selvstændig VVS-virksomhed i mere end 30 år og  

 derfor er omfattet af den personkreds, som ifølge lovgivers intentioner  

 skulle  

 kunne oprette ophørspension.
 Told- og Skattestyrelsen har indstillet forhåndsbeskeden  

 stadfæstet, idet det af Ole Stavads skriftlige fremstilling af lovforslaget  

 fremgår, at der skal være tale om en periode på de seneste 10 år, hvilket  

 efter  

 styrelsens opfattelse alene kan opfattes som en sammenhængende periode  

 umiddelbart forud for virksomhedsophøret.
 Styrelsen har endvidere anført, klageren i 3 år inden for de  

 seneste 10 år alene havde drevet passiv virksomhed ved udlejning, hvilket  

 heller ikke opfylder lovens betingelser.
 Landsskatteretten  

 skal udtale:
 Det fremgår af pensionsbeskatningslovens § 15 A, stk. 2, at  

 den, der opretter en pensionsordning omfattet af stk. 5 og 6, i en periode på  

 mindst 10 år forud for det indkomstår, hvori pensionsordningen oprettes, skal  

 have drevet selvstændig erhvervsmæssig virksomhed eller have været  

 hovedaktionær i et selskab, der driver erhvervsmæssig virksomhed, jf.  

 aktieavancebeskatningslovens § 11, stk. 2-4.
 Retten finder, at pensionsbeskatningslovens § 15 A, stk. 2,  

 må forstås således, at det er en betingelse for at indbetale til en sådan  

 pensionsordning som nævnt i § 15 A, at en selvstændig erhvervsdrivende skal  

 have drevet erhvervsmæssig virksomhed i en sammenhængende periode på 10 år  

 umiddelbart forud for det indkomstår, hvori pensionsordningen oprettes.  

 Retten  

 har herved lagt vægt dels på en ordlydsfortolkning af  

 pensionsbeskatningslovens  

 § 15 A, stk. 2, dels på den daværende skatteminister Ole Stavads skriftlige  

 fremsættelse af lovforslaget af 4. oktober 2000.
Retten finder endvidere, at klageren i en periode på 3 år  

 alene har drevet virksomhed ved udlejning af fast ejendom, hvorfor han ikke i  

 denne periode har opfyldt betingelsen i pensionsbeskatningslovens § 15 A,  

 stk.  

 3 og 4, idet den erhvervsmæssige virksomhed ikke i væsentligt omfang må have  

 bestået i bl.a. udlejning af fast ejendom.
Betingelsen i stk. 4 om, hvad der  

 menes med væsentligt omfang, må opfattes som en beregningsteknisk  

 regel, der  

 ikke kan føre til en antagelse om, at klageren ved sin virksomhed med  

 udlejning  

 af fast ejendom har drevet erhvervsmæssig virksomhed.
 Den påklagede bindende forhåndsbesked stadfæstes derfor.
