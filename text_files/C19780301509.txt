 Arbejdsformidlingskontorerne.
I 1977 afholdt arbejdsdirektoratet to kurser for erhvervsvejledere, der  

 samarbejder med forsvaret.
I kurserne deltog også repræsentanter for  

 Forsvarets Oplysnings- og Velfærdstjeneste (FOV) og de værnepligtiges  

 talsmænd.
 På kurserne fandt man bl.a. frem til en rammeplan for, hvorledes  

 erhvervsvejlederne på forsvarets talsmandskurser hensigtsmæssigt kunne  

 orientere om arbejdsformidling og erhvervsvejledning, jfr. vedlagte  

 opstilling.
 Arbejdsdirektoratet er siden gjort bekendt med et ønske hos de  

 værnepligtige talsmænd og FOV om, at rammeplanen bliver grundlaget for  

 orienteringen på samtlige talsmandskurser landet over.
 Efter at sagen har været nærmere drøftet med repræsentanter for  

 henholdsvis FOV, arbejdskonsulenterne og erhvervsvejlederne, skal  

 arbejdsdirektoratet herved henstille til de AF-medarbejdere, der medvirker i  

 forsvarets talsmandskurser, at de følger rammeplanen i deres orientering.
 Samtidig skal direktoratet henstille, at orienteringen tilrettelægges i  

 nært samarbejde med socialkonsulenterne og de værnepligtiges talsmænd, så den  

 så vidt muligt kan komme til at dække de særlige stedlige behov.
Det vil endvidere være ønskeligt, om socialkonsulenterne kan være til  

 stede ved orienteringen.
Talsmændenes spørgsmål vil herved kunne besvares i  

 en bredere sammenhæng, socialkonsulenterne vil være bedre orienterede og kan  

 overfor de værnepligtige i højere grad stå som vejledere, der også kan oplyse  

 om AF's bistandsmuligheder.
 Et ganske tilsvarende samarbejde med talsmænd og socialkonsulenter vil det  

 være ønskeligt at få etableret omkring hjemsendelsesorienteringen af de  

 værnepligtige.
 Direktoratet finder i den givne anledning grund til at fremhæve værdien af  

 et nært samarbejde med forsvarets socialkonsulenter, både med hensyn til  

 orienteringsvirksomheden og den individuelle vejledning, og man vil anse det  

 for ønskeligt, at samarbejdet i videst muligt omfang finder sted under  

 gensidig orientering om arbejdsopgaver og muligheder for at yde de  

 værnepligtige bistand.
 Forsvarets tjenestesteder vil gennem FOV blive underrettet om indholdet af  

 nærværende skrivelse.
 Til brug for de medarbejdere, der varetager samarbejdet med forsvaret,  

 vedlægges cirkulæret i et antal ekstra eksemplarer.
 P.D.V.
E.
Wingsøe kontorchef /Erik Herluf fm.
Bilag til AF-cirkl. nr. 29/78 Forslag til rammeplan for orienteringen på de lokale talsmandskurser om  

 erhvervsvejledning og arbejdsformidling.
--------------------------------------------------------------------- 1. Præsentation af programmet 2. Den aktuelle beskæftigelsessituation 3. Uddannelsesmuligheder: a.  

 Arbejdsmarkedsuddannelserne, herunder voksenlæreforhold b.
Andre uddannelser,  

 særlig prøveforberedende kurser og højskoler c.
Det økonomiske grundlag 4. AF-systemet og dets hjælpemuligheder 5. Arbejdsløshedsforsikringen 6. Hvem kan talsmanden henvise til? 7. De værnepligtiges muligheder for at få individuel  

 vejledning inden hjemsendelsen.
