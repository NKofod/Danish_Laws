I medfør af § 7f, stk. 3, og § 54, stk. 6, i lov om banker og sparekasser m.v., jf. lovbekendtgørelse nr. 730 af 6. august 1996 fastsættes:
Indledende bestemmelser § 1.  Finansieringsinstituttet for Industri og  

 Håndværk A/S (i det følgende kaldet Finansieringsinstituttet) må ikke drive  

 anden virksomhed end den, der er nævnt i § 7 f, stk. 1, i lov om banker og  

 sparekasser m.v.
Finansieringsinstituttet kan dog midlertidigt drive anden  

 virksomhed til afvikling af forud indgåede engagementer.
Indberetning herom  

 skal gives til Finanstilsynet.
 Stk. 2.  Finansieringsinstituttet må ikke ved  

 henvendelse til offentligheden tilbyde sig som modtager af indlån.
Stk. 3.  Her i landet registrerede datterselskaber af  

 Finansieringsinstituttet, som defineret i lov om banker og sparekasser m.v. §  

 37 a, stk. 2, der ikke er realkreditinstitutter, må ikke fra offentligheden  

 modtage indlån eller andre midler, der skal tilbagebetales.
Tilsvarende  

 gælder for her i landet registrerede selskaber, som er ligestillede med  

 datterselskaber efter lov om banker og sparekasser m.v. § 37 a, stk. 12.  

 Finanstilsynet kan undtage fra bestemmelserne i 1. og 2. pkt.
 Tilladelse m.m.
 § 2.  Finansieringsinstituttet skal have tilladelse af  

 Finanstilsynet til at drive virksomhed.
§ 3.  Finansieringsinstituttets aktiekapital skal  

 mindst udgøre et beløb svarende til modværdien af 5 mio.
ECU.
 § 4.  De i lov om banker og sparekasser m.v. fastlagte  

 bestemmelser og procedurer om danske pengeinstitutters filialer og  

 grænseoverskridende tjenesteydelser i andre lande inden for Den Europæiske  

 Union finder tilsvarende anvendelse på Finansieringsinstituttet.
Ejerforhold § 5.  Om erhvervelse af aktiekapital i  

 Finansieringsinstituttet, om pligt til underretning af Finanstilsynet herom,  

 og om tilsynets godkendelse og ophævelse af stemmeret finder bestemmelserne i  

 §§ 7b og 7c i lov om banker og sparekasser m.v. tilsvarende anvendelse.
Ledelse § 6.  Senest en måned efter valg, ansættelse og afgang  

 af direktører, revisorer og bestyrelsesmedlemmer skal meddelelse herom være  

 modtaget i Finanstilsynet.
Stk. 2.  Bestyrelsesmedlemmer i Finansieringsinstituttet  

 kan, uanset bestemmelsen i aktieselskabslovens § 59, stk. 2, være medlem af  

 instituttets repræsentantskab.
I tilfælde af en direktørs forfald kan  

 bestyrelsen midlertidigt beskikke et medlem af bestyrelse eller  

 repræsentantskab til direktør.
Den pågældende kan i så fald ikke udøve  

 stemmeret i de nævnte organer.
 § 7.  Om retningslinier for Finansieringsinstituttets  

 væsentligste aktivitetsområder, god administrativ og regnskabsmæssig praksis,  

 skriftlige forretningsgange og interne kontrolprocedurer finder  

 bestemmelserne i §§ 18 og 18 a i lov om banker og sparekasser m.v.  

 tilsvarende anvendelse.
 § 8.  Den tegningsret, der tilkommer medlemmer af  

 ledelsen i Finansieringsinstituttet, kan kun udøves af mindst 2 i forening.
Solvens § 9.  Om Finansieringsinstituttets solvens finder  

 bestemmelserne i lov om banker og sparekasser m.v. §§ 21-22 tilsvarende  

 anvendelse.
Midlernes anbringelse § 10.  Om midlernes anbringelse finder bestemmelserne  

 i lov om banker og sparekasser m.v. §§ 23-27 a tilsvarende anvendelse.
§ 11.  Finansieringsinstituttet skal have en  

 forsvarlig likviditet.
Til likviditet kan medregnes kassebeholdning, fuldt ud  

 sikre og likvide anfordringstilgodehavender hos danske og udenlandske  

 pengeinstitutter samt beholdning af sikre, let sælgelige, ubelånte  

 værdipapirer og kreditmidler.
Stk. 2.  Finanstilsynet kan stille krav om en forøgelse  

 af beholdningen af likvide midler, hvis denne ikke skønnes at være  

 forsvarlig.
Tilsynet fastsætter en frist for opfyldelsen af kravene.
Regnskab, revision, konsolidering i  

 koncernforhold og anvendelse af § 12.  Om Finansieringsinstituttets regnskab,  

 revision, konsolidering i koncernforhold og anvendelse af årets overskud  

 finder bestemmelserne i lov om banker og sparekasser m.v. §§ 29- 30, § 31, stk. 1, 2, 4 og 5, §§ 32-36, § 37, stk. 1-4 og 6, § 37a og § 38  

 tilsvarende anvendelse.
Straffebestemmelser § 13.  Overtrædelse af bestemmelserne i § 1, § 2, § 5,  

 §§ 7-10 eller § 12, straffes med bøde for så vidt højere straf ikke er  

 forskyldt efter straffeloven.
 Stk. 2.  Er overtrædelsen begået af  

 Finansieringsinstituttet, kan der efter § 54, stk. 7, i lov om banker og  

 sparekasser m.v. pålægges selskabet som sådant bødeansvar.
Ikrafttræden og overgangsbestemmelser § 14.  Bekendtgørelsen træder i kraft den 15. marts  

 1997.
 Stk. 2.  § 3 i lov nr. 1091 af 22. december 1993 om  

 størrelsen af pengeinstitutters engagementer finder tilsvarende anvendelse på  

 Finansieringsinstituttet.
