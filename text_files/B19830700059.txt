VEDTÆGTENS OMRÅDE § 1.  Vedtægten omfatter dansk fiskeriterritorium i  

 alle dele af Skælskør Fjord og Overnor inden for en ret linie mellem den  

 nordlige ende af estakaderne på positionerne 55 grader 15' 02'» N - 11  

 grader 14« 14'» Ø og 55 grader 15« 03'» N - 11 grader  

 14« 19'»Ø ved fjordens udmunding i Storebælt.
INDTAGELSE AF BUNDGARNSPLADSER OG BEVARING AF FORTRINSRET § 2.  Plads til fiskeri med bundgarn,  

 bundgarnslignende ruseredskaber eller lignende redskaber, som er indrettet  

 til at klæde vandskorpen erhverves og bevares efter reglerne i den til enhver  

 tid gældende lov om saltvandsfiskeri dog således:
 Såfremt isforholdene hindrer rettidig afmærkning, skal denne foretages, så  

 snart det er muligt.
Stk. 2.  De tildelte bundgarnspladser indtegnes hvert år  

 af fiskerikontrollen på et kort, der opbevares på fiskerikontrolstationen.  

 Kopi af kortet tilstilles formanden for Skælskør Fiskeriforening.
Af kortet  

 skal det for hver enkelt bundgarnsplads tydeligt fremgå:
 § 3.  Overalt på vedtægtsområdet skal den indbyrdes  

 sideafstand mellem ruser, der sættes ved pæle uden at kunne karakteriseres  

 som ovenvandsruser, og mellem sådanne ruser og bundgarn, bundgarnslignende  

 ruseredskaber eller lignende redskaber, som er indrettet til at klæde  

 vandskorpen (ovenvandsruser), være 40 meter eller et multiplum af 40 meter.
Stk. 2.  Overalt på vedtægtsområdet skal den indbyrdes  

 sideafstand mellem bundgarn, bundgarnslignende ruseredskaber eller lignende  

 redskaber, som er indrettet til at klæde vandskorpen (ovenvandsruser), være  

 120 meter eller et multiplum af 120 meter.
For rejeredskaber indbyrdes kan  

 sideafstanden dog nedsættes til 60 meter eller et multiplum af 60 meter.
 Stk. 3.  Sættes pæleredskaber uden for anden mands  

 pæleredskab, skal de sættes i samme flugtlinie som det inderste redskab og  

 med en afstand på 10 meter mellem det yderste redskabs inderste radpæl og det  

 inderste redskabs yderste pæl.
Stk. 4.  Kasteruser må ikke komme allerede udsatte  

 pæleredskaber nærmere end 40 meter.
Den indbyrdes sideafstand mellem  

 kasteruser skal være 40 meter, og sådanne ruser må ikke udsættes i stræk på  

 over 50 meter i total længde.
Stk. 5.  De i stk. 1, 2 og 4 fastsatte sideafstande  

 mellem redskaber gælder, hvor andet ikke er aftalt mellem de pågældende  

 redskabsejere, der dog kun kan aftale mindre sideafstande.
Større  

 sideafstande må ikke aftales, medmindre fiskerikontrollen har godkendt andet.
 Stk. 6.  I øvrigt gælder den regel, at intet fiskeri må  

 udøves således,at de dertil benyttede redskaber eller dele af redskaber må  

 komme allerede udsatte pæleredskaber og kasteruser nærmere end 5 meter.  

 Rejenet (rejehov eller rejeglib) må dog ikke komme udsatte rejeredskaber  

 nærmere end 10 meter.
AFMÆRKNING AF FISKEREDSKABER § 4.  Alle fiskeredskaber, der ikke klæder vandskorpen  

 skal, når de efterlades fiskende på vedtægtsområdet, afmærkes forsvarligt i  

 overensstemmelse med den til enhver tid gældende lov om saltvandsfiskeri.
For  

 så vidt angår kasteruser er det dog tilstrækkeligt, at afmærkningen rager  

 mindst 0,5 meter over vandoverfladen.
REGLER FOR INDRETNING OG BRUG AF FISKEREDSKABER § 5.  Fiskeri med trawl, vod og not er forbudt overalt  

 på vedtægtsområdet.
Stk. 2.  Uanset forbuddet i stk. 1 skal det dog være  

 tilladt i tiden fra den 1. september til den 30. april at anvende slæbevod  

 (stagevod) bestemt til fangst af agn.
Redskabet skal spiles ved hjælp af en  

 træbom og i øvrigt være indrettet og belastet i overensstemmelse med  

 bestemmelserne fastsat for sådanne redskaber i den til enhver tid gældende  

 lov om saltvandsfiskeri.
Det er kun tilladt at slæbe eet vod fra hvert  

 fartøj.
 § 6.  Brug af rejenet (rejehov og rejeglib) er kun  

 tilladt mellem kl. 09.00 og kl. 15.00. Redskabets spændvidde må ikke  

 overstige 1 meter.
 § 7.  Brug af åleglib er forbudt overalt på vedtægtens  

 område.
 § 8.  Ålestangning fra isen i Skælskør Overnor er  

 forbudt.
Stk. 2.  I øvrigt er brugen af stangeredskaber forbudt  

 på hele vedtægtsområdet i tiden fra den 15. april til den 15. december.
I  

 denne periode må sådanne redskaber ikke forefindes ombord i noget fartøj, der  

 befinder sig på Skælskør Overnor.
 § 9.  Bundgarn og bundgarnslignende ruseredskaber, der  

 er indrettet til at klæde vandskorpen (ovenvandsruser), må højst måle 35  

 meter i ringen.
BESTEMMELSER TIL SIKRING AF FISKENES PASSAGE MELLEM FJORDEN OG OVERNORET § 10.  For at sikre fiskens mulighed for passage  

 mellem fjorden og overnoret forbydes alt fiskeri i en del af Skælskør Havn, i  

 kanalen mellem fjorden og overnoret, samt i en del af overnoret.
 Stk. 2.  Det i stk. 1 omtalte område afgrænses mod  

 fjorden af en ret linie fra fjordens sydlige bred langs og i flugt med det  

 inderste stykke af fiskerihavnens sydvestlige mole over havnen til kysten på  

 fjordens nordlige bred og i overnoret af kystlinien samt rette linier mellem  

 4 punkter, der fremkommer således:
Fra rækværket over midten af kanalen på nordsiden af omfartsvejens bro  

 måles 100 meter i østlig og vestlig retning til 2 punkter ved vejdæmningens  

 nordlige fod.
Fra disse punkter måles vinkelret på punkternes  

 forbindelseslinie til 2 punkter 200 meter ude i overnoret.
 En kortskitse visende det foran beskrevne område er optrykt som bilag til  

 vedtægten.
ANDRE BESTEMMELSER § 11.  Ved tidsangivelser i denne vedtægt medregnes  

 såvel første som sidste dag.
 § 12.  Positionerne i vedtægtens § 1 er angivet efter  

 system E.D. (European Datum).
§ 13.  For alle forhold, hvorom der ikke i denne  

 vedtægt er givet nærmere bestemmelser, gælder bestemmelserne i den øvrige  

 fiskerilovgivning.
STRAF OG PÅTALE MED VIDERE § 14.  Overtrædelser af bestemmelserne i §§  

 3,4,5,6,7,8,9 og 10, straffes med bøde.
Med samme straf anses den, der  

 undlader at efterkomme de påbud og ordrer som fiskerikontrollen giver i  

 henhold til denne vedtægt.
 Stk. 2.  Overtrædelse af bestemmelserne i § 3, er  

 undergivet privat påtale.
 Stk. 3.  Med hensyn til konfiskation gælder såvel  

 saltvandsfiskerilovens som borgerlig straffelovs bestemmelser.
 § 15.  Foranstående vedtægt, der er udarbejdet i  

 henhold til lov nr. 195 af 26. maj 1965 om saltvandsfiskeri med senere  

 ændringer, stadfæstes herved således, at den træder i kraft den 1. februar  

 1983, fra hvilket tidspunkt den under 13. marts 1957 stadfæstede vedtægt for  

 fiskeriet i Skælskør fjord og Overnor bortfalder.
