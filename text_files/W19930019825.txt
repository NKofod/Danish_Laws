Et byrådsmedlem havde ført personbil efter at have indtaget spiritus,  

 således at alkoholkoncentrationen i blodet under eller efter kørslen oversteg  

 1,20 promille.
Den pågældende havde herved overtrådt færdselslovens § 53,  

 stk. 1. I overensstemmelse med nævnets hidtidige faste praksis i sager, hvor  

 spirituspromillen har oversteget 1,50, ansås den pågældende ikke for valgbar.
(Fra Valgbarhedsnævnet (j.nr. 479/1993) til et byråd) I skrivelse af 22. september 1993 har byrådet i henhold til § 101, stk. 4,  

 i den kommunale valglov indberettet, at byrådsmedlem NN ved Vestre Landsrets  

 dom af 20. august 1993 er idømt en bøde på 3.000 kr. samt ubetinget  

 frakendelse af førerretten i 2 år og 6 måneder for overtrædelse af  

 færdselsloven.
 Det fremgår af sagen, at den pågældende den 28. februar 1992 kl. 22.00 har  

 ført personbil ad X-gade i Y-by efter at have indtaget spiritus i et sådant  

 omfang, at alkoholkoncentrationen i blodet under eller efter kørslen oversteg  

 1,20 promille.
 Blodprøven udtaget den 28. august 1992 kl. 22.30 viste en  

 alkoholkoncentration i blodet på mindst 1,72 promille.
 I denne anledning skal man meddele, at Valgbarhedsnævnet - i  

 overenstemmelse med sin hidtidige faste praksis i sager, hvor  

 spirituspromillen har oversteget 1,50 - har fundet, at den begåede handling  

 efter de krav, der må stilles til personer, der beklæder hverv som medlem af  

 kommunale råd, i almindeligt omdømme gør den pågældende uværdig til at være  

 medlem af kommunale råd, jf. den kommunale valglovs § 4.
 Den pågældende kan derfor ikke anses for valgbar.
