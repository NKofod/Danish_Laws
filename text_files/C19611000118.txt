 Statens Husholdningsråd har den 13. december 1960 vedtaget følgende  

 forretningsorden:
§ 1 Stk. 1.  Statens Husholdningsråds medlemmer udpeges af  

 indenrigsministeren(* 1) for et tidsrum af 4 år efter indstilling fra de i §  

 3, stk. 1, i lov nr. 178 af 29. april 1960 om Statens Husholdningsråd nævnte  

 styrelser og organisationer, jfr. § 3, stk. 2, i nævnte lov, hvorefter  

 indenrigsministeren efter forhandling med rådet kan træffe beslutning om  

 udvidelse eller ændring i rådets sammensætning.
Stk. 2.  Rådet vælger blandt sine medlemmer for et  

 tidsrum af 4 år en formand.
Ved valget anvendes den i § 4, i lov nr. 87 af  

 25. marts 1933 om købstadskommunernes styrelse beskrevne fremgangsmåde.
For  

 samme periode vælger rådet en næstformand, jfr. § 5, stk. 2. Genvalg kan  

 finde sted.
§ 2 Stk. 1.  Rådet afgiver efter forslag fra forstanderen  

 indstilling til indenrigsministeriet om forslag til de årlige finanslove og  

 tillægsbevillingslove for så vidt angår Statens Husholdningsråd.
 Stk. 2.  Rådet udarbejder efter forslag fra forstanderen  

 institutionens årlige arbejdsplan, der forelægges for indenrigsministeren.  

 Rådets tilslutning skal - eventuelt skriftligt - indhentes til væsentlige  

 ændringer i arbejdsplanen.
 Stk. 3.  Efter forslag fra rådets medlemmer eller  

 forstanderen kan der fra rådet afgives udtalelser af principiel karakter  

 inden for Statens Husholdningsråds arbejdsområde.
§ 3 Stk. 1.  Rådet afholder sædvanligvis møde 4 gange om  

 året.
Formanden træffer i samråd med forstanderen bestemmelse om mødedagene  

 under hensyntagen til eventuelle tidsfrister for rådets opgaver.  

 Ekstraordinært møde afholdes, når 4 medlemmer fremsætter ønske derom, til  

 behandling af nærmere angivne spørgsmål.
Mødevarslet skal sædvanligvis være  

 mindst en måned.
Stk. 2.  Med mødeindkaldelserne udsendes til medlemmerne  

 forslag til dagsorden.
Endvidere udsendes til medlemmerne materiale til  

 belysning af de på dagsordenen optagne spørgsmål.
Rådets medlemmer kan begære  

 spørgsmål inden for rådets arbejdsområde optaget på forslag til dagsorden.
 Stk. 3.  Medlemmer, der er forhindrede i at give møde,  

 skal give forstanderen meddelelse herom.
 Stk. 4.  Rådets møder ledes af formanden og i dennes  

 forfald af næstformanden.
Stk. 5.  Forstanderen deltager i rådets møder uden  

 stemmeret.
Efter formandens nærmere bestemmelse i samråd med forstanderen kan  

 også medarbejdere i institutionen deltage uden stemmeret.
§ 4 Stk. 1.  På rådets møder afgiver forstanderen beretning  

 om institutionens virksomhed.
Stk. 2.  Rådet er beslutninsdygtigt, når mindst  

 halvdelen af medlemmerne er til stede.
Beslutning træffes med almindelig  

 stemmeflerhed.
I tilfælde af stemmelighed er formandens (næstformandens)  

 stemme afgørende.
 Stk. 3.  Der føres referat af rådets møder indeholdende  

 resumee af de førte drøftelser, de af rådet trufne beslutninger samt -  

 såfremt det ønskes - mindretalsindstillinger.
Stk. 4.  Referat af møderne udsendes så vidt muligt  

 senest 10 dage efter mødet.
Såfremt rådsmedlemmerne ønsker at fremsætte  

 bemærkninger til referatet, må disse være forstanderen i hænde 8 dage efter  

 modtagelsen af referat og vil blive forelagt senest ved næste møde.
§ 5 Stk. 1.  Rådets formand og næstformand udgør sammen med  

 3 andre af rådet for samme periode som formanden udpegede medlemmer et  

 forretningsudvalg, der omfatter en rimelig repræsentation for de i rådet  

 deltagende interesser.
 Stk. 2.  Såfremt der ikke er enighed i rådet om valg af  

 næstformand og udpegning af forretningsudvalg, anvendes en af rådet efter  

 forudgående drøftelse med indenrigsministeriet vedtaget valgmetode.
Stk. 3.  Rådets formand er formand for  

 forretningsudvalget.
Forretningsudvalget fastsætter selv sin forretningsgang.
§ 6 Forretningsudvalget forbereder sagernes forelæggelse for rådet og tjener  

 tillige til støtte for forstanderen med hensyn til principielle spørgsmål  

 vedrørende institutionens forhold og arbejdets tilrettelæggelse og  

 gennemførelse inden for de ved rådets vedtagelse afstukne rammer.
§ 7 Forretningsudvalget afholder løbende møder så ofte, som forstanderen i  

 samråd med formanden finder anledning dertil.
§ 8 Forstanderen leder institutionen i overensstemmelse med den  

 indenrigsministeren forelagte arbejdsplan, jfr. § 2, stk. 2.
§ 9 Stk. 1.  Forstanderen udpeger institutionens  

 repræsentation i kommissioner, nævn og udvalg.
 Stk. 2.  Forstanderen og forretningsudvalget afgiver til  

 rådet indstilling - om fornødent skriftligt - om rådsforsamlingens  

 repræsentationer i kommissioner, nævn og udvalg.
§ 10 Forstanderen udarbejder en årlig beretning om rådets og institutionens  

 virksomhed i det forløbne år, der efter godkendelse af rådet afgives til  

 indenrigsministeren.
§ 11 Rådets medlemmer og de til rådet knyttede medarbejdere er forpligtede til  

 over for alle uvedkomende at hemmeligholde rådets fortrolige forhandlinger,  

 forhold vedrørende erhvervsvirksomheder og andre fortrolige forhold, som de  

 gennem deres virksomhed i husholdningsrådet bliver vidende om.
§ 12 Forandringer af forretninsordenen kræver tilslutning af mindst 10 af  

 rådets medlemmer og kan kun ske med indenrigsministerens godkendelse.
København, den 31. januar 1961 sign.
Karen Harrekilde Petersen formand Foranstående forretningsorden for statens husholdninsråd  

 godkendes herved.
 Indenrigsministeriet, den 21. februar  

 1961.
sign.
Hans R.
Knudsen /sign.
Fl.
Martensen-Larsen (* 1) Statens Husholdningsråd blev 1. april 1968 overført fra  

 indenrigsministeriet til handelsministeriet, fra 26. oktober 1979  

 industriministeriet.
