(De tekniske skoler) Nedenstående retningslinier, der er fastsat af uddannelsesnævnet  

 vedrørende de bio- og kemotekniske uddannelser, er gældende for praktikanter,  

 der gennemgår en levnedsmiddelteknikeruddannelse i henhold til  

 undervisningsministeriets bekendtgørelse af 17. december 1968, jf.  

 bekendtgørelsens § 4, stk. 2.
 Den praktikperiode, som i henhold til bekendtgørelse af 17. december 1968  

 er indbefattet i levnedsmiddelteknikeruddannelsen, har til formål at give  

 praktikanten indblik i de arbejdsdiscipliner eller arbejdsområder, som ligger  

 til grund for en produktion, for derigennem at udbygge den viden, som  

 praktikanten har modtaget på grundkursus.
 Det bør tilstræbes, at praktikanten indgår som et naturligt og nyttigt led  

 i virksomhedens daglige arbejde - således at den pågældende oplever arbejdets  

 formål og funktion som en helhed.
 Arbejdsopgaverne må være så selvstændige og alsidige som muligt.  

 Praktikanten bør således ikke udelukkende beskæftiges med en enkelt opgave  

 gennem hele praktikperioden.
 Praktikanter, dr allerede inden optagelse på grundkursus har  

 gennemgået en relevant praktisk uddannelse, vil i særlige tilfælde kunne  

 fritages helt eller delvis for praktik efter grundkursus.
 Nedenstående eksempler på arbejdsopgaver opfylder de krav, der bør stilles  

 til praktikantens beskæftigelse:
 1. Prøveudtagning.
 2. Statistisk arbejde (sandsynlighedspapir,  

 kontrolkort).
 3. Tilsyn med produktion, produktformulering og  

 -udvikling.
 4. Lukkekontrol (emballageundersøgelser).
 5. Mikrobiologisk arbejde (kimtælling).
 6. Alm. bakteriologisk kontrol (resazurinprøve).
 7. Hygiejnekontrol (agar-pølse).
 8. Organoleptiske undersøgelser.
 9. Simple fysiske målinger (massefylde, vægtkontrol,  

 temperaturkontrol).
 10. Gravimetri (aske- og tørstofbestemmelser).
 11 Kjeldahlanalyser.
 12. Titreringer (syre-base, redox- og  

 fældningstitrering).
 13. Ekstraktioner (fedtbestemmelse).
 14. Kolorimetri.
 15. Pulvermikroskopi.
 16. Andre instrumentmålinger (pH, refraktometri,  

 viskosimetri).
 17. Vandanalyse (spildevand, kedelvand).
 Man gør opmærksom på, at ovenstående fortegnelse er en eksempelsamling,  

 der ikke er udtømmende, således at praktikperioden kan godkendes, selv om  

 praktikanten har været beskæftiget med andre opgaver af levnedsmiddelteknisk  

 art.
 Det bør i øvrigt tilstræbes, at praktikanten beskæftiges med mindst tre  

 arbejdsområder fra ovennævnte eksempelsamling.
---------- Erklæring om praktikperioden: Ved praktikperiodens afslutning udfærdiger  

 virksomheden en praktikerklæring, hvoraf det skal fremgå, ved hvilke af de  

 ovennævnte arbejdsområder praktikanten har været beskæftiget, og hvor længe  

 beskæftigelsen har varet.
Har arbejdet været af anden art end det i  

 eksempelsamlingen anførte, skal karakteren og varigheden af det pågældende  

 arbejde udførligt anføres.
 P.D.V.
 E.B.
A.
P.
Lie underv.insp.
