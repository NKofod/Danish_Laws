I henhold til § 138 b i lov om social bistand, jf. lovbekendtgørelse nr. 637 af 27. september 1989, meddeles:
 § 1.  Socialministeren har den 23. november 1989  

 tilladt, at der i Aalborg Kommune gennemføres en forsøgsordning, hvorefter  

 der oprettes en afdeling til midlertidige pleje- og optræningsophold i  

 plejehjemmet Elmely.
 Stk. 2.  Døgnklienter betaler en takst svarende til,  

 hvad der betales for mad i dagcentre, daghjem og i kommunens madudbringning.
 § 2.  Forsøgsgodkendelsen indebærer, at § 84 og § 85 i  

 bistandsloven ikke fuldt ud gælder i Aalborg Kommune.
 § 3.  Forsøgsgodkendelsen træder i kraft den 2.  

 december 1989 og gælder til og med den 30. september 1991.
Stk. 2.  Forsøgsgodkendelsens nærmere indhold fremgår af  

 Socialministeriets skrivelse af 23. november 1989. Skrivelsen kan rekvireres  

 i Socialministeriet, Slotsholmsgade 6, 1216 København K.
Tlf. 33 92 47 01.
