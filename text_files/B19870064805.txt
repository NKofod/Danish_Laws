 I henhold til skattekontrollovens § 7, stk. 4 og 9, og § 7 B, stk. 4, jfr.  

 lovbekendtgørelse nr. 401 af 6. juli 1984 som senest ændret ved lov nr. 924  

 af 19. december 1986, fastsættes følgende:
 § 1.  Ved afgivelse af oplysninger efter  

 skattekontrollovens § 7 og § 7 B skal den oplysningspligtige benytte særlige  

 blanketter, der udarbejdes af Statsskattedirektoratet.
 Stk. 2.  Oplysningerne til skattemyndighederne kan i  

 stedet afgives i maskinel læsbar form efter regler, der fastsættes af  

 Statsskattedirektoratet.
 Stk. 3.  Statsskattedirektoratet kan i særlige tilfælde  

 tillade, at de oplysningspligtige anvender andre end de i stk. 1 nævnte  

 blanketter.
 § 2.  Ved afgivelse af oplysninger efter  

 skattekontrollovens § 7 og § 7 B om udbetalinger og uddelinger til selskaber,  

 foreninger og legater m.v., der hverken har CPR-nr. eller SE-nr., anføres i  

 stedet navn, adresse og CPR-nr. for formanden eller en anden person, der er  

 berettiget til at handle på modtagerens vegne.
§ 3.  Oplysningspligten efter skattekontrollovens § 7,  

 stk. 1, nr. 3, omfatter ikke § 4.  Oplysningspligten efter § 7 B omfatter ikke  

 skattefri uddelinger.
 § 5.  Bekendtgørelsen træder i kraft dagen efter  

 offentliggørelsen i Lovtidende og har virkning for udbetalinger og  

 uddelinger, der finder sted den 1. januar 1987 eller senere.
 Stk. 2.  Bekendtgørelsen afløser bekendtgørelse nr. 460  

 af 20. oktober 1972.
