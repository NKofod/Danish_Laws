 I medfør af § 16, § 16 a, § 34 og § 65 b, stk. 2, i lov om kommunernes  

 styrelse, jf. lovbekendtgørelse nr. 615 af 18. juli 1995, som senest ændret  

 ved lov nr. 318 af 14. maj 1997, § 3 i den sociale styrelseslov, jf.  

 lovbekendtgørelse nr. 552 af 10. juli 1991, som senest ændret ved lov nr. 380  

 af 14. juni 1995, og § 36, stk. 3, i lov om støtte til folkeoplysning, jf.  

 lovbekendtgørelse nr. 560 af 20. juni 1996, som ændret ved lov nr. 232 af 2.  

 april 1997, samt § 3 i lov nr. 191 af 29. marts 1989 om ophævelse af et  

 hovedstadsråd, fastsættes:
Vederlag, diæter og erstatning for  

 dokumenteret tabt Almindelige regler § 1.  Reglerne i dette kapitel finder anvendelse på  

 alle kommuner og amtskommuner i det omfang, der ikke i kapitel 2 og 3 er  

 fastsat særlige regler.
Fast vederlag § 2.  Det faste vederlag for medlemskab af  

 kommunalbestyrelsen, jf. § 16, stk. 1, i lov om kommunernes styrelse, udgør i  

 kommuner 50.000 kr. årligt.
I Frederiksberg, Odense, Aalborg og Århus  

 Kommuner udgør vederlaget dog 60.000 kr., og i Københavns Kommune udgør  

 vederlaget 70.000 kr.
Stk. 2.  Det faste vederlag, jf. stk. 1, udgør i  

 amtskommuner 60.000 kr.
I Bornholms Amtskommune udgør vederlaget dog 50.000  

 kr.
Stk. 3.  Det faste vederlag reguleres efter de for  

 tjenestemænd i staten gældende reguleringssatser.
Ved reguleringen anses de i  

 stk. 1 og 2 anførte beløb som grundbeløb pr. 1. oktober 1997.
Stk. 4.  Det faste vederlag reduceres med 20.000 kr.,  

 såfremt et medlem har valgt at modtage erstatning for dokumenteret tabt  

 arbejdsfortjeneste, jf. § 5. Valget skal foretages forud for og med virkning  

 for eet regnskabsår ad gangen.
For det første år i valgperioden skal valget  

 dog først foretages inden den 1. februar.
Tillægsvederlag § 3.  Til et kommunalbestyrelsesmedlem, der har et  

 eller flere børn under 10 år boende i hjemmet, ydes et tillægsvederlag, der  

 pr. 1. oktober 1997 udgør 10.000 kr. årligt.
Tillægsvederlaget reguleres  

 efter de for tjenestemænd i staten gældende reguleringssatser.
 Stk. 2.  Vederlag efter stk. 1 ydes, hvis  

 kommunalbestyrelsesmedlemmet, dennes ægtefælle eller samlever har  

 forældremyndighed over barnet eller har barnet i privat familiepleje efter §  

 65 i lov om social bistand.
Stk. 3.  I tilfælde af fælles forældremyndighed, hvor  

 forældrene ikke bor sammen, ydes vederlaget kun, hvis barnet bor mest hos  

 kommunalbestyrelsesmedlemmet.
Hvis barnet bor lige meget hos begge  

 forældremyndighedens indehavere, ydes vederlaget kun, hvis barnet er tilmeldt  

 samme folkeregisteradresse som kommunalbestyrelsesmedlemmet.
 Stk. 4.  Kommunalbestyrelsen kan beslutte at yde  

 vederlaget, uanset de i stk. 2 nævnte betingelser ikke er opfyldt, hvis  

 barnet er tilmeldt samme folkeregisteradresse som  

 kommunalbestyrelsesmedlemmet, og barnet bor mest hos denne.
 Stk. 5.  Vederlag efter stk. 1 ydes med virkning fra den  

 måned, hvor barnet fødes, eller hvor de i stk. 1-4 nævnte betingelser i  

 øvrigt er opfyldt.
Diæter § 4.  Diæter, jf. § 16 a, stk. 1-3, i lov om  

 kommunernes styrelse, udgør 320 kr. pr. dag.
For dage, hvor hvervet  

 beslaglægger mere end 4 timer, ydes det dobbelte.
 Stk. 2.  Diætsatsen forhøjes hvert år den 1. januar med  

 5 kr., første gang den 1. januar 1999.
Erstatning for dokumenteret tabt arbejdsfortjeneste § 5.  Erstatning for dokumenteret tabt  

 arbejdsfortjeneste, jf. § 16, stk. 5, og § 16 a, stk. 1 og 4, i lov om  

 kommunernes styrelse, kan pr. dag højst udgøre det femdobbelte af diætsatsen  

 i § 4. Kommunalbestyrelsen afgør, om erstatningskravet kan anses for  

 dokumenteret.
Vederlag m.v. til stedfortrædere § 6.  Til stedfortrædere i kommunalbestyrelsen ydes  

 vederlag m.v. efter samme regler som til medlemmerne.
Vederlag ydes dog kun  

 forholdsmæssigt for den periode, hvor den pågældende midlertidigt er medlem  

 af kommunalbestyrelsen.
For deltagelse i enkelte møder i kommunalbestyrelsen,  

 jf. § 14, stk. 3, og § 15, stk. 1, i lov om kommunernes styrelse ydes alene  

 diæter og erstatning for dokumenteret tabt arbejdsfortjeneste.
 Stk. 2 .  Indtræder den pågældende i kommunalbestyrelsen  

 i henhold til § 91 i lov om kommunale valg, ydes vederlag m.v.  

 forholdsmæssigt fra den dag, den pågældende indtræder i kommunalbestyrelsen.
Udvalgsvederlag § 7.  Kommunalbestyrelsen kan beslutte at yde  

 udvalgsvederlag til medlemmer af kommunalbestyrelsen for medlemskab af  

 økonomiudvalg og stående udvalg, jf. § 16, stk. 2, i lov om kommunernes  

 styrelse, og til de medlemmer, der er udpeget af kommunalbestyrelsen til børn  

 og unge-udvalget efter § 126 i lov om social bistand.
 Stk. 2 .  Summen af de årlige udvalgsvederlag, der kan  

 ydes for medlemskab af de i stk. 1 nævnte udvalg, kan afhængigt af kommunens  

 indbyggertal højst udgøre følgende procenter af vederlaget til formanden for  

 kommunalbestyrelsen i den pågældende kommune:
Stk. 3 .  Kommunalbestyrelsen træffer beslutning om  

 fordeling af udvalgsvederlag mellem de udvalg, der er nævnt i stk. 1.  

 Fordelingen skal foretages forud for og med virkning for mindst eet  

 regnskabsår ad gangen.
Fordelingen kan dog ændres i løbet af regnskabsåret,  

 hvis der foretages ændringer i udvalgsstrukturen.
Stk. 4 .  Det beløb, der efter stk. 3 er fordelt til et  

 udvalg, fordeles ligeligt mellem udvalgsmedlemmer, der er udpeget af  

 kommunalbestyrelsen blandt dens medlemmer.
Ved fordelingen ses der bort fra  

 udvalgets formand, hvis denne modtager vederlag for formandshvervet.
 § 8.  Til kommunalbestyrelsesmedlemmer, der  

 midlertidigt indtræder i et udvalg, jf. § 28, stk. 2, i lov om kommunernes  

 styrelse, ydes det fastsatte udvalgsvederlag forholdsmæssigt for den periode,  

 hvor den pågældende er medlem af udvalget.
Vederlag til udvalgsformænd § 9.  Kommunalbestyrelsen kan i styrelsesvedtægten  

 fastsætte bestemmelse om, at der ydes vederlag til formænd for stående  

 udvalg, formanden for børn og unge-udvalget, formanden for  

 folkeoplysningsudvalget og formanden for et eventuelt beskæftigelsesudvalg.
I  

 Københavns Kommune kan der endvidere ydes vederlag til næstformanden for børn  

 og unge-udvalget.
 Stk. 2.  Summen af de i stk. 1 nævnte vederlag kan  

 årligt højst udgøre følgende procenter af vederlaget til formanden for  

 kommunalbestyrelsen i den pågældende kommune:
 Stk. 3.  Vederlaget til den enkelte formand fastsættes  

 som en procentdel af vederlaget til formanden for kommunalbestyrelsen i den  

 pågældende kommune og kan udgøre indtil 40 pct. af dennes vederlag, jf. dog  

 stk. 4-6.
Stk. 4.  I kommuner, hvor kommunalbestyrelsen er  

 havnebestyrelse, hæves maksimum for de årlige vederlag efter stk. 2 svarende  

 til det vederlag, der fastsættes til formanden for havneudvalget.
Dette  

 vederlag kan højst udgøre 25 pct. af vederlaget til den pågældende kommunes  

 borgmester.
Stk. 5.  Vederlaget til formanden for børn og  

 unge-udvalget kan højst udgøre 10 pct. af vederlaget til den pågældende  

 kommunes borgmester.
I kommuner med over 40.000 indbyggere kan vederlaget dog  

 udgøre indtil 20 pct. af vederlaget til den pågældende kommunes borgmester.  

 Vederlaget til næstformanden for børn og unge-udvalget i Københavns Kommune  

 kan højst udgøre 6 pct. af vederlaget til formanden for  

 Borgerrepræsentationen.
Stk. 6 .  Vederlaget til formanden for  

 folkeoplysningsudvalget kan højst udgøre 10 pct. af vederlaget til den  

 pågældende kommunes borgmester.
Vederlaget til formanden for et eventuelt  

 beskæftigelsesudvalg kan højst udgøre 25 pct. af vederlaget til den  

 pågældende kommunes borgmester.
 Stk. 7.  Til udvalgsformænd i kommuner, der har en  

 styreform med delt administrativ ledelse, jf. § 64 a i lov om kommunernes  

 styrelse, ydes vederlag efter § 19.
§ 10.  Et udvalgsmedlem, der på grund af formandens  

 fravær er konstitueret som formand for et udvalg i en periode på mindst 2  

 uger, modtager i funktionsperioden vederlag svarende til formandens vederlag  

 forholdsmæssigt for den pågældende periode.
Funktionsvederlag kan højst ydes  

 i en uafbrudt periode på 9 måneder.
I kommuner, der har en styreform med delt  

 administrativ ledelse, jf. § 64 a i lov om kommunernes styrelse, ydes  

 vederlag efter § 19.
Efterløn til udvalgsformænd § 11.  Der ydes efterløn til en udvalgsformand, der  

 ophører med hvervet efter mindst eet års uafbrudt vederlæggelse som formand  

 for et udvalg nævnt i §§ 9, 15 og 18.
Stk. 2.  Efterlønnen udgør et beløb, der for hvert  

 påbegyndt hele år, svarer til 1 gang det sidst ydede månedlige  

 udvalgsformandsvederlag.
Efterlønnen forfalder til udbetaling den 1. i  

 måneden efter, at hvervet fratrædes, og kan højst udgøre 3 gange det sidst  

 ydede månedlige vederlag.
 Stk. 3 .  Der ydes ikke efterløn, hvis den fratrådte  

 udvalgsformand tiltræder som formand for et andet af de i §§ 9, 15 og 18  

 omhandlede udvalg, hvor hvervet som udvalgsformand ligeledes er særskilt  

 vederlagt, eller vælges til et af de i § 19 nævnte hverv.
Vederlag til næstformænd § 12.  Kommunalbestyrelsen kan forud for og med  

 virkning for mindst eet regnskabsår ad gangen træffe beslutning om, at  

 kommunalbestyrelsens næstformand skal oppebære et vederlag på indtil 10 pct.  

 af formandens vederlag.
En nyvalgt kommunalbestyrelse kan dog i første  

 kvartal af funktionsperioden træffe beslutning herom med virkning fra den 1.  

 i måneden efter beslutningens vedtagelse.
Er der valgt flere næstformænd, kan  

 vederlaget kun ydes til første næstformand.
 Stk. 2.  I Københavns Kommune kan  

 Borgerrepræsentationens beslutninger efter stk. 1 omfatte første og anden  

 næstformand, der hver kan tillægges et vederlag på indtil 15 pct. af  

 formandens vederlag.
 § 13.  Et kommunalbestyrelsesmedlem, der efter § 15,  

 stk. 5, i lov om kommunernes styrelse udpeges til at fungere for en  

 næstformand, der oppebærer vederlag efter § 12, oppebærer i funktionsperioden  

 vederlag svarende til næstformandens.
Særlige regler for kommuner, der har  

 magistratsstyre, jf. § 64 i § 14.  Kommunalbestyrelsen i Frederiksberg,  

 Københavns, Odense, Aalborg og Århus Kommuner kan beslutte at yde  

 udvalgsvederlag til medlemmer af kommunalbestyrelsen for medlemskab af faste  

 udvalg og til de medlemmer, der er udpeget af kommunalbestyrelsen til børn og  

 unge-udvalget efter § 126 i lov om social bistand.
 Stk. 2.  Summen af de årlige udvalgsvederlag, der kan  

 ydes for medlemskab af de i stk. 1 nævnte udvalg, kan højst udgøre 165 pct.  

 af vederlaget til formanden for kommunalbestyrelsen i den pågældende kommune.
Stk. 3.  Kommunalbestyrelsen træffer beslutning om  

 fordeling af udvalgsvederlag mellem de udvalg, der er nævnt i stk. 1.  

 Fordelingen skal foretages forud for og med virkning for mindst eet  

 regnskabsår ad gangen.
Fordelingen kan dog ændres i løbet af regnskabsåret,  

 hvis der foretages ændringer i udvalgsstrukturen.
Stk. 4.  Det beløb, der efter stk. 3 er fordelt til et  

 udvalg, fordeles ligeligt mellem udvalgsmedlemmer, der er udpeget af  

 kommunalbestyrelsen blandt dens medlemmer.
Ved fordelingen ses der bort fra  

 udvalgets formand, hvis denne modtager vederlag for formandshvervet.
 § 15.  Kommunalbestyrelsen kan i styrelsesvedtægten  

 fastsætte bestemmelse om, at der ydes vederlag til formænd for faste udvalg,  

 såfremt de pågældende ikke samtidig er magistratsmedlemmer.
 Stk. 2.  Vederlaget til den enkelte formand fastsættes  

 som en procentdel af vederlaget til formanden for kommunalbestyrelsen og kan  

 udgøre indtil 10 pct. heraf.
 Stk. 3 .  Vederlaget til formanden for havneudvalget,  

 jf. § 19, stk. 2, i lov om kommunernes styrelse kan dog udgøre indtil 25 pct.  

 af vederlaget til formanden for kommunalbestyrelsen.
Særlige regler for kommuner, der har  

 udvalgsløst styre, jf. § 65 a § 16.  Kommunalbestyrelser i kommuner med udvalgsløst  

 styre kan beslutte at forhøje det faste vederlag, jf. § 2, til at udgøre  

 indtil 60.000 kr. i kommuner med et indbyggertal på højst 12.500, indtil  

 68.000 kr. i kommuner med et indbyggertal på 12.501-20.000, indtil 74.000 kr.  

 i kommuner med et indbyggertal på 20.001-30.000, indtil 82.000 kr. i kommuner  

 med et indbyggertal på 30.001-60.000, samt indtil 90.000 kr. i kommuner med  

 et indbyggertal på over 60.000.
 § 17.  I kommuner med udvalgsløst styre kan  

 kommunalbestyrelsen alene beslutte, at der ydes et årligt udvalgsvederlag til  

 medlemmerne af det udvalg, som varetager opgaver i medfør af § 2 i den  

 sociale styrelseslov, på indtil 5.000 kr. i kommuner med et indbyggertal på  

 højst 20.000, indtil 10.000 kr. i kommuner med et indbyggertal på  

 20.001-60.000, samt indtil 15.000 kr. i kommuner med et indbyggertal på over  

 60.000.
 Stk. 2.  Udvalgsvederlag efter stk. 1 kan ikke ydes til  

 formanden for udvalget, hvis den pågældende modtager særskilt vederlag for  

 hvervet.
§ 18.  Kommunalbestyrelsen kan i styrelsesvedtægten  

 fastsætte bestemmelse om, at der ydes vederlag til formanden for det i § 17,  

 stk. 1, nævnte udvalg.
Vederlaget kan højst udgøre 10 pct. af vederlaget til  

 formanden for kommunalbestyrelsen i den pågældende kommune.
Der kan ikke ydes  

 vederlag til formanden for et beskæftigelsesudvalg.
 Vederlag og pension til borgmestre,  

 amtsborgmestre m.fl.
Vederlag § 19.  Formanden for kommunalbestyrelsen i kommuner og  

 amtskommuner, magistratsmedlemmer, jf. § 64 i lov om kommunernes styrelse,  

 samt de i § 64 a i loven nævnte udvalgsformænd - i det følgende alle benævnt  

 borgmestre - oppebærer et vederlag, der svarer til størrelsen af den til  

 enhver tid gældende løn i en tjenestemandsstilling i staten i  

 overensstemmelse med bilag 1 til denne bekendtgørelse.
 Stk. 2 .  Der kan ikke samtidig oppebæres mere end eet  

 vederlag efter stk. 1.
 Stk. 3 .  Et kommunalbestyrelsesmedlem, der efter § 15,  

 stk. 5, § 64 a, stk. 4, eller § 66, stk. 2, i lov om kommunernes styrelse,  

 udpeges til at fungere i et af de i stk. 1, nævnte hverv, oppebærer i  

 funktionsperioden vederlag efter stk. 1, jf. dog stk. 4.
 Stk. 4.  En næstformand, der oppebærer vederlag som  

 næstformand efter § 12 eller § 13, kan kun modtage funktionsvederlag efter  

 stk. 3 eller efter § 34, stk. 4, i lov om kommunernes styrelse, såfremt den  

 pågældende inden for et regnskabsår har varetaget formandens opgaver i mere  

 end 5 uger.
Stk. 5.  Den, der modtager vederlag efter stk. 1 eller  

 efter stk. 3, kan ikke samtidig oppebære anden økonomisk ydelse af kommunens  

 kasse for bestridelse af et kommunalt hverv.
Der ydes dog godtgørelser i  

 henhold til § 16, stk. 10, litra a og b, i lov om kommunernes styrelse, og  

 der kan ydes godtgørelser i henhold til lovens § 16, stk. 11.
 Stk. 6 .  Hvis en person, der oppebærer egenpension som  

 borgmester, jf. § 21, senere vælges til borgmester, bortfalder  

 pensionsudbetalingerne, indtil den pågældende fratræder hvervet.
Efterløn § 20.  Efterløn til en borgmester ydes med et beløb,  

 der for hvert påbegyndt hele år, funktionstiden har varet, svarer til 1 1/2  

 gange det sidst ydede månedlige borgmestervederlag, dog højst svarende til 12  

 gange det sidst ydede månedlige vederlag.
Stk. 2.  Efterløn svarende til indtil 6 gange det sidst  

 ydede månedlige borgmestervederlag forfalder til udbetaling den 1. i måneden  

 efter, at hvervet fratrædes.
Eventuel efterløn herudover udbetales månedsvis  

 forud fra den 1. i måneden efter, at engangsbeløbet efter 1. pkt. er  

 udbetalt.
Hver udbetaling af denne del af efterlønnen svarer til det sidst  

 ydede månedlige borgmestervederlag.
Den sidste udbetaling kan dog udgøre 1  

 1/2 gange det sidst ydede månedlige borgmestervederlag.
Egenpension § 21.  Borgmestre er berettiget til en egenpension,  

 der svarer til den til enhver tid gældende egenpension til en tjenestemand i  

 staten, hvis pensionsalder og aflønning (lønramme) svarer til borgmesterens  

 pensionsalder og vederlag, jf. bilag 1.
 § 22.  Ydelse af egenpension er betinget af en  

 funktionstid som borgmester på mindst 8 år, jf. dog stk. 4 og 5.
Stk. 2 .  Funktionstiden er den tid, hvori den  

 pågældende efter valg i henhold til § 6 i lov om kommunernes styrelse har  

 varetaget borgmesterhvervet.
I funktionstiden medregnes endvidere varetagelse  

 af hvervet i henhold til § 7, stk. 3, § 15, stk. 5, § 64 a, stk. 4, eller §  

 66, stk. 2, i lov om kommunernes styrelse.
 Stk. 3 .  En borgmesters pensionsalder beregnes efter  

 funktionstiden som borgmester således:
 Stk. 4 .  Fratræder borgmesteren med  

 kommunalbestyrelsens tilladelse på grund af sygdom, der ifølge lægelig  

 dokumentation er til hinder for en fortsat varetagelse af borgmesterhvervet,  

 eller afgår borgmesteren ved døden, medregnes hele den valgperiode, i hvilken  

 fratræden eller dødsfaldet sker, i funktionstiden.
 Stk. 5 .  Valgperioden fra den 1. april 1978 til den 31.  

 december 1981 medregnes i funktionstiden som 4 år.
 Stk. 6.  Funktionstiden i flere borgmesterhverv  

 sammenlægges.
 § 23.  Egenpension beregnes efter det sidst ydede  

 borgmestervederlag til den pågældende.
 Stk. 2.  Såfremt en borgmester har varetaget flere  

 borgmesterhverv, beregnes egenpensionen efter det til den pågældende sidst  

 ydede vederlag for det højst indplacerede borgmesterhverv.
 Stk. 3.  I de tilfælde, hvor en borgmester har været  

 borgmester i flere kommuner, fordeles udgiften til borgmesterpension mellem  

 kommunerne i forhold til borgmesterens funktionstid i de pågældende kommuner  

 og uden hensyntagen til borgmesterens vederlagsmæssige indplacering.  

 Udgiftsberegningen og udbetalingen forestås af den kommune, hvori den  

 pågældende borgmester sidst har været i funktion.
 § 24.  Egenpensionen til en borgmester udbetales den  

 1. i måneden efter den sidste udbetaling af efterløn, såfremt den pågældende  

 på dette tidspunkt er fyldt 60 år.
Stk. 2 .  Såfremt en borgmester ved efterlønnens ophør  

 ikke er fyldt 60 år, udbetales egenpensionen til den pågældende den 1. i  

 måneden efter det fyldte 60. år.
Såfremt den pågældende får tilkendt social  

 førtidspension som følge af nedsat erhvervsevne på grund af helbredsmæssige  

 forhold, udbetales pensionen dog fra samme tidspunkt som førtidspensionen.
 Stk. 3.  Til egenpensionister ydes indtil det 67. år et  

 tillæg efter reglerne i § 6, stk. 3, i lov om tjenestemandspension.  

 Egenpensionen ydes i øvrigt efter de regler, der gælder for egenpension m.v.  

 til tjenestemænd i henhold til lov om tjenestemandspension.
Understøttelse § 25.  Kommunalbestyrelsen kan i ganske særlige  

 tilfælde med Indenrigsministeriets tilladelse beslutte at yde understøttelse  

 til en tidligere borgmester, der ikke på understøttelsestidspunktet modtager  

 egenpension.
Stk. 2.  Kommunalbestyrelsen kan endvidere efter  

 reglerne i stk. 1 yde understøttelse til ægtefællen efter en afdød  

 borgmester.
Såfremt der ikke efterlades en ægtefælle, indtræder borgmesterens  

 børn under 21 år i den eventuelle ret efter 1. pkt.
Ægtefællepension § 26.  Ægtefællen efter en borgmester eller en  

 tidligere borgmester er berettiget til ægtefællepension, såfremt den afdøde  

 borgmester har opnået en funktionstid på mindst 8 år, jf. § 22.
 Stk. 2.  Ægtefællepension efter stk. 1 kan dog kun ydes  

 til ægtefællen efter en borgmester eller en tidligere borgmester, hvis  

 ægteskabet blev indgået:
 Stk. 3 .  Stk. 2, nr. 2, finder ikke anvendelse, hvis  

 dødsfaldet skyldes et ulykkestilfælde eller en akut infektionssygdom  

 indtruffet efter ægteskabets indgåelse.
 Stk. 4 .  Til ægtefællepensionister ydes indtil det 67.  

 år et tillæg efter reglerne i § 12, stk. 2, i lov om tjenestemandspension.  

 Ægtefællepension ydes i øvrigt efter de regler, der gælder for  

 ægtefællepension i henhold til kapitel 3 i lov om tjenestemandspension.
Efterindtægt § 27.  Ægtefællen efter en borgmester, der ved sin død  

 fungerede som sådan, er berettiget til efterindtægt.
Efterindtægten svarer  

 til 3 gange det sidst ydede månedlige borgmestervederlag og forfalder til  

 udbetaling ved borgmesterens død.
 Stk. 2 .  Ægtefællen efter en borgmester, der ved sin  

 død oppebar egenpension eller understøttelse, er berettiget til efterindtægt.  

 Efterindtægten svarer til 3 gange den sidst ydede månedlige borgmesterpension  

 eller understøttelse og forfalder til udbetaling ved borgmesterens død.
 Stk. 3 .  Såfremt borgmesteren ikke efterlader sig  

 ægtefælle, tilfalder retten efter stk. 1 og 2 borgmesterens børn under 21 år.
Børnepension § 28.  Så længe en tidligere borgmester oppebærer  

 egenpension, jf. § 21 og § 24, er den pågældendes børn under 21 år berettiget  

 til børnepensionstillæg.
 Stk. 2 .  Når en borgmester afgår ved døden, bliver den  

 pågældendes børn berettiget til børnepension, såfremt borgmesteren har opnået  

 en funktionstid på mindst 8 år, jf. § 22.
 Stk. 3 .  Børnepensionstillæg og børnepension ydes i  

 øvrigt efter de regler, der gælder for børnepensionstillæg og børnepension i  

 henhold til lov om tjenestemandspension.
Samordning af pensioner § 29.  En borgmester, der oppebærer egenpension efter  

 lov om tjenestemandspension, lov om vederlag og pension m.v. for ministre,  

 lov om valg til Folketinget samt lov om vederlag og pension m.v. for de  

 danske repræsentanter i Europa-Parlamentet, eller fra en stilling i en  

 kommune, et koncessioneret selskab, anden offentlig virksomhed, eller fra en  

 statsgaranteret pensionskasse, får nedsat egenpensionen som borgmester.
Stk. 2.  Borgmesterpensionen med et eventuelt tillæg  

 efter § 24, stk. 3, nedsættes med halvdelen af det eller de pensionsbeløb,  

 borgmesteren i øvrigt har krav på.
Nedsættelsen kan dog ikke overstige  

 halvdelen af borgmesterpensionen med eventuelt tillæg.
Såfremt den samlede  

 egenpension med tillæg, der herefter ville tilkomme den pågældende,  

 overstiger den til enhver tid højst opnåelige egenpension i henhold til lov  

 om tjenestemandspension med eventuelt tillæg efter lovens § 6, stk. 3,  

 nedsættes borgmesterpensionen med det overskydende beløb.
 Stk. 3.  Tilkommer der en pensioneret borgmester løn  

 eller vederlag fra en stilling, der berettiger til pension som angivet i stk.  

 1, nedsættes borgmesterpensionen med tillæg efter § 24, stk. 3, ligeledes  

 efter reglerne i stk. 2, dog således at lønnen eller vederlaget træder i  

 stedet for pensionen ved beregningen af nedsættelsen, og således at  

 pensionsgivende løn og vederlag sammenlagt med borgmesterpensionen med tillæg  

 ikke kan overstige den højeste pensionsgivende tjenestemandsløn.
Stk. 4 .  Såfremt en efterlevende ægtefælle efter en  

 borgmester har krav på ægtefællepension efter de i stk. 1 nævnte regler,  

 nedsættes ægtefællepensionen hidrørende fra borgmesterhvervet samt et  

 eventuelt tillæg efter § 26, stk. 4, med halvdelen af det eller de  

 pensionsbeløb, ægtefællen i øvrigt har krav på.
Nedsættelsen kan dog ikke  

 overstige halvdelen af ægtefællepensionen med tillæg.
Overstiger den samlede  

 ægtefællepension, der herefter ville tilkomme den pågældende, den højeste  

 ægtefællepension, der kan opnås i henhold til lov om tjenestemandspension  

 samt tillæg efter lovens § 12, stk. 2, nedsættes ægtefællepensionen  

 hidrørende fra borgmesterhvervet med det overskydende beløb.
 Stk. 5.  Nedsættelse af pension efter stk. 2-4 foretages  

 kun i det omfang, tilsvarende nedsættelse i de pensionsbeløb, som den  

 pågældende i øvrigt måtte have krav på, ikke foretages i henhold til de for  

 udbetalingen af nævnte pensionsbeløb gældende bestemmelser om  

 pensionsbegrænsning som følge af pension hidrørende fra borgmesterhvervet.
Fælles bestemmelser Udbetaling § 30.  Vederlag for hvervene som formand for  

 kommunalbestyrelsen, magistratsmedlem, næstformand, udvalgsformand,  

 udvalgsmedlem og kommunalbestyrelsesmedlem udbetales månedsvis forud og ydes  

 for hver påbegyndt kalendermåned.
Vederlag til stedfortrædere udbetales  

 månedsvis bagud.
Ophør § 31.  Vederlæggelse ophører med udgangen af den  

 måned, hvor den pågældende fratræder hvervet eller i en uafbrudt periode på 3  

 måneder ikke har varetaget dette.
 Stk. 2 .  Ved fravær på grund af sygdom, graviditet,  

 barsel og adoption er der dog ret til vederlag i indtil 9 måneder.
 Stk. 3 .  Tillægsvederlag efter § 3 ophører endvidere  

 med udgangen af den måned, hvor barnet fylder 10 år eller de i § 3 nævnte  

 betingelser for at modtage vederlaget ikke længere er til stede.
Feriegodtgørelse § 32.  Ud over vederlag efter §§ 9, 12, 13, 15, 18 og  

 19 oppebærer modtageren en feriegodtgørelse på 1 1/2 pct. af de ydede  

 vederlag.
 Stk. 2.  Feriegodtgørelsen udbetales pr. 1. maj for de  

 vederlag, der er oppebåret i det foregående kalenderår.
Pligtmæssige vederlag § 33.  Enhver er forpligtet til at modtage de ydelser,  

 der tilkommer den pågældende efter §§ 1-19 og § 32.
Indbyggertal § 34.  Kommunens indbyggertal efter §§ 7, 9, 16 og 17  

 samt bilag 1 er indbyggertallet pr. 1. juli i det foregående år i henhold til  

 den af Danmarks Statistik offentliggjorte opgørelse over befolkningen i de  

 enkelte kommuner.
 Stk. 2.  Falder indbyggertallet i kommunen, oppebærer  

 borgmesteren dog sit hidtidige vederlag, og de i § 7, stk. 2, § 9, stk. 2 og  

 5, § 16 og § 17, stk. 1, anførte rammer opretholdes indtil udløbet af  

 kommunalbestyrelsens funktionsperiode.
Ikrafttrædelses- og overgangsbestemmelser § 35.  Bekendtgørelsen træder i kraft den 1. januar  

 1998.
 Stk. 2.  Indenrigsministeriets bekendtgørelse nr. 888 af  

 22. november 1995 om vederlag, diæter og efterløn m.v. vedrørende kommunale  

 hverv ophæves.
 Stk. 3.  Indenrigsministeriets bekendtgørelse nr. 1169  

 af 23. december 1993 om pension m.v. til borgmestre og amtsborgmestre m.fl.  

 ophæves, jf. dog § 36, stk. 1 og 2, § 37, stk. 1 og 2, og § 38.
 § 36.  En borgmester, der er valgt pr. 1. januar 1998,  

 og som er omfattet af overgangsordningen i § 15, stk. 3 og 4, jf. stk. 2, 2.  

 pkt., i Indenrigsministeriets bekendtgørelse nr. 1169 af 23. december 1993,  

 skal inden den 1. juli 1998 skriftligt meddele kommunalbestyrelsen, såfremt  

 den pågældende fortsat ønsker at være omfattet af de i den nævnte  

 bekendtgørelses § 15, stk. 2, 2. pkt., anførte regler, jf. dog stk. 3.
 Stk. 2 .  Hvis en borgmester, der den 1. januar 1994  

 oppebar egenpension som borgmester, vælges til borgmester, skal den  

 pågældende inden 6 måneder efter tiltrædelsen af hvervet skriftligt give  

 meddelelse til kommunalbestyrelsen, såfremt den pågældende ved sin fratræden  

 fortsat ønsker at modtage pension m.v. efter reglerne i § 15, stk. 5, jf.  

 stk. 2, 2. pkt., i Indenrigsministeriets bekendtgørelse nr. 1169 af 23.  

 december 1993, jf. dog stk. 3.
 Stk. 3.  Såfremt en borgmester er valgt pr. 1. januar  

 1998, er fyldt 58 år og har haft 8 års funktionstid som borgmester, jf. § 22,  

 finder reglerne i denne bekendtgørelse dog anvendelse.
 § 37.  For borgmestre, der er fratrådt hvervet inden  

 den 1. januar 1994, finder bestemmelserne i § 5, § 9, § 10, stk. 2 og 3, og §  

 13, stk. 2, i Indenrigsministeriets bekendtgørelse nr. 669 af 20. december  

 1984 fortsat anvendelse.
 Stk. 2 .  De personlige tillæg, der udbetales på  

 baggrund af den omberegning af pensioner, der fandt sted med virkning pr. 1.  

 januar 1994 i medfør af § 13, stk. 1 og 2, og § 14 i Indenrigsministeriets  

 bekendtgørelse nr. 1169 af 23. december 1993, skal fortsat udbetales efter  

 disse regler.
 Stk. 3 .  Pensioner, der udbetales på grundlag af en  

 pensionsret, der opstår første gang i perioden 1. januar 1998-31. december  

 2001, beregnes efter reglerne i § 42 og § 43 i lov om tjenestemandspension.  

 For pensioner omfattet af reglerne i § 29 foretages reguleringen efter 1.  

 pkt., når samordning har fundet sted.
 § 38.  Til tidligere formænd for Københavns  

 Borgerrepræsentation, deres ægtefæller og børn under 21 år, ydes efterløn,  

 efterindtægt og understøttelse efter §§ 7, 8 og 10 i Indenrigsministeriets  

 bekendtgørelse nr. 1169 af 23. december 1993.
 Stk. 2 .  Til formænd for det tidligere hovedstadsråd,  

 deres ægtefæller og børn under 21 år, ydes pension efter §§ 2-6, 9 og 11-14 i  

 Indenrigsministeriets bekendtgørelse nr. 1169 af 23. december 1993.
