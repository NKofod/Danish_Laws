Fremsat den 2. december 1998 af fg.  

 undervisningsminister (Marianne Jelved) Forslag til Lov om ændring af lov om universiteter  

 m.fl. (universitetsloven) (Bemyndigelse til at fastsætte regler  

 for udvælgelse af kvalificerede ansøgere til  

 universiteterne) § 1 I lov om universiteter m.fl.(universitetsloven), jf.  

 lovbekendtgørelse nr. 334 af 27. maj 1993, foretages følgende  

 ændring:
 1. I § 1, stk.3, udgår ordene: »og hvilke  

 studerende den vil optage,«.
§ 2 Loven træder i kraft den 1. marts 1999.
Bemærkninger til lovforslaget Almindelige bemærkninger Baggrunden for lovforslaget Med lovforslaget ønskes der mulighed for i lighed  

 med de øvrige videregående uddannelser at kunne fastsætte  

 centrale regler for optagelsen på universiteterne, så de  

 uddannelsessøgende kan sikres en mere direkte adgang til en  

 videregående uddannelse.
Mange unge venter flere år med at starte på en  

 videregående uddannelse, efter at de har afsluttet en  

 ungdomsuddannelse.
Noget af ventetiden skyldes de unges egne valg, men  

 ventetiden skyldes også uddannelsessystemets indretning.
Intentionerne  

 bag dette lovforslag er ikke at begrænse de unges muligheder for forud  

 for valget af videregående uddannelse at udvide deres personlige  

 erfaringsgrundlag gennem for eksempel erhvervserfaring,  

 højskoleophold, udlandsophold mv.
Det kan for mange unge være  

 både udbytterigt og fornuftigt at anvende en begrænset periode  

 til dette.
Men den nuværende anvendelse af kvote-systemet  

 lægger i høj grad op til, at kvalificerede  

 uddannelsessøgende uden grund finder det nødvendigt også  

 at bruge tid på at kvalificere sig yderligere til optagelse gennem  

 kvote II.
Derfor er der behov for at revurdere anvendelsen af  

 optagelsessystemet i praksis, således at det ikke er systemet, der  

 får de unge til at vente flere år med at starte på en  

 videregående uddannelse.
Problemet kan først og fremmest skyldes fordelingen  

 mellem pladserne i kvote I og kvote II.
Hvor kvote II udgør en stor  

 del af optagelseskapaciteten, vil karaktergennemsnittet og dermed  

 grænsekvotienten for kvote I-ansøgere ofte blive meget  

 højere end nødvendigt og derfor i længden tvinge de  

 uddannelsessøgende til at udskyde deres uddannelsesstart for at  

 søge optagelse via kvote II.
 Det er vigtigt, at ansøgere stadig har mulighed for  

 at forbedre deres faglige og personlige kvalifikationer ud over det  

 oprindelige karaktergennemsnit, men det må ikke være en hindring  

 for kvalificerede uddannelsessøgende, der gerne vil i gang med et  

 studium.
Ved fremover at øge optagelseskapaciteten i kvote I  

 vil grænsekvotienten alt andet lige falde og dermed gøre det  

 lettere for flere at komme direkte ind på den ønskede  

 uddannelse.
Det gælder både de ansøgere, der kommer  

 direkte fra deres adgangsgivende eksamen, og dem der har ventet med at  

 søge ind.
Ved at ændre på fordelingen af  

 optagelseskapaciteten i kvote I og kvote II i retning af et øget optag  

 på kvote I kan der skabes en mere synlig og uhindret adgang til endnu  

 flere uddannelser.
Det generelle formål med lovforslaget Et bredt flertal i Folketinget besluttede i 1992  

 (Flerårsaftalen 1993-96 om de videregående uddannelser) at  

 decentralisere kompetencen vedr. udvælgelsen af ansøgerne til  

 institutionerne.
For universitetsuddannelserne blev dette direkte  

 lovfæstet i § 1 i Universitetsloven fra 1993, mens  

 decentraliseringen for de øvrige videregående uddannelsers  

 vedkommende gennemførtes via bemyndigelsen i § 1 i lov nr. 319 af  

 16. maj 1990 om adgangsregulering, sådan at det med udstedelse af  

 bekendtgørelse nr. 137 af 27. februar 1995 om adgang, indskrivning,  

 orlov m.v. ved videregående uddannelser, nu erstattet af  

 bekendtgørelse nr. 606 af 10. juli 1997, blev overladt til alle  

 institutioner selv at bestemme, hvilken udvælgelsesmetode de ville  

 bruge, herunder også anvendelse af kvotesystemet.
Med den foreslåede ændring af  

 universitetsloven og en tilbagekaldelse af den delegerede kompetence til de  

 øvrige videregående uddannelser, jf.  

 adgangsbekendtgørelsens § 55, falder ministerens kompetence  

 tilbage til den generelle bemyndigelse til at regulere optagelsen, dvs. til  

 at fastsætte regler om adgangsregulering.
Efter denne bemyndigelse, som  

 fremgår af adgangsreguleringslovens § 1 (fra 1990), kan ministeren  

 fastsætte regler for samtlige elementer i adgangsreguleringen, dvs.  

 udvælgelsen blandt kvalificerede ansøgere.
Sådanne regler  

 kunne f.eks. være regler om, hvilke kriterier der skal lægges  

 vægt på (omfang af erhvervsarbejde, højskoleophold osv.),  

 hvordan et pointsystem skal indrettes, at der skal anvendes  

 optagelsesprøver, optagelsesinterviews etc.
Desuden kan der  

 fastsættes regler om anvendelse af kvoter, kvotestørrelser  

 mv.
 De obligatoriske adgangskrav fastsættes altid af  

 ministeren, jf. universitetslovens § 2, stk. 1.
 Det er som nævnt ikke tanken at afskaffe kvote II.  

 Der skal fortsat være plads til kvalificering udover  

 eksamenskarakteren, ligesom optagelse af ansøgere med udenlandsk  

 adgangsgivende grundlag og ansøgere, der ikke opfylder de formelle  

 adgangskrav, skal foregå via kvote II som hidtil.
Det er kun tanken at benytte lovforslagets bemyndigelse i  

 begrænset omfang.
Den primære hensigt er, at ministeren i  

 bekendtgørelsesform skal kunne fastsætte regler om brug af  

 kvoter (hvis det er relevant - det er det f.eks. ikke på uddannelserne  

 på Danmarks Journalisthøjskole, hvor hele udvælgelsen sker  

 via optagelsesprøver), fordeling af optagelseskapaciteten mellem  

 kvoterne og evt. regler, der tidsbegrænser medtællende  

 kvalifikationer i udvælgelsen.
Det er ikke tanken at fastsætte regler for den  

 egentlige udvælgelse i kvote II.
Det skal institutionerne som hidtil  

 selv forestå.
Institutionerne vil blive opfordret til at  

 overveje/udvikle optagelsesprøver eller interviews som  

 udvælgelsesmetoder i kvote II, men det skal i øvrigt overlades  

 til institutionerne selv at udvælge blandt kvalificerede  

 ansøgere.
Vilkåret vil alene være, at  

 udvælgelseskriterierne ikke i sig selv må virke unødigt  

 forsinkende for de uddannelsessøgende.
Det hidtidige optagelsessystem Hensigten med at ændre det hidtidige  

 optagelsessystem i 1991 og indføre kvote I og II, som de kendes i dag,  

 var at sikre en forbedringsmulighed uafhængig af ansøgerens  

 karaktergennemsnit og samtidig lade aktiviteter som faglig forbedring ved  

 f.eks. gymnasiale suppleringskurser, sprogforbedringer etc. indgå i en  

 individuel vurdering sammen med ansøgerens motivation.
Det blev  

 overladt til de enkelte institutioner at fastsætte såvel  

 kvalifikationskriterierne som den indbyrdes fordeling af pladserne i de to  

 kvoter.
Optagelsessystemet har imidlertid udviklet sig til at have  

 et meget omfattende optag via kvote II.
Resultatet er blevet, at kvote II i  

 dag kan være en forsinkende faktor for de  

 uddannelsessøgende.
 I det nuværende optagelsessystem på de  

 videregående uddannelser ender hovedparten af de unge, ca. 70 pct.  

 hvert år, med at søge optagelse via kvote II.
Fremfor at være en alternativ mulighed for et  

 særligt kvalificeret optag af ansøgere, der har faglige  

 kvalifikationer ud over karaktergennemsnittet på den adgangsgivende  

 eksamen, kan et relativt stort optag via kvote II tilskynde de  

 uddannelsessøgende til en unødvendig og uhensigtsmæssig  

 udskydelse af deres studiestart.
Den omfattende brug af kvote II kan  

 efterlade et indtryk af, at det i sig selv er en fordel at udskyde sin  

 uddannelse.
 Af de unge, der blev optaget på en  

 videregående uddannelse i 1997, havde godt 60 pct. ventet i mindst 2  

 år efter deres adgangsgivende eksamen. 40 pct. havde ventet mindst 3  

 år, og 20 pct. havde ventet mindst 5 år.
Ifølge Den Koordinerede Tilmelding optages ca. 50  

 pct. reelt via kvotesystemet.
Nedenfor er oplistet fordelingen mellem kvote I  

 og II i 1998 for de relevante optagelsesområder/uddannelser, som meldes  

 ud inden optagelsen.
Oversigten viser den generelle fordeling inden for et  

 hovedområde, men der kan dog være enkelte undtagelser.
Optagelsesområde/uddannelse Kvote I Kvote II De sundhedsvidenskabelige universitetsuddannelser 50 pct.
 50 pct.
De humanistiske universitetsuddannelser 70 pct.
 30 pct.
De samfundsvidenskabelige universitetsuddannelser 60 pct.
 40 pct.
Den Kgl.
Veterinære og  

 Landbohøjskole 50 pct.
 50 pct.
Skovskolen 50 pct.
 50 pct.
Farmaceut 75 pct.
 25 pct.
Bibliotekar 70 pct.
 30 pct.
Jordemoder 30 pct.
 70 pct.
Ergoterapeut 50 pct.
 50 pct.
Fysioterapeut 20 pct.
 80 pct.
De sociale højskoler 20 pct.
 80 pct.
60 pct. af lærerseminarierne 25 pct.
 75 pct.
30 pct. af pædagogseminarierne 20 pct.
 80 pct.
Optagelsen via kvote II udgør  

 således eksempelvis 30 pct. på psykologistudiet men 50 pct.  

 på medievidenskab på Århus Universitet (De humanistiske  

 universitetsuddannelser) og 50 pct. på tandlægestudiet (De  

 sundhedsvidenskabelige universitetsuddannelser). Inden for de  

 samfundsvidenskabelige universitetsuddannelser udgør optaget via kvote  

 II eksempelvis 30 pct. på jura, mens det på sociologi  

 udgør 40 pct.
Som det fremgår, er kvote II størst  

 på de mellemlange videregående uddannelser, hvorfor den  

 største reduktion er relevant her.
De resterende 50 pct. optages på uddannelser, hvor  

 der enten ingen adgangsbegrænsning er (og kvotesystemet derfor ikke  

 kommer til anvendelse), eller hvor hele optaget foregår via kvote II  

 eller på anden måde, f.eks. ved optagelsesprøver.
Af  

 eksempler på uddannelser, der kun optager gennem kvote II, kan  

 nævnes de korte videregående uddannelser.
Når disse  

 uddannelser optager via kvote II, skyldes det de særlige adgangsveje  

 (herunder en bestået erhvervsuddannelse), der gør kvote  

 I-optaget uanvendeligt.
De korte videregående uddannelser er imidlertid  

 under revision, og der vil i forbindelse med etableringen af nye uddannelser  

 samtidig blive taget stilling til et optagelsessystem, der ikke tvinger de  

 uddannelsessøgende til unødigt at udskyde deres  

 studiestart.
Journalistuddannelsen er et eksempel på en  

 uddannelse, der ikke optager efter kvotesystemet, men udelukkende  

 udvælger ansøgere efter en optagelsesprøve.
Det er ikke  

 hensigten at ændre på dette.
 Arkitektuddannelsen under Kulturministeriet er et eksempel  

 på en uddannelse, hvor kvote II-andelen af optaget foregår via en  

 optagelsesprøve.
Det faktiske antal optagne i henholdsvis kvote I og II  

 kendes ikke præcist.
Det skyldes, at mange ansøgere, der  

 søger optagelse via kvote II, faktisk bliver optaget via kvote I.  

 På baggrund af institutionernes udmeldte procentvise  

 kapacitetsfordeling i kvoterne skønner Den Koordinerede Tilmelding, at  

 ca. 21.000 optages på uddannelser, der er omfattet af kvotesystemet.  

 Det svarer til ca. 50 pct. af det samlede optag.
Af disse 50 pct.  

 skønnes det, at der optages ca. 11.000 via kvote II svarende til ca.  

 50 pct. af optaget på uddannelser omfattet af kvotesystemet.
Målsætningen for den fremtidige størrelse af kvote I  

 og II Ved at ændre reglerne om optagelse til de  

 videregående uddannelser vil der generelt blive mulighed for centralt  

 at fastsætte regler om kvotestørrelser, og målet er en  

 reduktion af kvote II i forhold til i dag.
Reduktionen tænkes at ske  

 over tre år og at indebære et fald i størrelsen af kvote  

 II til - generelt - ca. 20 - 25 pct. af pladserne i kvotesystemet, men ikke  

 med ens kvotestørrelser for alle uddannelser.
Der vil være  

 enkelte udvalgte uddannelser, der har en større kvote II end de 25  

 pct., men hovedsigtet er samlet set at bringe kvote II-andelen af optaget  

 væsentligt ned.
 Målsætningen om, at der maximalt skal optages  

 20-25 pct. via kvote II, skønnes således at svare til et optag  

 på mellem ca. 4.200 og ca. 5.300 i kvote II og dermed en konvertering  

 af mellem ca. 6.800 og ca. 5.700 pladser fra kvote II til kvote I over en  

 årrække.
Den endelige fastlæggelse af  

 kvotestørrelserne på de enkelte uddannelser kommer til at ske i  

 dialog med uddannelsesinstitutionerne, således at fordelingen af kvote  

 II-kapaciteten differentieres i forhold til de enkelte uddannelsers faglige  

 behov.
Men der må under alle omstændigheder ske en  

 væsentlig konvertering.
Det vil fortsat være institutionerne selv, der  

 fastsætter optagelseskriterierne for de ansøgere, der optages  

 via kvote II.
Det er ikke hensigten at gennemregulere optagelsen med centrale  

 regler.
De obligatoriske adgangskrav fastsættes dog som hidtil  

 centralt.
 Det er ikke muligt at forudsige effekten på  

 grænsekvotienten af den ekstra kapacitet, der konverteres til kvote I.  

 Det afhænger af omfanget af søgningen og ansøgernes  

 eksamenskvotienter; men det er helt overvejende sandsynligt, at den ekstra  

 kapacitet også vil resultere i lavere grænsekvotienter.
Gennemførelsen Det er hensigten, at Undervisningsministeriet umiddelbart  

 efter lovforslagets vedtagelse vil gå i gang med drøftelser med  

 de enkelte uddannelsesområder.
Først og fremmest gælder  

 det en tilrettelæggelse af takten i reduktionen af kvoterne allerede  

 fra 1999. Dernæst om institutionerne agter - mhp. år 2000 - at  

 etablere optagelsesprøver mv.
For visse uddannelser kan det også  

 komme på tale at ændre adgangskravene (1 års erfaringskrav  

 som led i adgangskravene, evt. karakterkrav osv.). Dette kan også  

 tidligst træde i kraft år 2000.
Økonomiske og administrative konsekvenser De foreslåede ændringer i  

 kvotestørrelserne indgår i en samlet handlingsplan for  

 optagelsessystemet til videregående uddannelser, der giver  

 uddannelsessøgende mulighed for hurtigere at blive optaget på en  

 videregående uddannelse.
Det skønnes, at der i 1999 vil ske et  

 meroptag på ca. 3000 studerende, hvilket skønnes at  

 beløbe sig til ca. 135 mio. kr. inkl. udgifter til SU i 1999 stigende  

 til ca. 880 mio. kr. i år 2003. Heraf forventes et meroptag på  

 ca. 1200 studerende på uddannelser på institutioner omfattet af  

 universitetsloven, hvilket skønnes at medføre merudgifter i  

 størrelsesordenen 30 mio. kr. inkl. udgifter til SU i 1999 stigende  

 til 420 mio. kr. i år 2003.
I udgiftsberegningerne er der taget hensyn til, at der i  

 det nuværende søgningsmønster er uddannelsespladser, som  

 ikke udnyttes.
På de lange videregående uddannelser (LVU) er det  

 bl.a. muligt og ønskeligt, at optagelsen øges på  

 naturvidenskab ved Københavns Universitet og Århus Universitet,  

 på DTU og det merkantile område (erhvervsøkonomi,  

 erhvervssprog og SPRØK). På de mellemlange videregående  

 uddannelser (MVU), der har den største kvote II-andel, er umiddelbart  

 mulighed for at øge optagelsen på lærerseminarierne uden  

 for København og Århus og på  

 ingeniørhøjskoler og handelshøjskoleafdelinger.
På  

 de korte videregående uddannelser (KVU) er der generelt gode muligheder  

 for udvidelser.
Undervisningsministeriets initiativer til at styrke  

 søgningen til bl.a. naturvidenskabelige og tekniske uddannelser vil i  

 sig selv kunne føre til en større optagelse.
En tilsvarende  

 virkning forventes opnået efter dannelsen af Syddansk universitet,  

 ligesom oprettelsen af IT-højskolen vil øge kapaciteten  

 på de videregående uddannelser og hermed mulighederne for  

 øget optagelse.
I beregningerne er der afsat ressourcer pr. studerende,  

 svarende til et skønnet gennemsnitligt bygningstaxameter til  

 kapacitetsudvidelser i form af bl.a. nye lejemål.
Der er derimod ikke  

 regnet med merudgifter til nybyggeri, hvilket begrundes med den midlertidige  

 karakter af bestandsforøgelsen.
Økonomiske og administrative konsekvenser for erhvervslivet Forslaget har ingen økonomiske og administrative  

 konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
 Administrative konsekvenser for borgerne.
Lovforslaget har ikke administrative konsekvenser for  

 borgerne Forholdet til EU-retten Forslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Se tekst Se tekst Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Forslaget indeholder ikke EU-retlige aspekter Høring Lovforslaget er samtidig med fremsættelsen for  

 Folketinget sendt til høring hos berørte myndigheder,  

 organisationer, institutioner mv.
Bemærkninger til lovforslagets enkelte  

 bestemmelser Til § 1 Ændringsforslaget indebærer, at  

 undervisningsministeren får mulighed for at fastsætte regler om  

 udvælgelse og optagelse på universitetsuddannelserne i lighed med  

 de øvrige videregående uddannelser med hjemmel i lov nr. 319 af  

 16. maj 1990 om adgangsregeulering ved videregående uddannelser.
 Hensigten er først og fremmest at kunne  

 fastsætte centrale regler om kvoter, kvotestørrelser mv., som  

 kan medvirke til at sikre de uddannelsessøgende en mere direkte adgang  

 til en videregående uddannelse og dermed nedbringe tiden mellem  

 afslutning på en ungdomsuddannelse og optaget på en  

 videregående uddannelse.
Bilag Lovforslaget sammenholdt med gældende lov Gældende formulering Lovforslaget § 1 § 1.
Stk. 3 I § 1, stk. 3, udgår ordene: »og  

 hvilke studerende, den vil optage«.
