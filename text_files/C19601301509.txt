 (Til samtlige destruktionsanstalter).
Ifølge indberetning fra veterinærdirektoratet er det konstateret, at en  

 destruktionsanstalt efter anmodning fra ejere af selvdøde dyr, der leveres  

 til anstalten, udtaler sig til ejerne om dyrenes sygdom og dødsårsag på  

 grundlag af de ved anstalten beskæftigede slagteres skøn herom.
Det er  

 endvidere konstateret, at slagternes skøn i en række tilfælde har været  

 forkert.
 Da oplysninger om selvdøde dyrs sygdom og dødsårsag af hensyn bl.a. til  

 bekæmpelsen af husdyrsygdommene bør gives på det sagligt mest betryggende  

 grundlag, og da det må anses for uforsvarligt og uforeneligt med  

 autorisationen, at en herfra autoriseret virksomhed udtaler sig om et dyrs  

 sygdom og formentlige dødsårsag på grundlag af en lægmands skøn, pålægges det  

 herved destruktionsanstalterne at undlade at udtale sig om de modtagne dyrs  

 sygdom eller dødsårsag, medmindre udtalelsen afgives i form af eller på  

 grundlag af en af en dyrlæge udstedt erklæring.
 Landbrugsministeriet, en 21. oktober 1960.
 P.M.V.
