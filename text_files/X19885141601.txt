 Tilsynet meddelte et børsmæglerselskab, at man ikke kunne stadfæste  

 vedtægtsændringer, førend den anmeldte kapitalforhøjelse var indbetalt og  

 dokumenteret over for tilsynet.
Tilsynet meddelte et børsmæglerselskab, at man ikke kunne stadfæste en  

 vedtægtsændring om kapitalforhøjelse, førend tilsynet havde modtaget  

 dokumentation, for at hele aktiekapitalen var indbetalt.
Tilsynet lagde vægt  

 på, at et børsmæglerselskabs egenkapital skal udgøre mindst 8 % af dets  

 aktiver opgjort på den i bekendtgørelse om Københavns Fondsbørs § 15 angivne  

 måde, og at størrelsen af et børsmæglerselskabs engagementer, aktiebesiddelse  

 og afviklingsrisiko m.v. sættes i forhold til egenkapitalen.
