 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: I medfør af bestemmelsen i § 10, stk.  

 1, i lov nr. 364 af 22. december 1954 om måling af skibe vil Vi herved have  

 anordnet følgende:
 Såfremt et skib, der er eller skal være hjemmehørende her i riget, på  

 begæring underkastes måling i udlandet ved udsendte tjenestemænd, refunderer  

 vedkommende rekvirent statskassen de med disses rejse forbundne udgifter samt  

 alle øvrige i forbindelse med forretningens foretagelse afholdte nødvendige  

 udgifter, såsom til telegrammer m.v.
Denne anordning træder i kraft straks.
Anordning nr. 352 af 8. august 1951  

 angående måling af skibe i udlandet er samtidig bortfaldet.
 Givet på Amalienborg, den 31. december  

 1954.
 Under Vor Kongelige Hånd og Segl.
 Frederik R.
 Lis Groes.
