Resumé  


  

 Statsskattedirektoratet (SSD) og de tyske skattemyndigheder (TS) havde  

 efter den dansk-tyske dobbeltbeskatningsoverenskomst indledt forhandlinger  

 for  

 at undgå en dobbeltbeskatning af A.
A klagede over SSD's afslag på aktindsigt  

 i  

 korrespondancen mellem SSD og de tyske skattemyndigheder.
 SSD fandt ikke, at A kunne anses som part i forhandlingssagen og  

 afviste begæringen med henvisning til offentlighedslovens § 13, stk. 1, nr.  

 2.
Ombudsmanden udtalte, at A måtte anses som part i relation til  

 spørgsmålet om, hvorvidt der kunne ske lempelse af dobbeltbeskatningen og til  

 spørgsmålet om, på hvilken måde lempelsen kunne ske.
Ombudsmanden fandt, at  

 resultatet af forhandlingen mellem SSD og TS måtte anses som en afgørelse i  

 forhold til parten.
Ombudsmanden udtalte herefter, at A's anmodning om  

 aktindsigt burde have være behandlet efter bestemmelserne i  

 forvaltningsloven.  

 Ombudsmanden fandt, at såfremt der skulle tages stilling til  

 aktindsigtsspørgsmålet efter offentlighedsloven, ville der ikke være  

 tilstrækkeligt grundlag for at anvende bestemmelserne i offentlighedslovens §  

 13, stk. 1, nr. 2, alene med henvisning til risikoen for, at den  

 medkontraherende stats skattemyndigheder ville reagere negativt i anledning  

 af,  

 at der i overensstemmelse med de nationale regler meddeltes aktindsigt.  

 Ombudsmanden fandt endvidere, at forvaltningslovens § 15, stk. 1, nr. 2, ikke  

 kunne finde anvendelse i en dobbeltbeskatningssag, medens bestemmelsens nr. 4  

 kun i et ganske begrænset omfang ville kunne finde anvendelse.
Endelig  

 udtalte  

 ombudsmanden sig om betydningen af, at skatteyderen antager partsstatus i  

 relation til forvaltningslovens § 19 og § 21. Ombudsmanden henstillede til  

 Told- og Skattestyrelsen, der havde overtaget SSD's beføjelser, at tage  

 aktindsigtsspørgsmålet op til fornyet overvejelse. (J. nr. 1989-1881-220).
Aktindsigt i dobbeltbeskatningssag.
Forhandlingssag en  

 afgørelsessag? Sagsafgrænsning.
Skatteyders partsstatus.
 A klagede bl.a. over Statsskattedirektoratets afgørelse angående  

 A's anmodning om aktindsigt i korrespondancen mellem Statsskattedirektoratet  

 og  

 de tyske skattemyndigheder.
 I en udateret udtalelse fra Statsskattedirektoratet, som blev  

 fremsendt på baggrund af A's klage til Skattedepartementet over  

 Statsskattedirektoratets afgørelse vedrørende aktindsigtsspørgsmålet, og som  

 blev modtaget i Skattedepartementet den 14. marts 1989, anførte  

 Statsskattedirektoratet følgende:
 "...
 Det forhold, at Statsskattedirektoratet som kompetent  

 myndighed efter delegation fører korrespondance med de vesttyske  

 skattemyndigheder i medfør af artikel 21 i overenskomsten, er alene udtryk  

 for,  

 at man anerkender, at der foreligger en dobbeltbeskatningssituation som  

 omtalt  

 i bestemmelsen.
 Reglerne i artikel 21 er efter Statsskattedirektoratets  

 opfattelse ikke at anse som et almindeligt led i rekurssystemet i  

 Skatteligningen, idet bestemmelsen alene forpligter myndigheden over for  

 aftalepartneren til på begæring af skatteyderen at tage kontakt med  

 aftalepartneren med henblik på at søge at løse et dobbeltbeskatningsproblem,  

 der er opstået i henhold til aftalelandenes interne skattelovgivning og  

 administrative praksis.
Vedkommende skatteyder er således efter direktoratets opfattelse  

 ikke at anse som part i den sag, der angår opfyldelse af  

 dobbeltbeskatningsoverenskomstens  

 artikel 21, idet skatteyderen alene er "bærer af retten" til at  

 indbringe sin sag for myndigheden.
Der kan herom bl.a. henvises til professor  

 Isi Foighels artikel i Juristen 1982 p. 21 og samme forfatter i Juristen 1964  

 p. 156.
 Endvidere kan der henvises til Wienerkonventionens artikel 1  

 samt til et af WP1 i OECD udarbejdet arbejdspapir (CFA/WP1/89.1) om  

 traktatovertrædelse og et på dette grundlag her udarbejdet notat af 9. marts  

 1989 (...).
 Indrømmelse af aktindsigt i den førte korrespondance  

 mellem aftalelandene ville bl.a. betyde, at der gives adgang til de  

 synspunkter, som de vesttyske myndigheder har anlagt som led i  

 "forhandlingen".
 Denne omstændighed - i forholdet til en "fremmed magt"  

 - må i det mindste gøre det naturligt at informere denne om  

 aktindsigtsbegæringen, såfremt de danske regler herom i øvrigt førte til, at  

 begæringen måtte imødekommes og med den mulige konsekvens, at aktindsigten  

 alligevel ville blive afvist, jf. offentlighedslovens § 13, stk. 1, nr. 2.
 Tilsvarende hensyn til "fremmed magt" gør sig i øvrigt  

 også gældende under den forudsætning, at skatteyder ville blive anset som  

 "part" i sagen, jf. § 15, stk. 1, nr. 2 i forvaltningsloven.
Det er Statsskattedirektoratets principielle  

 opfattelse, at en sag om gensidig forhandling i henhold til  

 dobbeltbeskatningsoverenskomsternes standardbestemmelse er en selvstændig  

 forhandlingssag med de to aftalelandes "kompetente myndigheder" som  

 eneste "parter", ligesom en eventuel indgået aftale alene pålægger  

 de  

 to aftaleparter en pligt til at opfylde aftalens indhold, uanset hvilket  

 internt hjemmelsgrundlag, der findes herfor.
For Danmarks vedkommende kunne  

 dette f.eks. være statsskattelovens § 37.
 Det danske selskab "(A)" er således efter  

 direktoratets opfattelse ikke part i sagen i henhold til artikel 21 i  

 overenskomsten, og aktindsigtsbegæringen kunne vel derfor afvises allerede  

 under henvisning til tavshedspligten i kildeskattelovens § 87 og  

 statsskattelovens § 44, jf. offentlighedslovens § 14 samt  

 Skattedepartementets  

 cirkulære nr. 148 af 27. september 1983. Der er herved henset til de  

 oplysninger, som de vesttyske myndigheder har afgivet i sagen.
 Statsskattedirektoratet har dog fundet, at da  

 aktindsigtsbegæringen angår korrespondance med en fremmed magt var det mere  

 nærliggende at henvise til offentlighedslovens § 13, som grundlag for at  

 afvise  

 begæringen.
 Forholdet i nærværende sag er efter Statsskattedirektoratets  

 opfattelse af en anden art end i sager, hvor der udveksles skattemæssige  

 kontroloplysninger i medfør af en dobbeltbeskatningsoverenskomst, jf. herom  

 eksempelvis SKD.j.nr. ... om videregivelse af oplysninger i medfør af artikel  

 26 i den dansk/belgiske dobbeltbeskatningsoverenskomst samt ombudsmandens  

 afgørelse af 2. december 1988 p. 12 i SKD.j.nr. ... .
 Statsskattedirektoratet finder herefter fremdeles, at  

 der ikke bør indrømmes aktindsigt i "sagen", der består af  

 korrespondance, dvs. skriftlige udtryk for hvad der kunne være fremkommet  

 under  

 et afholdt møde, mellem de "kompetente myndigheder". Konsekvensen  

 af  

 indrømmet aktindsigt måtte i så fald blive, at skatteyderne også havde ret  

 til  

 at overvære samt udtale sig under sådanne møder.
Dette ville efter direktoratets opfattelse ofte vanskeliggøre  

 muligheden for at opnå et resultat, som begge aftalelande - uden præjudice  

 for  

 andre sager - kan leve med.
Hertil kommer, at resultatet som nævnt grunder  

 sig  

 fra dansk side på "ganske særlige forhold", hvilket er den  

 betingelse  

 hvorunder der kan gives lempelse i medfør af statsskattelovens § 37.  

 Konstateringen af sådanne forhold må myndigheden være berettiget til at  

 foretage uden skatteyderens tilstedeværelse.
 Statsskattedirektoratet vil naturligvis til enhver tid  

 lade supplerende oplysninger eller indlæg fra skatteyderen indgå i den  

 verserende forhandlingssag.
..." Statsskattedirektoratets notat af 9. marts 1989, hvortil der  

 henvises i ovenfor citerede udtalelse, var sålydende:
 "  

  

 Notat vedrørende  

 aktindsigt for (A).
 Af vedlagte OECD-notat af 27. januar 1989 om traktatovertrædelse  

 (CFA/WP1/89.1) udarbejdet af en arbejdsgruppe under WP1 til brug for WP1's  

 møde  

 fra 28.2 - 2.3.1989 fremgår bl.a.:
 De traktatovertrædelser og den forrangsdiskussion, der  

 belyses i arbejdspapiret, er den situation, at en aftalestats lovgiver med  

 fuld  

 føje gennemfører en intern lovgivning, som er i strid med en overenskomst,  

 som  

 statens kompetente myndighed har indgået jf. pkt. 5 samt pkt. 31-36, hvor der  

 gives praktiske eksempler på sådanne traktatovertrædelser.
 Det er selve lovvedtagelsen (retsforskriften), der  

 antages at udgøre en traktatovertrædelse - og ikke kun lovbestemmelsernes  

 anvendelse i aktuelle sager (afgørelser) jf. pkt. 7.
 Wienerkonventionen trådte i kraft den 27. oktober 1980  

 og Danmark er bundet af dens bestemmelser jf. pkt. 10.
 Ifølge Wienerkonventionens artikel 1 har en  

 dobbeltbeskatningsoverenskomst kun virkning mellem stater (jf. pkt. 15) -  

 mens  

 rettigheder og forpligtelser for personer og institutioner bosiddende i  

 staten  

 skal findes i den interne lovgivning.
Traktatovertrædelser kan kun "automatisk"  

 undgås, hvis statens interne forfatning tillægger  

 dobbeltbeskatningsoverenskomsten en højere værdi (rang) end den interne  

 lovgivning som f.eks.
Frankrig og Holland.
Hvis overenskomsterne anses at  

 have  

 samme rang som intern lovgivning, så gælder lex posterior-princippet (senere  

 regel nyder fremme for tidligere) jf. pkt. 16.
 Den ovenfor under 4. nævnte bestemmelse fra  

 Wienerkonventionen må vel i relation til en skatteyders retsstilling i en for  

 ham aktuel dobbeltbeskatningssituation betyde, at  

 dobbeltbeskatningsoverenskomstens bestemmelse om "mutual procedure"  

 ikke giver ham nogen rettigheder vedrørende en forhandlingssag, som Danmark  

 har  

 rejst over for det land, der tillige har gennemført beskatning af  

 skatteyderen.  

 Han vil således ikke på dette grundlag kunne blive "part" i  

 forhandlingssagen.
 Det som ombudsmanden kommer ind på p. 12 i ombudsmandens  

 skrivelse af 2. december 1988 til advokat (B) i "..."-sagen (...),  

 ses at vedrøre partsbegrebet i det tilfælde, hvor danske skattemyndigheder  

 sender oplysninger til et andet lands skattemyndigheder til brug for en der  

 verserende sag.
 Justitsministeriet mener her, at den, som oplysningerne hidrører  

 fra, ikke har "partsstatus", hvorfor f.eks. spørgsmålet om  

 aktindsigt  

 skal bedømmes efter offentlighedslovens regler, herunder reglerne om  

 egenacces  

 i lovens § 4, stk. 2, jf. sidste afsnit under pkt. 1 i ministeriets skrivelse  

 af 22. september 1988 til Statsskattedirektoratet i ... (generelt notat).
 Ombudsmanden refererer ovenfor citerede sted til, hvad  

 Skattedepartementet har antaget i en tidligere sag (...), hvor departementet  

 lagde til grund, at "indhentelsen og videregivelsen af oplysninger til  

 de  

 belgiske myndigheder i henhold til de nævnte regler måtte anses for at være  

 en  

 afgørelse, der er omfattet af forvaltningsloven, og at den, som oplysningerne  

 angik, var part i sagen".
 Jeg er enig med justitsministeriet, og Statsskattedirektoratet  

 bør ved førstkommende lejlighed have "retstilstanden" afklaret.
 Aktindsigtsbegæringen fra (A) gælder imidlertid ikke en sag om  

 udveksling af oplysninger, således at hverken Skattedepartementet,  

 ombudsmanden  

 eller Justitsministeriets ovenfor udtrykte opfattelser har direkte relevans  

 til  

 nærværende sag.
Ad det oven for under 5 refererede fra OECD-notatet  

 bemærkes, at da danske dobbeltbeskatningsoverenskomster offentliggøres i  

 lovtidende C kan jeg kun se, at de har lavere rang rent forfatningsmæssigt.  

 Hvilke konkrete retstvister, dette kan give anledning til kan kun fremtiden  

 vise.
Jeg forstår forholdet på den måde, at vi hidtil har klaret os med en  

 tjenestebefaling (anordning), idet det i  

  

 vejledningerne  

  

 til dobbeltbeskatningsoverenskomsten er anført (dekreteret), at  

 "overenskomsten" skal praktiseres ved ligningen.
Og det er måske i  

 kraft af denne "anordning", at skatteyderen erhverver retten til at  

 indbringe sin dobbeltbeskatningssituation for sin bopælsstats  

 skattemyndigheder." I skrivelse af 12. juli 1989 meddelte Statsskattedirektoratet  

 A's daværende advokat bl.a. følgende:
 "...
 Der foreligger en foreløbig vurdering i sagen, hvorefter det  

 ifølge de interne danske regler formentlig er mest korrekt at opfatte  

 selskabet  

 som part i forvaltningslovens forstand i forhold til  

 "forhandlingssagen". En eventuel begrænsning af aktindsigten må  

 herefter støttes på de særlige undtagelsesregler, f.eks. § 15.
 Imidlertid findes i OECD-regi udtalelser om  

 aktindsigtsspørgsmålet i disse sager, hvorefter skatteyderen alene har  

 autonomi  

 til at begære forhandlingssagen rejst, men ikke derudover har rettigheder i  

 forhold til forhandlingssagen.
 Man vedlægger i den forbindelse kopi af 6. kontrolkontors  

 udtalelse til Deres klage, hvor problemstillingen er omtalt.
På denne baggrund har man anset det nødvendigt at der skaffes  

 nærmere klarhed over bl.a. den statslige forrangsproblematik i forbindelse  

 med  

 indbyrdes strid mellem indholdet af nationale og internationale  

 regler..." I skrivelse af 5. oktober 1989 meddelte Statsskattedirektoratet  

 A's daværende advokat følgende afgørelse i anledning af klagen over afslaget  

 på  

 aktindsigt:
"De har i et brev af 30. januar 1989 til Skatteministeriets  

 departement klaget over, at Statsskattedirektoratet har afslået at give Deres  

 klient, selskabet (A), aktindsigt i den verserende forhandlingssag mellem de  

 danske og de vesttyske skattemyndigheder om ophævelse af dobbeltbeskatning af  

 Deres klient, jfr. dobbeltbeskatningsoverenskomstens artikel 21.  

 Statsskattedirektoratets afslag af 28. december 1988 er begrundet med  

 henvisning til, at alene de to landes kompetente myndigheder kan betragtes  

 som  

 parter i selve forhandlingssagen.
Direktoratet har herefter nægtet Deres  

 klient  

 aktindsigt i forhandlingssagen med henvisning til offentlighedslovens § 13  

 (lov  

 nr. 572 af 19. december 1985).
Sagen har verseret i længere tid i departementet.
Med virkning  

 fra og med den 15. juni 1989 har Skatteministeren bemyndiget  

 Statsskattedirektoratet til på ministerens vegne at træffe afgørelse i bl.a.  

 klagesager over Statsskattedirektoratets afgørelser om aktindsigt i henhold  

 til  

 offentlighedsloven og forvaltningsloven.
Sagen er herefter gået tilbage til  

 direktoratet, hvor den er behandlet af andre medarbejdere end de, der deltog  

 ved direktoratets tidligere afgørelse.
Sagen har været genstand for principielle overvejelser og har  

 således gennem længere tid været forberedt med henblik på en drøftelse med  

 Justitsministeriets lovafdeling om de problemer, som sagen rejser.
De er  

 løbende blevet orienteret om forløbet, bl.a. ved skrivelser af 12. juli og  

 22.  

 september 1989 fra direktoratet.
 På det således foreliggende grundlag skal  

 Statsskattedirektoratet meddele, at man efter direktoratets opfattelse ikke  

 kan  

 betragte forhandlingssagen som en ansøgningssag, som anført i Deres klage.  

 Forhandlingssagen adskiller sig fra en ansøgningssag ved, at der i  

 forhandlingssagen gælder et spillerum for myndighederne til at undlade at  

 efterkomme en anmodning om påbegyndelse af forhandling i overensstemmelse med  

 artikel 21. Et sådant spillerum for den offentlige myndighed gælder ikke i  

 ansøgningssager.
 Deres klients status i forhold til forhandlingssagen må herefter  

 vurderes på grundlag af de generelle kriterier, hvorefter der til opnåelse af  

 partsstatus må foreligge en individuel, væsentlig, direkte og retlig  

 interesse  

 i udfaldet af forhandlingssagen.
Direktoratet finder i denne forbindelse at måtte lægge vægt på,  

 at forhandlingsinstituttet er hjemlet i dobbeltbeskatningsoverenskomsten  

 mellem  

 de to landes kompetente myndigheder, og at artikel 21 efter sin ordlyd alene  

 tillægger skatteyderen adgang til at gøre bopælslandets myndigheder opmærksom  

 på en opstået dobbeltbeskatning.
Uanset at udfaldet af forhandlingssagen har  

 afledet virkning på Deres klients skattemæssige stilling, er det  

 direktoratets  

 opfattelse, at Deres klients direkte interesse går på at undgå  

 dobbeltbeskatningen og ikke at tage del i forhandlingssagen, der efter  

 artikel  

 21 er overladt til de to landes myndigheder.
 Det er således direktoratets opfattelse, at Deres klients  

 interesse i selve forhandlingssagen ikke er tilstrækkelig direkte til, at der  

 ud fra almindelige kriterier kan tillægges Deres klient partsstatus i forhold  

 til forhandlingssagen.
Hertil kommer, at forhandlingssagen er nødvendiggjort af, at  

 Deres klients skattemæssige situation er uafklaret i forhold til  

 dobbeltbeskatningsoverenskomsten.
Der kan derfor blive tale om at regulere  

 hidtidig fortolkning af overenskomsten og eventuelle sammenfaldende nationale  

 regler  

 i de to lande for at løse problemerne.
Det må klart antages, at disse  

 forhandlinger har bedst udsigt til at lykkes, hvis de kan foregå i en vis  

 fortrolighed mellem de to landes kompetente myndigheder.
 Statsskattedirektoratet fastholder på denne baggrund, at Deres  

 klient ikke kan tillægges partsstatus i forhold til forhandlingssagen.
Anmodningen om aktindsigt må herefter afgøres på grundlag af  

 offentlighedslovens regler.
Det er fortsat Statsskattedirektoratets  

 opfattelse,  

 at væsentlige hensyn til den vesttyske forhandlingsparts positioner og  

 argumentationer taler imod en udlevering af korrespondancen med de vesttyske  

 myndigheder i forhandlingssagen, jfr. offentlighedslovens § 13, stk. 1, nr.  

 2.  

 Efter fornyede overvejelser finder direktoratet dog, at der kan udleveres  

 vedlagte bilag, der indgår i den danske del af forhandlingssagen.
 Statsskattedirektoratet er naturligvis indstillet på til enhver  

 tid at lade supplerende oplysninger eller indlæg fra Deres klients side indgå  

 i  

 den verserende forhandlingssag.
Direktoratet beklager den sene besvarelse." Det måtte lægges til grund, at Statsskattedirektoratet samtidig  

 meddelte A aktindsigt i skrivelser mellem A, A's revisor og skatterådet, en  

 faktura samt endelig forskellige dokumenter, der er optaget i en udateret  

 bilagsfortegnelse fra Amtsskatteinspektoratet.
Det må samtidig antages, at  

 det  

 materiale, hvori der blev meddelt aktindsigt, allerede var kendt af A.  

 Derimod  

 meddelte Statsskattedirektoratet ikke A aktindsigt i korrespondancen mellem  

 de  

 danske og de tyske skattemyndigheder.
 Told- og Skattestyrelsen anførte i en udtalelse i anledning af  

 klagen til mig følgende:
 "Med hensyn til advokat (C's) klage over direktoratets  

 afgørelse af 5. oktober 1989 skal man, udover det i begrundelsen for  

 afgørelsen  

 anførte, udtale følgende:
Efter Told- og Skattestyrelsens opfattelser er en anmodning om  

 at indlede forhandlingsprocedure i overensstemmelse med artikel 21 i den  

 dansk-vesttyske dobbeltbeskatningsoverenskomst formelt set ikke en  

 ansøgningssag i forvaltningsretlig terminologi, idet der består en adgang for  

 myndighederne til at afslå at indlede forhandling med det andet lands  

 myndigheder.
Henvendelsen om iværksættelse af forhandlingsprocedure i  

 overensstemmelse med artikel 21 kan derfor ikke formelt betragtes som en  

 ansøgningssag  

 om undgåelse af dobbeltbeskatning.
Henvendelsen er derimod en opfordring til  

 at  

 starte en forhandlingssag i overensstemmelse med den særlige procedure, som  

 overenskomsten foreskriver.
Efter artikel 21 tilkommer der alene selskabet ret til at gøre  

 myndighederne opmærksom på, at der efter selskabets opfattelse sker  

 dobbeltbeskatning af selskabet i en bestemt sammenhæng.
Der kan i denne  

 forbindelse henvises til Report fra The OECD Committee on Fiscal Affairs 1984  

 s. 18 (....). Her fastslås (pkt. 37), at skatteyderen ikke har andre  

 rettigheder i forhold til forhandlingssagen (mutual agreement) end retten til  

 at starte proceduren, og specielt ikke adgang (ret) til at blive orienteret  

 om  

 forhandlingssagens forløb eller at fremkomme med synspunkter hertil.
 Artikel 21 angiver, at forhandlingerne om undgåelse af  

 dobbeltbeskatning føres af landenes kompetente myndigheder, og at udvekslede  

 oplysninger i henhold til artikel 22 skal holdes hemmelige.
På denne baggrund er man fortsat af den opfattelse, at selve  

 forhandlingssagen  

 må betragtes som en helt særskilt (unik) sag, hvor også skatteyderen  

 (selskabet) er underlagt de forhandlingsresultater, som de kompetente  

 myndigheder i henhold til artiklen kan nå.
Selskabets direkte interesse må i  

 den forbindelse anses at gå på, at dobbeltbeskatning rent faktisk undgås, og  

 ikke på selve den afgrænsede forhandlingssag og dens forløb.
 Som det fremgår af Statsskattedirektoratets afgørelse af 5.  

 oktober 1989, er man helt indstillet på at lade selskabets indlæg,  

 oplysninger  

 og synspunkter indgå i forhandlingssagen.
Styrelsen finder derfor med de anførte begrundelser fortsat ikke  

 at kunne indrømme selskabet formel partsstatus i forhold til selve  

 forhandlingssagen med de af forvaltningsloven følgende partsrettigheder.
Det  

 tilføjes, at man ikke tidligere har haft anledning til at tage særskilt  

 stilling til en herboende skatteyders formelle status i forhold til en  

 forhandlingssag med udenlandske skattemyndigheder eller udvekslingssager af  

 kontrolmæssig karakter.
 Det fremgår af en anden sag, Deres j.nr. ..., at ombudsmanden  

 heller ikke har haft anledning til at tage dette principielle spørgsmål op.
 I denne sag, der ikke var en forhandlingssag, men en sag om  

 udveksling af oplysninger, havde Statsskattedirektoratet og  

 Skattedepartementet  

 taget udgangspunkt i forvaltningslovens (strengere) regler om nægtelse af  

 aktindsigt, og dette udgangspunkt gav ikke ombudsmanden anledning til  

 bemærkninger.
Direktoratets (og Skattedepartementets) standpunkt var begrundet  

 i, at den dansk-belgiske dobbeltbeskatningsoverenskomst, modsat den  

 dansk-vesttyske, udtrykkeligt tillagde parten adgang til aktindsigt i de  

 oplysninger som udveksledes om ham.
Man fandt derfor at måtte argumentere ud  

 fra de forvaltningsretlige regler, der gælder for parter i danske  

 forvaltningssager.  

 Ombudsmanden fandt ikke anledning til at kritisere, at man, uanset  

 overenskomstens ordlyd, havde afslået at meddele aktindsigt med hjemmel i  

 forvaltningslovens § 15.
..." Herefter udtalte jeg i en skrivelse til A's advokat følgende:
"a.
Indledningsvis er det et spørgsmål om, hvorvidt  

 Statsskattedirektoratet har skullet tage stilling til Deres klients anmodning  

 om aktindsigt efter reglerne i kapitel 4 i forvaltningsloven (lov nr. 571 af  

 19. december 1985) eller efter reglerne i offentlighedsloven (lov nr. 572 af  

 samme dato).
 Aktindsigtsbestemmelserne i forvaltningslovens kapitel 4 gælder  

 for parter i afgørelsessager, jf. forvaltningslovens § 2, stk. 1, sammenholdt  

 med forvaltningslovens § 9, stk. 1, 1. pkt.
 Forvaltningslovens § 2, stk. 1, er sålydende:
"Loven gælder for behandlingen af sager, hvori der er eller  

 vil blive truffet afgørelse af en forvaltningsmyndighed." Bestemmelsen i forvaltningslovens § 9, stk. 1, 1. pkt., lyder  

 således:
"Den, der er part i en sag, hvori der er eller vil blive  

 truffet afgørelse af en forvaltningsmyndighed, kan forlange at blive gjort  

 bekendt med sagens dokumenter." Offentlighedslovens aktindsigtsbestemmelser gælder derimod en  

 bredere personkreds (enhver) og en større del af offentlige  

 forvaltningsmyndigheders virksomhed, jf. offentlighedslovens § 4, stk. 1, 1.  

 pkt., der er sålydende:
"Enhver kan med de undtagelser, der er nævnt i §§ 7-14,  

 forlange at blive gjort bekendt med dokumenter, der er indgået til eller  

 oprettet af en forvaltningsmyndighed som led i administrativ sagsbehandling i  

 forbindelse med dens virksomhed." I forbindelse med afgørelsen af spørgsmålet om, hvorvidt Deres  

 klients anmodning om aktindsigt skal afgøres efter forvaltningsloven eller  

 offentlighedsloven, er det for det første af afgørende betydning, i hvilken  

 udstrækning Deres klient må anses for  

  

 part.
 Forvaltningsloven indeholder ikke en definition af  

 partsbegrebet, men skal forstås i overensstemmelse med den  

 forvaltningsretlige  

 praksis i relation til partsbegrebet, og herunder den praksis, der havde  

 relation til partsoffentlighedsloven og offentlighedsloven af 1970. Den, der  

 har en væsentlig, individuel - personlig eller økonomisk - interesse i sagens  

 udfald må herefter anses for part, jf. i øvrigt Justitsministeriets  

 vejledning  

 om forvaltningsloven (1986), pkt. 49-55, Juridisk Grundbog (4. udgave 1989),  

 s.  

 31 ff, og "Forvaltningsloven" med kommentarer af John Vogter (2.  

 udgave 1992), s.  

 150 f,  

 jf. s. 142 ff.
 Artikel 21 i den dansk-tyske dobbeltbeskatningsoverenskomst (jf.  

 bekg. (LTC) nr. 7 af 25. februar 1964 som ændret ved bekg. (LTC) nr. 64 af  

 27.  

 juni 1991) indeholder følgende bestemmelser:
 "(1) Godtgør en person, som er bosat i en af de  

 kontraherende stater, at foranstaltninger trufne af skattemyndighederne i de  

 kontraherende stater for ham medfører eller vil medføre en dobbeltbeskatning,  

 der strider imod principperne i denne overenskomst, kan han - uanset adgangen  

 til at anvende et internt retsmiddel - rette henvendelse til de kompetente  

 myndigheder i den kontraherende stat, hvor han er bosat.
(2) Anses indsigelsen for begrundet, skal den efter stykke 1  

 kompetente myndighed søge at træffe aftale med den kompetente myndighed i den  

 anden stat for at undgå en dobbeltbeskatning." Initiativet til at rejse en dobbeltbeskatningssag tilkommer  

 efter artikel 21 en person, der er eller vil blive undergivet  

 dobbeltbeskatning.
En sådan person må efter det ovenfor anførte om de  

 almindelige forvaltningsretlige regler utvivlsomt anses for part.
 Efter artikel 21 skal bopælsstatens kompetente myndighed således  

  

 efter partens begæring  

  

 søge at træffe  

 aftale med den kompetente myndighed i den anden stat for at undgå  

 dobbeltbeskatning.
 På denne baggrund er det min opfattelse, at Deres klient ikke  

 blot må anses for part i relation til spørgsmålet om, hvorvidt der kunne ske  

 lempelse af dobbeltbeskatningen, men også i relation til spørgsmålet om, på  

 hvilken måde - og herunder i hvilket land - lempelsen ville kunne ske,  

 medmindre de alternative lempelsesmuligheder faktisk, økonomisk og retligt  

 ville stille Deres klient på samme måde.
 Da jeg må lægge til grund, at det ikke ville være uden faktisk,  

 økonomisk eller retlig betydning for Deres klient, om lempelsen af  

 dobbeltbeskatningen skete i Danmark eller i Tyskland, må jeg anse Deres  

 klient  

 for part i såvel spørgsmålet om, hvorvidt der overhovedet kunne ske lempelse  

 af  

 dobbeltbeskatningen såvel som spørgsmålet om, på hvilken måde - og herunder i  

 hvilket land - lempelsen kunne ske.
 Ved afgørelsen af, om Deres klients aktindsigtsanmodning skulle  

 afgøres efter forvaltningsloven eller offentlighedsloven, er det endvidere af  

 afgørende betydning om sagsforløbet må anses for en (eventuelt flere)  

  

 afgørelsessag  

  

 (er) eller ej.
 I denne forbindelse har jeg overvejet, hvorvidt sagsforløbet vil  

 kunne deles op i to sager:
en "national lempelses-sag" - en  

 afgørelsessag, hvori Deres klient meddeles resultatet af lempelsesproceduren  

 mellem de danske og tyske myndigheder, og hvori der tages stilling til  

 betydningen heraf i national, dansk ret - og en "international forhandlings-sag" - en sag  

 angående forhandlingerne mellem de danske og de tyske myndigheder, som kunne  

 anses for ikke at være en afgørelsessag i forvaltningslovens forstand.
Jeg finder imidlertid, at en sådan opdeling af sagsforløbet i 2  

 selvstændige sager i relation til spørgsmålet om partsrettigheder - og  

 herunder  

 aktindsigt efter forvaltningslovens kapitel 4 - ikke kan anses for holdbar.  

 Jeg  

 bemærker herved, at den journaltekniske opdeling af et sagsforløb ikke kan  

 anses for afgørende for afgrænsningen af det materiale, hvori der er adgang  

 til  

 partsaktindsigt (jf. herved bl. a. "Forvaltningsloven" med  

 kommentarer af John Vogter (2. udgave 1992), s. 151, og bet. 857/1978, s.  

 140),  

 og at en forvaltningsmyndighed i øvrigt ikke med retsvirkning i forhold til  

 partens rettigheder kan antages frit at kunne opdele et sagsforløb i flere  

 selvstændige sager.
Adgangen hertil må antages at være begrænset til  

 tilfælde,  

 hvor sagsforløbet ikke er udtryk for en tæt faktisk og nødvendig retlig  

 sammenhæng, og hvor der ikke er de samme parter (i forvaltningslovens  

 forstand)  

 i hele sagsforløbet.
 I det konkrete tilfælde må jeg finde, at der er en nøje  

 sammenhæng i hele sagsforløbet, fra Deres klient rettede henvendelse til de  

 danske myndigheder angående spørgsmålet om dobbeltbeskatning, og indtil de  

 danske  

 myndigheder meddelte Deres klient resultatet af forhandlingerne med de tyske  

 myndigheder.
 Hertil kommer, at Deres klient - som det fremgår ovenfor - måtte  

 anses for part i hele sagsforløbet, uanset at dette måtte blive opdelt i  

 flere  

 sager, og at det efter min opfattelse må anses for tvivlsomt, om der ville  

 være  

 tale om en ikke-afgørelsessag, dersom der ville kunne udskilles en  

 selvstændig  

 "international forhandlingssag". En afgørelsessag i  

 forvaltningslovens forstand er karakteriseret ved følgende 4 hovedelementer:
·  

  

 	  

 afgørelsen bliver truffet af en offentlig  

 forvaltningsmyndighed, ·  

  

 	  

 afgørelsen er rettet til fysiske eller  

 juridiske personer i den private sektor (en eller flere private parter), ·  

  

 	  

 afgørelsen er truffet ensidigt af den  

 offentlige forvaltningsmyndighed (altså navnlig, at den ikke beror på aftale  

 med parten) på offentligretligt grundlag, og ·  

  

 	  

 afgørelsen skal have til hensigt at  

 bestemme, hvad der skal være gældende ret i det eller de forhold, afgørelsen  

 angår.
I den foreliggende sag kan der kun være anledning til nogen  

 tvivl om, hvorvidt der er tale om en afgørelsessag i relation til spørgsmålet  

 om, i hvilket land lempelsen af dobbeltbeskatningen skal ske.
I de fleste  

 afgørelsessager har én bestemt forvaltningsmyndighed kompetence til alene at  

 træffe  

 afgørelse.
I andre tilfælde er afgørelseskompetencen imidlertid delt mellem  

 to  

 eller flere forvaltningsmyndigheder.
Dette gælder således i tilfælde, hvor en  

 forvaltningsmyndigheds afgørelse skal godkendes af en anden  

 forvaltningsmyndighed for at få retsgyldighed eller i tilfælde, hvor en  

 forvaltningsmyndighed skal træffe afgørelse på grundlag af en bindende  

 indstilling eller et bindende høringssvar fra en anden myndighed.
I sådanne  

 tilfælde anses den afgørelse, der træffes, stadig for en afgørelse i  

 forvaltningslovens  

 forstand; det er herved afgørende, at den i forhold til borgeren er énsidig.
Analogt hertil må jeg finde, at resultatet af en forhandling  

 mellem de danske og eksempelvis de tyske myndigheder i en  

 dobbeltbeskatningssag  

 må anses for en afgørelse i forhold til parten.
Jeg bemærker herved, at  

 afgørelsen i forhold til parten er énsidig, og at det forhold, at  

 forvaltningens kompetence til at træffe en énsidig afgørelse ikke er delt  

 mellem to danske forvaltningsmyndigheder, men mellem en dansk og en  

 udenlandsk,  

 efter min opfattelse ikke kan tillægges udslagsgivende retlig betydning.
 Jeg henviser herved også til omtalen af afgørelsessagsbegrebet i  

 Juridisk Grundbog (4. udgave 1989), bind 4, s. 27 ff, og særligt s.  

 30 f. om en afgrænsning af afgørelsesbegrebet  

 også ud fra en realitetsvurdering af det retssikkerhedsmæssige behov for at  

 tillægge parten den processuelle retsstilling, der følger af, at en  

 forvaltningsbeslutning anses for en afgørelse i forvaltningslovens forstand.
 Sammenfattende er det således min opfattelse, at der burde have  

 været taget stilling til Deres klients anmodning om aktindsigt efter  

 bestemmelserne i forvaltningsloven.
b.
Dersom der skulle tages stilling til aktindsigtsspørgsmålet  

 efter offentlighedsloven skal jeg bemærke følgende:
 I den konkrete sag ville det særligt være relevant at overveje  

 bestemmelserne i offentlighedslovens § 13, stk. 1, nr. 2 og 4, der er  

 sålydende:
 § 13:
"Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til ...
2) rigets udenrigspolitiske eller udenrigsøkonomiske interesser,  

 herunder forholdet til fremmede magter eller mellemfolkelige institutioner, ...
4) gennemførelse af offentlig kontrol, regulerings- eller  

 planlægningsvirksomhed eller af påtænkte foranstaltninger i henhold til  

 skatte-  

 og afgiftslovgivningen, ..." Af betydning i relation til spørgsmålet om aktindsigt efter  

 offentlighedsloven i en sag i medfør af den dansk-tyske  

 dobbeltbeskatningsoverenskomst er endvidere bestemmelserne i  

 dobbeltbeskatningsoverenskomstens  

 artikel 22, der er sålydende:
 "(1) De kontraherende stater vil yde hinanden gensidig  

 administrativ og retslig bistand ved påligningen og opkrævningen af de i  

 artikel 1 nævnte skatter.
(2) De kompetente myndigheder vil særlig udveksle de  

 oplysninger, som står til deres rådighed, eller som de kan fremskaffe i  

 henhold  

 til gældende love, og som er nødvendige for gennemførelsen af bestemmelserne  

 i  

 denne overenskomst og for at forhindre skattesvig.
Indholdet af disse  

 oplysninger skal holdes hemmeligt og må kun gøres tilgængeligt for personer,  

 som efter de gældende lovbestemmelser medvirker ved påligningen eller  

 opkrævningen af de skatter, der omhandles i denne overenskomst.
Disse  

 personer  

 har samme tavshedspligt som de kompetente myndigheder.
(3) Bestemmelserne i denne artikel skal ikke kunne fortolkes  

 således, at der pålægges nogen af de kontraherende stater pligt til at  

 meddele  

 oplysninger, som ikke kan kræves i medfør af lovgivningen i en af de  

 kontraherende stater eller som ville røbe en erhvervsmæssig eller faglig  

 hemmelighed.
Bestemmelserne i denne artikel skal heller ikke kunne fortolkes  

 således, at der pålægges nogen af de kontraherende stater pligt til at  

 foretage  

 forvaltningsakter, der strider mod dens retsregler eller dens  

 forvaltningspraksis." Efter bestemmelsen i offentlighedslovens § 14 er "pligten  

 til at meddele oplysninger begrænset af særlige bestemmelser om tavshedspligt  

 fastsat ved lov eller med hjemmel i lov". Om denne bestemmelse anføres i  

 "Offentlighedsloven" med kommentarer af John Vogter (1992), s. 226,  

 bl. a. følgende:
"  

  

 3.  

  

 Omfattet af  

 begrebet »særlige bestemmelser fastsat ved lov« er f. eks.  

 tavshedspligtsforskrifter, der findes i umiddelbart anvendelige  

 fællesskabsregler, navnlig forordninger.
Det samme gælder forskrifter om  

 tavshedspligt i andre EF-retsakter eller i folkeretlige traktater, der ved  

 lov  

 eller i henhold til lov er tillagt gyldighed her i landet, f. eks.  

 EF-direktiver eller traktater, der ved en generel transformationsbestemmelse  

 er  

 gjort til bestanddel af dansk ret." I samme lovkommentar anføres det endvidere s. 204 i relation til  

 offentlighedslovens § 13:
"  

  

 2.  

  

 Behovet for  

 at begrænse offentlighedsprincippet af hensyn til rigets forhold udadtil vil  

 i  

 praksis ikke sjældent skyldes traktatmæssige forpligtelser, herunder i særlig  

 grad tavshedspligtsforskrifter, der gælder for arbejdet i internationale  

 organisationer.
I et vist omfang vil regelkonflikter mellem sådanne  

 forskrifter  

 og offentlighedsloven kunne løses i medfør af bestemmelsen i § 14, nemlig  

 såfremt  

 den folkeretlige tavshedsforskrift er »speciel« og ved lov er tillagt  

 gyldighed  

 her i landet.
 3.  

  

 I tilfælde, hvor  

 tavshedspligten følger af en fællesskabsforordning, der er umiddelbart  

 anvendelig, vil denne som følge af rangforholdet mellem fællesskabsretten og  

 national ret under alle omstændigheder gå forud for offentlighedsloven, jf.  

 ...
4.  

  

 Om nødvendigt vil  

 tavshedspligten derudover kunne sikres overholdt ved undtagelsesadgangen  

 efter  

 nr. 2 (i § 13, stk. 1;  

  

 min bemærkning  

  

 )...." Artikel 22 i den dansk-tyske dobbeltbeskatningsoverenskomst kan  

 herefter ikke finde direkte anvendelse i forbindelse med afgørelse af  

 aktindsigtsspørgsmål efter offentlighedsloven.
 Derimod vil artikel 22 efter omstændighederne kunne indgå som et  

 konkret fortolkningselement i forbindelse med afgørelsen af, om der skal  

 gives  

 afslag på aktindsigt efter offentlighedslovens § 13, stk. 1, nr. 2. Efter min  

 opfattelse må bestemmelserne i artikel 22 abstrakt forstås således, at der  

 ikke  

 pålægges de kontraherende stater en folkeretlig forpligtelse til at  

 administrere i strid med nationale regler om (bl. a.) aktindsigt, jf. artikel  

 22, sidste punktum ("foretage forvaltningsakter, der strider mod dens  

 retsregler eller dens forvaltningspraksis."), og at den i overenskomsten  

 indeholdte tavshedspligt i en sag om ophævelse af dobbeltbeskatning (i  

 modsætning til en sag om skatteunddragelse) særligt skyldes partens interesse  

 i  

 hemmeligholdelse (jf. herved også artikel 22, næstsidste punktum, "ville  

 røbe en erhvervsmæssig eller faglig hemmelighed").
 Efter min opfattelse vil der ikke være tilstrækkeligt grundlag  

 for at anvende bestemmelsen i offentlighedslovens § 13, stk. 1, nr. 2, i en  

 dobbeltbeskatningssag  

  

 alene  

  

 ud fra  

 risikoen for, at den medkontraherende stats kompetente skattemyndigheder vil  

 reagere negativt i anledning af, at der i overensstemmelse med de nationale  

 danske regler meddeles aktindsigt.
 Bestemmelsen i § 13, stk. 1,  

  

 nr. 4  

  

 , vil kunne anvendes i den udstrækning, der kan påvises en  

  

 konkret, væsentlig  

  

 risiko for  

 skatteunddragelse.
 Jeg finder anledning til supplerende at bemærke, at de hensyn,  

 der kan indgå i vurderingen efter offentlighedslovens § 13, stk. 1, nr. 4,  

 vil  

 kunne indgå med forskellig vægt på forskellige stadier i den underliggende  

 dobbeltbeskatningssags behandling - samt henholdsvis før og efter sagens  

 afgørelse.
c.
I henhold til forvaltningslovens § 9, stk. 2, begrænser  

 tavshedspligtsbestemmelser ikke pligten til at give partsaktindsigt.
Efter  

 bestemmelserne i forvaltningslovens kapitel 4 vil spørgsmålet om undtagelse  

 fra  

 aktindsigt således skulle afgøres efter bestemmelserne i forvaltningslovens §  

 15 - og særligt de til offentlighedslovens § 13, stk. 1, nr. 2 og 4, svarende  

 hensyn, der er opregnet i forvaltningslovens § 15, stk. 1, nr. 2 og 4.  

 Sidstnævnte bestemmelser er formuleret således:
 § 15:
"Retten til aktindsigt kan i øvrigt begrænses, i det omfang  

 partens interesse i at kunne benytte kendskab til sagens dokumenter til  

 varetagelse af sit tarv findes at burde vige for afgørende hensyn til den  

 pågældende selv eller til andre private eller offentlige interesser, herunder ...
2) rigets udenrigspolitiske eller udenrigsøkonomiske interesser,  

 herunder forholdet til fremmede magter eller mellemfolkelige institutioner, ...
4) gennemførelse af offentlig kontrol-, regulerings- eller  

 planlægningsvirksomhed eller af påtænkte foranstaltninger i henhold til  

 skatte-  

 og afgiftslovgivningen, ..." Efter min opfattelse vil der ikke i en sag om dobbeltbeskatning  

 kunne være "afgørende hensyn" af den i § 15, stk. 1, nr. 2,  

 omhandlede art.
Efter omstændighederne vil § 15, stk. 1, nr. 4, kunne anvendes,  

 dersom der vil kunne påvises en  

  

 konkret,  

 nærliggende  

  

 risiko for skatteunddragelse af ikke ubetydeligt omfang.
Jeg  

 bemærker dog herved, at de i bestemmelsen omhandlede hensyn skal anses for  

 "afgørende" (cfr. offentlighedslovens § 13, stk. 1, nr. 4,  

 hvorefter  

 de tilsvarende hensyn blot skal være "væsentlige").
 Jeg finder anledning til supplerende at bemærke, at de hensyn,  

 der kan indgå i vurderingen efter forvaltningslovens § 15, stk. 1, nr. 4, vil  

 kunne indgå med forskellig vægt i de forskellige stadier af den underliggende  

 dobbeltbeskatningssags behandling; tilsvarende gælder henholdsvis før og  

 efter  

 sagens afgørelse.
d.
Sagen giver mig i øvrigt anledning til at bemærke følgende,  

 for så vidt angår konsekvensen af, at det antages, at Deres klient har  

 partsstatus, i relation til spørgsmålet om partshøring:
Efter bestemmelserne i forvaltningslovens § 19 skal  

 afgørelsesmyndigheden på eget initiativ foretage partshøring.
Hovedreglen i  

 forvaltningslovens § 19, stk. 1, er sålydende:
 § 19:
"Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse." Efter bestemmelserne i forvaltningslovens § 19 skal der  

 partshøres om visse dele af sagens faktum, men ikke sagens jus.
Der vil  

 således  

 skulle partshøres over væsentlige oplysninger om sagens faktiske  

 omstændigheder, der er til ugunst for parten, og som indgår i sagen uden at  

 parten har kendskab til oplysningerne, f.eks. fordi de er afgivet fra den  

 udenlandske myndighed. - I forbindelse med partshøring efter  

 forvaltningslovens  

 § 19 kan der fastsættes en svarfrist.
Parten kan endvidere efter bestemmelsen i forvaltningslovens §  

 21 anmode om at måtte fremkomme med en udtalelse.
Denne bestemmelse vil næppe  

 kunne føre til en unødig forsinkelse af sagens afslutning, dels fordi der  

 efter  

 § 21 - i lighed med efter § 19 - kan fastsættes en svarfrist, dels fordi der  

 i  

 dobbeltbeskatningssager må antages at være en partsinteresse i ikke at  

 forsinke  

 sagen unødigt.
Derimod beror det på en fejlagtig retsopfattelse, når det i  

 Statsskattedirektoratets udtalelse (modtaget i Skattedepartementet den 14.  

 marts 1989), punkt 5, er anført, at antagelse af partsstatus indebærer, at  

 parten kan kræve at deltage i forhandlingerne mellem de danske og udenlandske  

 myndigheder." På baggrund heraf henstillede jeg til Told- og Skattestyrelsen  

 at tage aktindsigtsspørgsmålet op til fornyet overvejelse og at meddele A en  

 ny  

 afgørelse.
