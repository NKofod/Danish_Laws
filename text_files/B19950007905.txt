 I medfør af § 1, stk. 4, i lov om jordfordeling mellem landejendomme, jf.  

 lovbekendtgørelse nr. 231 af 25. marts 1994, fastsættes:
 § 1.  Sager om jordfordeling behandles af  

 Strukturdirektoratet for Landbrug og Fiskeri (Strukturdirektoratet) og af  

 jordbrugskommissionen i det pågældende amt.
 Stk. 2.  Hvis sagen omfatter arealer i flere amter,  

 behandles sagen af jordbrugskommissionen i det amt, hvor hovedparten af de  

 berørte ejendomme er beliggende.
 Stk. 3.  Jordbrugskommissionen indkaldes til det i  

 lovens § 2, stk. 2, omhandlede lodsejermøde.
§ 2.  Den udarbejdede jordfordelingsplan forelægges  

 for jordbrugskommissionen på et offentligt møde, hvor Strukturdirektoratet og  

 planlæggeren gennemgår planen, og hvor lodsejerudvalget og lodsejere er  

 indkaldt ved meddelelse i lokale aviser.
Jordbrugskommissionen afgør, om  

 planen skal fremmes til afsigelse af kendelse.
§ 3.  Ved Jordbrugskommissionens behandling af  

 jordfordelingsplanen i henhold til lovens § 2 eller § 2 a er  

 jordbrugskommissionen beslutningsdygtig, når alle medlemmer er til stede.
I  

 tilfælde af et medlems forfald skal suppleanten være til stede.
 Stk. 2.  Såfremt både et medlem og dette medlems  

 suppleant er uden mulighed for at deltage i kommissionens behandling af en  

 sag, kan formanden undtagelsesvis beskikke en midlertidig suppleant eller  

 bestemme, at sagen kan afgøres af de øvrige medlemmer.
 Stk. 3.  Jordbrugskommissionen træffer beslutning ved  

 stemmeflerhed.
§ 4.  Ved afsigelse af kendelse er kommissionen  

 beslutningsdygtig, når den tiltrædende formand, jf. lovens § 1, stk. 3, og  

 mindst 2 andre medlemmer, herunder eventuelle suppleanter, er til stede.
Ved  

 stemmelighed er den tiltrædende formands stemme afgørende.
§ 5.  Kommissionens møder holdes i  

 jordfordelingsområdet eller i nærheden af dette.
Indkaldelse foretages af  

 Strukturdirektoratet efter aftale med formanden.
 Stk. 2.  Foreløbig kendelse og kendelse i sager, der  

 gennemføres efter lovens § 2 a, afsiges inden skæringsdagen, normalt  

 umiddelbart efter det i § 2 nævnte møde.
 Stk. 3.  Mødet med henblik på afsigelse af endelig  

 kendelse afholdes efter udarbejdelsen af den matrikulære berigtigelsessag.
§ 6.  Strukturdirektoratet bistår kommissionen og  

 fører kommissionens protokol.
Henvendelser til og brevveksling med  

 kommissionen i jordfordelingssager sker gennem Strukturdirektoratet.
 Stk. 2.  Strukturdirektoratet tilvejebringer det  

 materiale, der er nødvendigt for kommissionens afsigelse af kendelser, og  

 udarbejder udkast til kommissionens kendelser.
 Stk. 3.  Strukturdirektoratet tilvejebringer grundlag  

 for berigtigelse af jordomlægningerne i matrikel og tingbog og for udbetaling  

 af kontante vederlag m.m.
 Stk. 4.  Strukturdirektoratet bringer kommissionens  

 beslutninger og kendelser til udførelse.
 § 7.  Bekendtgørelsen træder i kraft den 15. februar  

 1995.
 Stk. 2.  Bekendtgørelse nr. 468 af 22. juni 1990 om  

 jordbrugskommissionernes behandling af sager efter jordfordelingsloven  

 ophæves.
