 Til eksportautoriserede frysehuse og veterinærkontrollen ved disse.  

 Landbrugsministeriet har anmodet Veterinærdirektoratet om indtil videre at  

 pålægge veterinærkontrollen at forestå udtagelse og indsendelse til Slagteri-  

 og Konserveslaboratoriet af de prøver, der i henhold til den ovennævnte  

 bekendtgørelse skal undersøges af importerede partier, jfr. i denne  

 forbindelse især §§ 6, 8 og 9.
 Det kan oplyses, at analysen foretages efter den kemiske metode, d.v.s. at  

 der skal udtages og indsendes 14 fjerkrækroppe af hvert parti.
 Prøverne indsendes for importørens regning til:
Landbrugsministeriets Slagteri- og Konserveslaboratorium, Howitzvej 13,  

 2000 Frederiksberg, under ledsagelse af kopi af den udstedte indførselstilladelse, idet det  

 samtidig angives, at der ønskes foretaget undersøgelse for vandindhold i  

 overensstemmelse med bekendtgørelse nr. 149 af 27. marts 1981.
 De pågældende partier skal ikke tilbageholdes, medmindre særligt krav  

 herom fremsættes af Veterinærdirektoratet i forbindelse med de oplysninger om  

 analyseresultatet, som Veterinærdirektoratet modtager og fremsender til  

 veterinærkontrollen ved de respektive frysehuse.
 P.V.V.
