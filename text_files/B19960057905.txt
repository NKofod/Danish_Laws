 I medfør af § 47, jf. § 48, i bekendtgørelse nr. 112 af 27. februar 1996  

 af lov om en aktiv arbejdsmarkedspolitik fastsættes:
 § 1.  Til brug for tilsynet med de anerkendte  

 arbejdsløshedskasser kan direktøren for Arbejdsmarkedsstyrelsen tillade, at  

 Direktoratet for Arbejdsløshedsforsikringen får terminaladgang til at  

 indhente oplysninger fra Arbejdsmarkedsstyrelsens og Arbejdsformidlingens  

 registre.
 Stk. 2.  Direktøren for Arbejdsmarkedsstyrelsen  

 fastsætter efter forhandling med direktøren for Arbejdsløshedsforsikringen  

 hvilke typer af oplysninger, terminaladgangen omfatter.
 § 2.  Til brug for statistik- og analyseopgaver kan  

 direktøren for Arbejdsmarkedsstyrelsen tillade, at Direktoratet for  

 Arbejdsløshedsforsikringen får terminaladgang til at indhente oplysninger,  

 som udarbejdes på baggrund af oplysninger i Arbejdsmarkedsstyrelsens og  

 Arbejdsformidlingens registre.
 Stk. 2.  Oplysninger, som er indhentet i medfør af stk.  

 1, må ikke anvendes til brug for tilsynet med de anerkendte  

 arbejdsløshedskasser.
 Stk. 3.  Bliver Direktoratet for  

 Arbejdsløshedsforsikringen på baggrund af oplysninger, indhentet efter stk.  

 1, opmærksom på forhold, der nødvendiggør en nærmere undersøgelse af  

 forholdets lovlighed, kan disse oplysninger anvendes uanset stk. 2.
 § 3.  Til brug for vejledningen af ledige medlemmer  

 kan direktøren for Arbejdsmarkedsstyrelsen tillade, at anerkendte  

 arbejdsløshedskasser får terminaladgang til at indhente oplysninger om egne  

 medlemmer fra Arbejdsmarkedsstyrelsens og Arbejdsformidlingens registre.
 Stk. 2.  Direktøren for Arbejdsmarkedsstyrelsen kan  

 tillade, at anerkendte arbejdsløshedskasser får terminaladgang til  

 Arbejdsmarkedsstyrelsens og Arbejdsformidlingens registre med henblik på at  

 tilføre registrene oplysninger om egne medlemmer.
 Stk. 3.  Direktøren for Arbejdsmarkedsstyrelsen  

 fastsætter, hvilke typer af oplysninger terminaladgangen omfatter, samt hvor  

 mange brugerautorisationer, der kan udstedes.
 § 4.  Direktøren for Arbejdsmarkedsstyrelsen kan  

 tillade, at edbservicebureauer, som udfører opgaver for Arbejdsministeriet,  

 til varetagelse af opgaverne får terminaladgang til at indhente oplysninger  

 fra Arbejdsmarkedsstyrelsens og Arbejdsformidlingens registre.
 Stk. 2.  Direktøren for Arbejdsmarkedsstyrelsen  

 fastsætter, hvor mange brugerautorisationer, der kan udstedes.
 § 5.  Denne bekendtgørelse træder i kraft den 1. juli  

 1996.
