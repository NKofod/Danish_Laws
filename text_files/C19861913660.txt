(Til samtlige kommuner og amtskommuner) Socialministeriet har den 11. februar 1981 indgået aftale med  

 myndighederne i Irland om gensidigt totalt afkald på refusion af udgifter til  

 naturalydelser og udgifter til administrativ og lægelig kontrol efter artikel  

 105 i EF-forordning nr. 574/72. Aftalen, der er indgået med tilbagevirkende  

 kraft fra den 1. april 1973, er en formalisering af det siden denne dato  

 praktiserede refusionsafkald.
Der henvises om virkningen af afkaldet,  

 herunder om kommunernes anvisning af refusion efter bestemmelserne i EF-  

 forordning nr. 574/72, art. 34, stk. 2, til tidligere cirkulæreskrivelser  

 herfra.
 Der er herefter indgået refusionsafkaldsaftaler med følgende EF-  

 medlemsstater, jfr. sikringsstyrelsens cirkulæreskrivelser af 8. februar  

 1979, 17. maj 1979, 17. april 1980, 20. januar 1983, 25. juni 1986 og 1.  

 september 1986: Belgien, Luxembourg, Nederlandene, Det forenede Kongerige  

 (Storbritannien), Frankrig, forbundsrepublikken Tyskland, Irland, Italien og  

 Grækenland.
 Denne vejledning træder i stedet for sikringsstyrelsens cirkulæreskrivelse  

 af 26. februar 1981.
 P.s.v.
