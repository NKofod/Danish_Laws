Bekendtgørelse om forretningsorden for Energiklagenævnet I medfør af § 5, stk. 1 og 4 i lov om statstilskud til  

 dækning af udgifter til kuldioxidafgift i visse virksomheder med et stort  

 energiforbrug, jf. lovbekendtgørelse nr. 846 af 17. november 1997 og § 9,  

 stk.  

 2 i lov om tilskud til elproduktion, jf. lovbekendtgørelse nr. 768 af 6.  

 oktober 1997 fastsættes:
Kapitel 1 Anvendelsesområde § 1.  

  

 Energiklagenævnet behandler klagesager, der er henlagt til nævnet i eller i  

 henhold til:
1)  

 	  

     

 lov om statstilskud  

 til dækning af udgifter til kuldioxidafgift i visse virksomheder med et stort  

 energiforbrug, 2)  

 	  

     

 lov om tilskud til  

 elproduktion 3)  

 	  

     

 lov om elforsyning og 4)  

 	  

     

 lov om  

 varmeforsyning.
 Stk. 2.  

  

 Energiklagenævnet kan i øvrigt behandle klager over afgørelser, hvor der ved  

 lov eller i henhold til lov er fastsat bestemmelser om klageadgang til  

 nævnet.
 Stk. 3.  

  

 Energiklagenævnet afgør selv spørgsmål om nævnets kompetence.
Kapitel 2 Nævnets sammensætning § 2.  

  

 Energiklagenævnet består af en formand, en eller flere stedfortrædere for  

 denne  

 og en række sagkyndige medlemmer, der beskikkes af miljø- og  

 energiministeren.
 Stk. 2.  

  

 Klagenævnets  

 medlemmer skal repræsentere et alsidigt kendskab til energimæssige forhold  

 samt  

 besidde juridisk og teknisk sagkundskab.
 Stk.  

 3.  

  

 Der beskikkes et medlem efter indstilling fra Dansk Industri og et  

 medlem efter indstilling fra Landbrugsrådet.
 Stk. 4.  

  

 Ved behandling  

 og afgørelse af klagesager, der er henlagt til Energiklagenævnet efter lov om  

 tilskud til elproduktion, erstattes de i stk. 3 nævnte medlemmer af 2  

 medlemmer  

 med særlig økonomisk og teknisk sagkundskab indenfor kraftvarmeproduktion.
 Stk. 5.  

  

 Ved behandling  

 og afgørelse af klagesager, der er henlagt til Energiklagenævnet efter lov om  

 elforsyning erstattes, de i stk. 3 nævnte medlemmer af 2 medlemmer med særlig  

 økonomisk eller teknisk sagkundskab inden for elforsyning.
 Stk. 6.  

  

 Ved behandling  

 og afgørelse af klagesager, der er henlagt til Energiklagenævnet efter lov om  

 varmeforsyning erstattes, de i stk. 3 nævnte medlemmer af 2 medlemmer med  

 særlig økonomisk og teknisk sagkundskab indenfor varmeforsyning.
 Stk. 7.  

  

 Ved behandling  

 og afgørelse af klagesager, der er henlagt til Energiklagenævnet efter lov om  

 statstilskud til dækning af udgifter til kuldioxidafgift i visse virksomheder  

 med et stort energiforbrug skal formanden eller en stedfortræder deltage,  

 samt  

 de i stk. 3 nævnte medlemmer og 2 medlemmer specielt beskikket til at  

 varetage  

 erhvervs- og energimæssige forhold samt besidde teknisk og juridisk  

 sagkundskab.
Stk. 8.  

  

 Medlemmerne  

 beskikkes for en periode af 4 år.
Udnævnelsen af nye medlemmer i løbet af 4  

 årsperioden gælder kun for den resterende del af perioden.
Kapitel 3 Formandens opgaver § 3.  

  

 Formanden for Energiklagenævnet tilrettelægger nævnets arbejde, fastlægger  

 tid,  

 sted og dagsorden for nævnets møder, og drager omsorg for udførelsen af  

 nævnets  

 beslutninger Stk. 2.  

  

 Formanden kan  

 bestemme, at beføjelserne i henhold til stk. 1 varetages af næstformanden.
 § 4.  

  

 Formanden bestemmer under hensyn til sagens karakter, hvilke beskikkede  

 sagkyndige medlemmer, der skal deltage i en sags behandling, herunder om  

 antallet skal være 2, 4 eller 6, jf. dog § 2, stk. 6.
Kapitel 4 Klagens indgivelse og gebyr § 5.  

  

 Klage skal indgives skriftligt til Energiklagenævnet med angivelse af de  

 synspunkter, som klagen støttes på.
§ 6.  

  

 For  

 indgivelse af klage efter lov om statstilskud til dækning af udgifter til  

 kuldioxidafgift i visse virksomheder med et stort energiforbrug og lov om  

 tilskud til elproduktion betales et gebyr på 4000 kr.
Medfølger gebyr ikke,  

 og  

 betales dette ikke inden for en af formanden fastsat frist, afvises klagen.
Stk. 2. Gives der klager helt eller delvist medhold i den  

 indbragte klage, kan nævnet bestemme, at gebyret helt eller delvist  

 tilbagebetales.
Afvises en klage fra realitetsbehandling, tilbagebetales  

 gebyret.
 § 7.  

  

 Formanden giver meddelelse om klagens indgivelse til de personer,  

 virksomheder  

 eller andre, der tidligere har været part i sagen, samt til de myndigheder,  

 som  

 har truffet afgørelse i denne.
Kapitel 5 Oplysninger § 8.  

  

 Oplysninger, som en klager ønsker tilføjet sagen og taget i betragtning ved  

 nævnets behandling af denne, skal indgives med klagen eller inden for en af  

 formanden fastsat frist.
 Stk. 2. Formanden bestemmer hvilke oplysninger og udtalelser, der  

 herudover bør indhentes, før sagen forelægges nævnet.
Stk. 3. Formanden forelægger på dette grundlag sagen for nævnet og  

 stiller forslag om, hvorledes sagen videre skal behandles.
Formanden kan  

 stille  

 forslag om, at sagen afgøres i overensstemmelse med et samtidigt fremsendt  

 udkast til afgørelse uden afholdelse af møde.
 Stk. 4. Såfremt et af de beskikkede medlemmer ønsker det, skal  

 formanden indkalde til et møde i sagen.
 § 9.  

  

 Nævnet kan under behandlingen af sagen indhente alle oplysninger, der er  

 nødvendige til bedømmelse af klagen, hos de pågældende myndigheder samt hos  

 klageren.
 Stk. 2. Nævnet kan bestemme, om sagen bør forhandles mundtligt med  

 deltagelse af sagens parter.
 Stk. 3. Nævnet bestemmer, om der bør indkaldes særlige sagkyndige,  

 og om der bør foretages besigtigelse ved et eller flere medlemmer af nævnet  

 eller af en, som nævnet bemyndiger hertil.
Kapitel 6 Afgørelser § 10.  

  

 Afgørelsen i den enkelte sag træffes af formanden eller en stedfortræder og  

 2,  

 4 eller 6 beskikkede sagkyndige medlemmer, jf. dog § 2, stk. 6.
 Stk. 2.  

  

 Afgørelser  

 træffes ved stemmeflerhed.
§ 11.  

  

 Nævnets afgørelser udfærdiges skriftligt og skal indeholde oplysninger om de  

 forhold og synspunkter, der har været bestemmende for afgørelsen.
Der kan med  

 hensyn til sagens omstændigheder i det omfang det er muligt henvises til en  

 redegørelse fra en tidligere instans, således at afgørelsen kun i summarisk  

 form gengiver de oplysninger, der har foreligget ved en tidligere instans.
Stk. 2. Nævnets formand kan til enhver tid berigtige åbenlyse  

 skrivefejl, som vedrører ord, navne eller tal, blotte regnefejl samt sådanne  

 fejl og forglemmelser, som alene vedrører afgørelsens form.
Den berigtigede  

 afgørelse træder i stedet for den oprindelige.
 § 12.  

  

 Det skal af afgørelsen fremgå hvilke medlemmer, der har medvirket ved sagens  

 behandling.
 Stk. 2. Har et medlem af nævnet et standpunkt, der afviger fra  

 flertallets, anføres navnet på den pågældende og begrundelsen for  

 standpunktet  

 i nævnets afgørelse.
 § 13.  

  

 Formanden drager omsorg for, at nævnets afgørelser udsendes snarest muligt  

 efter, at voteringen har fundet sted.
 Stk. 2.  

  

 Nævnets  

 medlemmer må ikke udtale sig offentligt om de af nævnet trufne afgørelser,  

 før  

 afgørelsen er meddelt sagens parter.
Kapitel 7 Inhabilitet § 14.  

  

 Et  

 medlem af nævnet må ikke være til stede under behandlingen og afgørelsen af  

 en  

 sag, hvis der foreligger omstændigheder, som er egnet til at vække tvivl om  

 vedkommendes upartiskhed, jf. forvaltningslovens § 3.
 Stk. 2. Et medlem, der er bekendt med, at der for den pågældende  

 foreligger forhold som nævnt i stk. 1, skal snarest muligt underrette  

 formanden  

 herom.
 Stk. 3.  

  

 Spørgsmål om,  

 hvorvidt et medlem er inhabil, afgøres af nævnets formand.
Kapitel 8 Tavshedspligt § 15.  

  

 Energiklagenævnets medlemmer og andre, der deltager i eller yder bistand ved  

 nævnets behandling af klager, er underkastet tavshedspligt, jf.  

 forvaltningslovens § 27.
Kapitel 9 Ikrafttræden m.v.
 § 16.  

  

 Bekendtgørelsen træder i kraft den 29. december 1999.
 Stk. 2. Samtidig ophæves bekendtgørelse nr. 121 af 20.  

 februar 1999 af forretningsorden for Energiklagenævnet.
 Stk. 3.  

  

 Sager, der er  

 modtaget til behandling ved Konkurrenceankenævnet efter elforsyningsloven før  

 denne bekendtgørelses ikrafttræden, og som overføres til behandling ved  

 Energiklagenævnet i henhold til § 103 i lov nr. 375 af 2. juni 1999 om  

 elforsyning, behandles efter denne bekendtgørelse.
