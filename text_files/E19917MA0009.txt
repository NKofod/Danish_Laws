 Told- og Skattestyrelsen har truffet afgørelse om, at en idrætsforenings  

 enkelte afdelinger i relation til momslovens bestemmelser ikke har  

 selvstændig status, medmindre de har egen bestyrelse, egne vedtægter og egen  

 regnskabsaflæggelse.
 Spørgsmålet blev rejst af en idrætsforening, hvis samlede indtægter fra  

 sponsorer, reklamer og kiosksalg oversteg 10.000 kr., således at foreningen  

 skulle momsregistreres.
Foreningen ønskede, at den 4 afdelinger blev betragtet som selvstændige,  

 og at indtægterne kunne fordeles på afdelingerne i overensstemmelse med deres  

 andel i indtjeningen.
Foreningen henviste til, at indtægterne herved ville  

 blive anvendt fuldt ud til almennyttige formål.
 Skatteministeren udtalte, at det fremgår af momslovens § 3, stk. 1, litra  

 b, at bl.a. foreninger hører til de virksomheder, som er moms- pligtige efter  

 loven.
 Vedrørende spørgsmålet om afgrænsning af den enhed, hvis afsætning er  

 afgørende for, om 10.000 kr.'s grænsen for registrering er overskredet, er  

 anlagt den linje, at afdelinger i en idrætsforening for at opnå selvstændig  

 status skal have egen bestyrelse, egne vedtægter og egen regnskabsaflæggelse.  

 I den forbindelse er det meget afgørende, hvem der hæfter for  

 forpligtelserne.
