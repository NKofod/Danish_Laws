Cirkulære  

 om politiets udrejsekontrol i opholdssager (Til Rigspolitichefen og samtlige politidirektører) I medfør af § 30, stk. 2, 2. pkt., i  

 udlændingeloven, jf. lovbekendtgørelse nr. 945 af 1. september 2006,  

 fastsættes  

 følgende retningslinjer for politiets udrejsekontrol i sager om ophold efter  

 udlændingeloven, bortset fra sager om opholdstilladelse efter  

 udlændingelovens  

 §§ 7 og 8:
§ 1.  

  

 Politiet foretager efter anmodning fra Ministeriet for Flygtninge,  

 Indvandrere  

 og Integration eller Udlændingeservice udrejsekontrol i sager om udlændinge,  

 der ikke længere har noget opholdsgrundlag.
Retningslinjer for en mere  

 systematisk kontrol af grupper af sager fastlægges ved aftale mellem  

 Ministeriet for Flygtninge, Indvandrere og Integration, Udlændingeservice og  

 Rigspolitichefen.
 § 2.  

  

 Politiets kontrol skal så vidt muligt iværksættes således, at den kan være  

 afsluttet senest 14 dage efter, at anmodningen er modtaget.
 Stk. 2.  

  

 Er  

 politiets kontrol undtagelsesvis ikke afsluttet inden den i stk. 1  

 angivne  

 frist, skal den myndighed, som har anmodet om, at kontrollen udføres,  

 underrettes skriftligt med oplysning om, hvad der er foretaget i sagen, og  

 om,  

 hvornår kontrollen kan forventes afsluttet.
 Stk. 3.  

  

 Når  

 kontrollen er afsluttet, skal politiet underrette Udlændingeservice om  

 resultatet af kontrollen.
 § 3.  

  

 Rigspolitichefen  

 fører kontrol med, at sagerne ekspederes med den fornødne hurtighed.
 § 4.  

  

 Rigspolitichefen fastsætter nærmere regler, der sikrer, at udrejsekontrollen  

 foretages i overensstemmelse med retningslinjerne i § 2.
 § 5.  

  

 Cirkulæret træder i kraft den 1. januar 2007.
