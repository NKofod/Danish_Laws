Den 17. april 1997 undertegnedes i London en moratorieaftale imellem  

 Danmark og Guyana om reduktion og omlægning af Guyanas gæld til den danske  

 stat.
Overenskomsten er i overensstemmelse med de retningslinier for  

 reduktion og omlægning af Guyanas gæld (Agreed Minute on the reduction and  

 reorganisation of the debt of the Cooperative Republic of Guyana), som der  

 blev opnået enighed om under multilaterale forhandlinger i Paris den 23. Maj  

 1996.
 Aftalen omfatter alle betalinger, som ville forfalde i henhold til  

 konsolideringsaftalerne imellem Danmark og Guyana af 19. april 1990 og 22.  

 februar 1991.
 For den førstnævnte aftale, som ikke indebar nogen gældsreduktion,  

 reduceres gælden med 67%. For den sidstnævnte aftale forøges gældsreduktionen  

 fra 33% til 67%. Dette finder sted ved at reducere gælden med differencen  

 imellem 67% gældsreduktion og den gældsreduktion på 7,26%, som allerede er  

 ydet i form af løbende rentetilskud siden aftalens ikrafttrædelse.
Gældsreduktionen andrager i alt ca. 2,825 mio.
USD (ca.18,250 mio. kr.).  

 Den resterende gæld på ca.1,451 mio.
USD (ca.9,893 mio. kr.) skal  

 tilbagebetales i voksende rater imellem 2002 og 2019. De udestående beløb  

 forrentes med en markedsbaseret rente på 7,3% p.a.
