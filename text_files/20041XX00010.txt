Skriftlig fremsættelse (6. oktober 2004) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om autorisation af elinstallatører m.v. og lov om  

 gasinstallationer og installationer i forbindelse med vand- og  

 afløbsledninger  

 (Adgang for ikke-autoriserede til at foretage visse udskiftninger m.v.) (Lovforslag nr.
L 15).
 Med lovforslaget har regeringen taget initiativ til, at  

 håndværkere uden autorisation kan udføre simple arbejder på el- og  

 VVS-områderne.
 Herudover indføres en særlig ordning på VVS-området, således  

 at håndværkere med en godkendelse som kompetent virksomhed vil kunne udføre  

 andre, begrænsede opgaver på vand- og sanitetsinstallationer.
 De arbejder, som fremover vil kunne udføres af enhver, er  

 alene arbejder, som ikke vurderes at indebære en særlig sikkerhedsmæssig  

 risiko, og som forbrugerne hidtil selv har kunnet udføre uden autorisation.  

 Forslaget vil skabe et bedre grundlag for konkurrence på el- og  

 VVS-installationsområderne,  

 og gør det enklere for forbrugerne at tilkalde håndværkere.
 Ordningen med godkendelse som kompetent virksomhed sikrer,  

 at specialiserede virksomheder kan opnå en godkendelse, der giver adgang til  

 at  

 udføre netop de arbejder, virksomheden er specialist i.
Lovforslaget indebærer administrative lettelser for  

 erhvervslivet, idet det bliver muligt at udføre de omhandlede arbejder uden  

 at  

 skulle ansøge om autorisation som el- eller VVS-installatør.
Lovforslaget vil  

 endvidere have positive strukturelle konsekvenser for ikke-autoriserede  

 håndværksvirksomheder.
 Forslaget skønnes ikke at have økonomiske eller  

 administrative konsekvenser for stat, kommuner og amter.
 Forslaget har ingen miljømæssige konsekvenser.
 Forslaget indeholder ingen EU-retlige aspekter.
 Det foreslås, at lovændringen træder i kraft den 1. januar  

 2006.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
