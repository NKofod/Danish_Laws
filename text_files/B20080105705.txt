Bilag 1 Bilag 2.1 Bilag 2.2 Bilag 2.3 Bilag 2.4 Bilag 2.5 Bilag 2.6 Bilag 2.7 Bilag 2.8 Bilag 2.9 Bilag 2.10 Bilag 2.11 Bilag 2.12 Bilag 2.13 Bilag 2.14 Bilag 2.15 Bilag 2.16 Bilag 2.17 Bilag 2.18 Bilag 2.19 Bekendtgørelse om det vejnet m.v., hvor kørsel med modulvogntog er tilladt I medfør af § 70 a og § 118, stk. 8, i færdselsloven, jf. lovbekendtgørelse nr. 1276 af 24. oktober 2007, samt efter bemyndigelse i henhold til denne lovs § 134 a fastsættes:
Indledning § 1. Denne bekendtgørelse fastlægger de færdselsområder, hvor kørsel med modulvogntog er tilladt i forbindelse med forsøg med modulvogntog.
Definitioner § 2. Ved modulvogntog forstås vogntog bestående af lastbil og et eller to påhængskøretøjer som beskrevet i bekendtgørelse om køretøjer i forsøg med modulvogntog.
Krav § 3. Kørsel med modulvogntog er alene tilladt på de veje og øvrige færdselsområder, der er angivet i denne bekendtgørelse, jf. §§ 4-8 og Bilag 1 og 2.
Færdselsområder § 4. De færdselsområder, som må anvendes i forsøget, er dels beskrevet i §§ 5-8, dels beskrevet og vist på Bilag 1 og 2. De kan tillige findes på internettet på adressen www.trafikken.dk, hvor lejlighedsvise, planlagte ruteomlægninger også oplyses.
Stk. 2. Færdselsområderne består af 1) en række hovedstrækninger, 2) lokale vejtilslutninger fra hovedstrækningerne til udvalgte godsregistreringscentre, havne, transportcentre og omkoblingspladser, 3) udvalgte godsregistreringscentre, havne, transportcentre og omkoblingspladser samt 4) rasteanlæg.
 § 5. Hovedstrækningerne er:
1) E47 fra Helsingør Havn til Rødby Havn, 2) E20 fra den svenske grænse til Esbjerg Havn, 3) rute 21/23 fra E47 ved motorvejskryds Brøndby til Kalundborg Havn, 4) motorring 4 fra motorvejskryds Ishøj til tilslutningerne til rute 21 i motorvejskryds Vallensbæk, 5) E45 fra tilslutningsanlæg 76, Padborg til Frederikshavn Havn, 6) E39 fra motorvejskryds Vendsyssel til Hirtshals Havn, 7) E20 Ø mellem motorvejskryds Fredericia og motorvejskryds Skærup, 8) rute 501 fra motorvejskryds Århus Syd til O2, Århus ringvej.
 § 6. Godsregistreringscentrene, rasteanlæggene, havnene, transportcentrene og omkoblingspladserne er:
1) Esbjerg Havn 2) Fredericia Havn 3) Frederikshavn Havn 4) Helsingør Havn 5) Hirtshals Godsregistreringscenter 6) Hirtshals Havn 7) Høje-Taastrup Transportcenter (Høje-Taastrup TransportCenter) 8) Jyderup Omkoblingsplads 9) Kalundborg Havn 10) Kastrup Godsregistreringscenter 11) Køge Transportcenter (Skandinavisk Transport Center) 12) Nørre Alslev Godsregistreringscenter 13) Padborg Transportcenter 14) Rødby Havn 15) Slagelse Transportcenter 16) Taulov Transportcenter 17) Vejle Transportcenter (Gateway E45  Danmarks Transportcenter) 18) Aalborg Havn (Aalborg Havn og Nordjysk Transportcenter) 19) Århus Havn Stk. 2. De lokale vejtilslutninger og afgrænsninger af de enkelte godsregistreringscentre, havne, transportcentre og omkoblingspladser er vist på og detaljeret beskrevet i Bilag 2.
 § 7. Rasteanlæggene er:
§ 8. Ved planlagte omlægninger af det udpegede vejnet må anvendes anden rute efter tilladelse fra Vejdirektoratet.
Vejbestyrelsen/vejmyndigheden indstiller sådanne omlægninger til Vejdirektoratet efter aftale med politiet.
Straf og ikrafttræden § 9. Overtrædelse af § 3 straffes med skærpet bøde.
 § 10. Bekendtgørelsen træder i kraft den 24. november 2008.
