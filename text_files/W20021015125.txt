Landsskatteretskendelse af 30. oktober 2002 vedr.
Momspligt   

 intim massageklinik Klagen skyldes, at told- og skatteregionen har anset As  

 virksomhed for momspligtig og har pålagt hende at afregne moms af ydelser  

 leveret i perioden fra 1. januar 1997 til 31. december 2000.
Det fremgår af sagen, at klageren i en årrække fra primo  

 1990erne har drevet en intim massageklinik.
Klinikken er drevet dels  

 fra  

 klagerens private bolig og dels fra lejede lokaler i X.
 Overskuddet herfra er selvangivet overfor skattemyndighederne,  

 og der er indsendt regnskaber for de omhandlede aktiviteter.
 Klageren har ikke været registreret i henhold til momsloven for  

 så vidt angår den omhandlede aktivitet.
Klageren henvendte sig allerede ved virksomhedens start til en  

 revisor for at få forholdet til myndighederne på plads.
Revisoren undersøgte  

 på  

 det tidspunkt spørgsmålet om, hvorvidt der var tale om momspligtig  

 virksomhed.  

 Han fandt frem til momsnævnets afgørelse 623/79. Af denne afgørelse fremgår,  

 at  

 intim massage var omfattet af afgiftspligten efter momsloven, idet ingen af  

 lovens undtagelsesbestemmelser kunne finde anvendelse for denne form for  

 ydelser.
Momsnævnet henstillede dog til skatteministeren at overveje,  

 hvorvidt  

 der burde svares afgift af den slags virksomhed, da der kunne rejses  

 begrundet  

 tvivl om, hvorvidt afsætningen af disse ydelser kunne betragtes som lovlig  

 virksomhed.
 Skatteministeren besluttede på baggrund af de foreliggende  

 særegne omstændigheder, herunder de kontrolmæssige problemer, at der i medfør  

 af den dagældende lovs dispensationsbestemmelse i momslovens § 4, stk. 2,  

 indtil videre ikke skulle svares afgift.
 Skatteministerens dispensationsbeføjelse faldt bort ved ændringen  

 af momsloven ved lov nr. 375 af 18. maj 1994.
 Told- og skatteregionen har ved den påklagede afgørelse fundet,  

 at klagerens virksomhed var momspligtig og har pålagt hende at afregne moms  

 af  

 ydelser leveret i perioden fra 1. januar 1997 til 31. december 2000.
 Regionen har som begrundelse anført, at klageren har udøvet  

 selvstændig økonomisk virksomhed i henhold til momslovens § 3, stk. 1, og  

 leveret ydelser, der er omfattet af afgiftspligten i § 4, stk. 1.
Regionen har videre anført, at Momsnævnets afgørelse 623/79  

 statuerer momspligt for intim massagevirksomhed.
Skatteministerens hjemmel i  

 den dagældende momsloves § 4, stk. 4, til alligevel at meddele momsfritagelse  

 bortfaldt med vedtagelsen af den nye momslov pr. 1. juli 1994. Momsnævnets  

 afgørelse, hvorefter intim massage er momspligtig, er derfor gældende fra 1.  

 juli 1994.
Regionen har endvidere anført, at kommunen, som ikke har saglig  

 kompetence til at træffe afgørelser i henhold til momsloven, i forbindelse  

 med  

 skatteansættelsen af klageren alene har konstateret, at klageren ikke var  

 momsregistreret og derfor ikke har godkendt fradrag for administration.
Der  

 er  

 således ikke tale om en kommunal afgørelse om klagerens momspligt.
 Klagerens advokat har overfor Landsskatteretten nedlagt påstand  

 om, at klageren ikke er pligtig at svare moms af sin virksomhed.
 Til støtte for sin påstand har advokaten anført, at  

 Skatteministeren i forbindelse med Momsnævnets afgørelse 623/79 besluttede,  

 at  

 der ikke skulle svares moms af intim massage.
Skatteministerens dispensationsbeføjelse faldt bort med  

 lovændringen i 1994. Det hedder imidlertid i lovbemærkningerne til  

 lovforslaget  

 til kapitel 2 om afgiftspligtige personer § 3, stk. 1, vedrørende økonomisk  

 virksomhed:  Bestemmelsen ændrer i øvrigt affattelsen af de gældende  

 regler på  

 en række punkter.
Der sker dog ikke med de pågældende tilpasninger nogen  

 ændring i den gældende retstilstand på området.
At skatteministerens  

 dispensationsadgang bortfaldt kan således ikke i sig selv medføre en ændring  

 af  

 retstilstanden.
Af Karnov, bind 2, 16. udgave (2000) kommentarer til momslovens  

 § 3, stk. 1, note 9 fremgår det således fortsat, at: det er i praksis  

 undladt  

 at kræve registreringspligten opfyldt for afsætning af  

    

  

 en i princippet afgiftspligtig ydelse, under  

 hensyn til at der bestod begrundet tvivl om, hvorvidt afsætningen af  

 ydelserne  

 kunne betragtes som lovlig virksomhed (intim massage)(Mna 623). Det er bekræftet af told- og skatteregionen, at der ikke findes  

 offentliggjort administrativ praksis, der går i anden retning end Momsnævnets  

 afgørelse fra 1979.
Advokaten har videre anført, at Østre Landsret i TfS 1998.457  

 fastslog, at indtægt erhvervet ved prostitution er skattepligtig.
Told- og  

 skatteregionen var inddraget i sagen, men der blev ikke stillet krav om  

 betaling af moms.
Sagen vedrørte indtægter erhvervet i 1993 og 1994. Hvis det  

 havde været Told- og Skattestyrelsens og told- og skatteregionens holdning,  

 at  

 sådan virksomhed havde været momspligtig siden 1994, burde man for så vidt  

 angår de sidste 5 måneders indtægt i året 1994 have medtaget dette krav.
Der er således tale om en længerevarende administrativ praksis,  

 lydende på, at intim massage ydelser ikke er momspligtige og denne praksis er  

 fulgt på tværs af lovgivningens ordlyd.
En sådan praksis kan ikke ændres uden  

 forudgående meddelelse.
Dette følger blandt andet af højesteretsdommene U  

 1987.80H og U 1983.8H.
Advokaten har endelig anført, at klagerens revisor undersøgte  

 spørgsmålet, da klagerens virksomhed startede.
Klageren har alle årene  

 udarbejdet regnskab, selvangivet og betalt skat.
Kommunens skattekontor skrev  

 i  

 september 1998 til klageren og hendes revisor, at hendes virksomhed ikke  

 opfyldte betingelserne om, at der kan ydes godtgørelse for administration,  

 hvis  

 virksomheden i overvejende grad er momspligtig eller registreret efter loven  

 om  

 afgift af lønsum.
Klageren har således ikke haft grundlag for eller mulighed  

 for at fastsætte sine priser under hensyn til at hendes virksomhed var  

 momspligtig.
 Landsskatteretten skal  

 udtale:
 Efter momslovens § 3, stk. 1, er afgiftspligtige personer  

 juridiske eller fysiske personer, der driver selvstændig økonomisk  

 virksomhed.
 Efter momslovens § 4, stk. 1, betales der afgift af varer og  

 ydelser, der leveres mod vederlag her i landet.
To retsmedlemmer, herunder retsformanden, finder henset til de  

 foreliggende oplysninger, at klageren må anses for at have drevet selvstændig  

 økonomisk virksomhed med intim massage.
Retten finder videre, at ydelser i  

 form  

 af intim massage må anses for momspligtige i henhold til momslovens § 4, stk.  

 1.
 Retsmedlemmerne finder det ikke godtgjort, at der efter den 1.  

 juli 1994 har bestået en administrativ praksis om at der ikke skulle svares  

 moms af intim massage, som klageren kan støtte ret på, hvorfor disse  

 retsmedlemmer finder, at sagen skal stadfæstes.
Et retsmedlem finder, at ToldSkats orientering om ændring af  

 tidligere praksis var for ringe, og at klageren har handlet i god tro i  

 henhold  

 til tidligere praksis og ført bedre regnskab end det almindeligvis ses i den  

 pågældende branche.
Dette retsmedlem finder således, at der skal gives  

 klageren  

 medhold.
 Der træffes afgørelse efter stemmeflertallet, og den påklagede  

 afgørelse stadfæstes derfor.
