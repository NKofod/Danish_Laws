Fremsat den 23. oktober 2001 af  

 Pia Christmas-Møller (KF), Tom Behnke (KF),  

 Knud Erik Kirkegaard (KF) og  

 Henriette Kjær (KF) Forslag til folketingsbeslutning om tilbud om overfaldsalarmer Folketinget pålægger regeringen inden udgangen  

 af denne samling at fremsætte et lovforslag med det formål at  

 tilbyde ældre over 80 år, der bor alene, og som ikke bor i  

 plejebolig, plejehjem eller lignende institutioner, installation og opkobling  

 af overfaldsalarm i eget hjem.
Bemærkninger til  

 forslaget Formålet med beslutningsforslaget er at  

 sikre ældre over 80 år, der bor alene, større tryghed i  

 eget hjem.
 Med alderen bliver man mere sårbar over for overfald  

 og derfor også mere utryg, selv i eget hjem. Ældre bliver ofte  

 ofre for tricktyverier, men udsættes også for overfald, og de har  

 sjældent nogen mulighed for at forsvare sig selv eller tilkalde  

 hjælp for at forhindre forbrydelsen.
Ældre er mindre udsat for vold på gaden end  

 andre aldersgrupper, og her er en mulig forklaring den, at ældre  

 på grund af angst sjældent færdes på gaden efter  

 mørkets frembrud.
Det er derimod anslået i en mindre dansk  

 undersøgelse i 1997, at mellem 7.000 og 14.000 ældre danskere  

 hvert år udsættes for fysisk vold eller trusler om vold i hjemmet  

 (Hjalmar Færch 1997: »Skjult vold mod ældre« og »Udbredt vold mod  

 ældre«).
 Utrygheden kan være svær at leve med, og  

 angsten lægger ofte bånd på ældres adfærd.  

 Voldshændelser gør et stærkt indtryk på de  

 ældre og kan blive en katastrofal livshændelse for den udsatte.  

 Det er forslagsstillernes holdning, at ét overfald er ét for  

 meget, og man bør derfor arbejde på at give de ældre  

 tryghed, i det mindste i deres eget hjem.
I dag kan ældre, der har tendens til at falde eller  

 lider af alvorlige hjerte- og/eller astmalidelser, visiteres til opkobling og  

 installation af et alarmanlæg.
De har derved mulighed for at tilkalde  

 plejepersonale eller assistance fra Falck.
Systemet benyttes kun i  

 sundhedsmæssig henseende, og ældre har i princippet ikke mulighed  

 for at tilkalde assistance ved overfald eller indbrud.
Der eksisterer ikke i dag ordninger, hvorefter ældre  

 kan få offentlig støtte til alarmer og kaldeanlæg ved  

 overfald og/eller indbrud.
De ældre kan for egen regning blive opkoblet  

 hos Falck Securitas eller andre selskaber, der tilbyder vagtværn.
 Det er imidlertid muligt at udbygge det nuværende  

 tilkaldesystem, således at man via alarmen og med hjælp fra  

 alarmcentralen kan tilkalde politiet i tilfælde af overfald.  

 Forslagsstillerne er bekendt med, at det nuværende kaldesystem i flere  

 tilfælde er blevet anvendt ved tricktyverier og overfald på  

 ældre.
 Forslagsstillerne forestiller sig, at tilbudet om  

 overfaldsalarmer til ældre over 80 år, der bor alene, og som ikke  

 bor i plejeboliger, plejehjem eller lignende institutioner, skal  

 gennemføres over en 5-årig periode.
 De økonomiske konsekvenser af forslaget  

 skønnes det første år at beløbe sig til ca. 47  

 mio. kr.
Skriftlig  

 fremsættelse Pia Christmas-Møller (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om tilbud om  

 overfaldsalarmer .
(Beslutningsforslag nr.
B 73).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
