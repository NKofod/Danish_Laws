Fremsat den 9. oktober 2002 af  

 Keld Albrechtsen (EL) og Line Barfod (EL) Forslag til folketingsbeslutning om øget demokrati i EUs komiteer Folketinget opfordrer regeringen til i EU at stille  

 forslag om nye regler for EU-Kommissionens rådgivnings-, forvaltnings-  

 og forskriftskomiteer efter følgende retningslinjer:
a)	der indføres samme stemmeregler i komiteerne som i EUs  

 Ministerråd, b)	antallet af komiteer beskæres, og det fastslås, at de  

 ikke kan træffe beslutninger om lovgivning, men kun administrative  

 afgørelser, c)	der indføres åbenhed om komiteernes møder og  

 offentlig adgang til referater fra møderne, herunder oplysninger om  

 landenes holdninger og stemmeafgivning, d)	der indføres tidsfrister, som sikrer, at vedtagelser i en  

 komite først kan finde sted, når de nationale parlamenter har  

 haft mindst 14 dage til at behandle sagen, og således at regeringerne  

 forinden har haft mindst 14 dage til at behandle sagen, e)	forslag og ændringsforslag skal i hele proceduren være  

 offentligt tilgængelige, og f)	ethvert forslag, som behandles i en komité, skal af et  

 medlemsland til enhver tid på alle sagens stadier kunne indbringes for  

 Ministerrådet.
Bemærkninger til forslaget Der tales i disse år meget om det  

 »demokratiske underskud« i Unionen.
Men der sker meget lidt eller intet for  

 at ændre på dette i praksis.
Tværtimod kan vi se en  

 udvikling, hvor Unionen i praksis har indledt en omfattende  

 afdemokratisering, som betyder, at stadig større områder flyttes  

 væk fra det parlamentariske demokrati og overlades til embedsmænd  

 og lobbyister, samtidig med at den folkelige indflydelse via bevægelser  

 og organisationer mindskes endnu mere.
En af måderne, dette sker på, er ved at  

 overflytte flere og flere sager til endelig afgørelse og udformning i  

 en af Unionens utallige komiteer, den såkaldte komiteprocedure.
Disse  

 komiteer befolkes af embedsmænd fra de forskellige lande i Unionen.  

 Komiteerne træffer endelig beslutning om forskellige   og  

 afgørende   ting som giftige sprøjtemidler,  

 værdipapirhandel og gensplejsede planter i miljøet.
På  

 grund af de mildest talt særegne afstemningsprocedurer i disse komiteer  

 kan man komme ud for, at Europa-Kommissionen under en bestemt komiteprocedure  

 kan få vedtaget sit forslag, også selv om der er stort flertal  

 imod det i komiteen.
Som oplyst i EU-Oplysningens faktablad nr. 28:  

 »Komitologi   når Kommissionen laver regler«, så er det  

 Europa-Kommissionen, som står for ca. 80 pct. af de omkring 3.500  

 retsakter, der årligt udstedes i Unionen, så det er alt andet end  

 ligegyldigt, hvordan dette foregår.
Som anført på side 2 i EU-Oplysningens  

 faktablad om komitologien, så er det »et politisk følsomt emne  

 at overlade beslutningskompetence til Kommissionen, da det drejer sig om  

 magtfordelingen i EU.
Når embedsmænd fra Kommissionen udsteder  

 regler, der direkte kan medføre pligter og rettigheder for EUs  

 borgere, er det ikke længere politisk ansvarlige repræsentanter  

 fra EUs medlemsstater, som i fællesskab vedtager EUs  

 regler«.
 I dette faktablad findes også oplysningen om, at der  

 findes »ca. 250 udvalg/komiteer, der spænder lige fra  

 Forvaltningskomiteen for Aromatiserede Vinbaserede Drikkevarer over til  

 Udvalget for Menneskerettigheder og Demokrati«.
 I 1999 kom der en ny komitologiprocedure, som i høj  

 grad byggede på den gamle fra 1987, men lidt mere enkel, hvis man kan  

 bruge dette udtryk om noget så indviklet som denne komitologihistorie.  

 1999-afgørelsen reducerede antallet af procedurer fra 5 til 3.
Desuden fik Europa-Parlamentet med ændringen i 1999  

 mere information om komiteernes arbejde.
Med 1999-afgørelsen får  

 Europa-Parlamentet dagsordener, udkast til gennemførelsesbestemmelser,  

 afstemningsresultater i komiteerne, lister over de personer, som  

 medlemsstaterne udpeger til komiteerne, etc.
Under Procedure I træffes afgørelser i de  

 såkaldte rådgivende komiteer.
Her er det lettest for Kommissionen  

 at få vedtaget sine forslag.
Kommissionen skal kun tage komiteen med  

 på råd, men er ikke forpligtet til at følge en udtalelse  

 fra komiteen, som går imod Kommissionen.
Kommissionen skal  

 ifølge art. 3 i 1999-afgørelsen forelægge komiteen sit  

 udkast, og komiteen afgiver en udtalelse.
Denne udtalelse optages i  

 mødeprotokollen, og herefter træffer Kommissionen sin  

 afgørelse og »tager størst muligt hensyn til udvalgets  

 udtalelse«.
De to følgende procedurer afspejler den forskel,  

 der er på de to retsakter, som forelægges efter de to forskellige  

 procedurer.
Samtidig siger valget af retsakt noget om magtbalancen mellem  

 Rådet og Kommissionen i forhold til, hvordan forslaget behandles i  

 Rådet efter at have været til behandling i komiteerne.
Et forslag  

 til vedtaget retsakt forelægges efter Procedure II i  

 forvaltningskomiteerne, mens et forslag til retsakt forelægges efter  

 Procedure III i forskriftskomiteerne.
Under Procedure II   forvaltningskomiteproceduren  

 fremlægger Kommissionen sit forslag, og hvis der ikke konstateres et  

 kvalificeret flertal imod, kan Kommissionen øjeblikkelig derefter  

 vedtage forslaget og sætte det i kraft! Hvis der konstateres et kvalificeret flertal imod, kan  

 Kommissionen trække forslaget eller alligevel vedtage det og derefter  

 sende det til Ministerrådet, som har en frist til at træffe  

 endelig afgørelse inden for maksimalt 3 måneder.
Dvs., at  

 Kommissionen ikke behøver afvente Rådets endelige  

 afgørelse, men kan sætte loven i kraft.
Hvis Ministerrådet  

 senere træffer en anden afgørelse med kvalificeret flertal,  

 så har denne sidste afgørelse fra Rådet først  

 virkning fra og med afgørelsen i Rådet.
Hvis Kommissionen har  

 truffet afgørelser efter den lov, som Kommissionen selvstændigt  

 har vedtaget, kan disse afgørelser altså ikke annulleres bagud  

 efter Rådets nye afgørelse! Denne højst usædvanlige procedure   for nu at  

 sige det mildt   har man da også forsynet med en bemærkning om,  

 at Kommissionen skal sikre en løsning, som har størst mulig  

 støtte i forvaltningskomiteen.
Det var her, der tidligere under 1987-komitologien var en  

 variant a og b, som nu er fjernet.
Akkurat som der også var en variant  

 a og b under den følgende forskriftskomiteprocedure.
Dermed  

 forenklingen fra 5 til 3 komiteprocedurer.
Under Procedure III   i de såkaldte  

 forskriftskomiteer   er det vanskeligere for Kommissionen at få sin  

 vilje umiddelbart.
Under denne procedure kræves der kvalificeret  

 flertal for Kommissionens forslag for at få lovgivningen  

 gennemført umiddelbart.
Hvis Kommissionen ikke kan få kvalificeret flertal  

 for sit forslag, kan Kommissionen sende forslaget til Rådet samt til  

 Europa-Parlamentet.
Hvis der viser sig at være kvalificeret flertal i  

 Rådet for Kommissionens forslag   eller Rådet ikke svarer/handler  

 inden for 3 måneder   kan Kommissionen vedtage forslaget.
 Hvis Rådet derimod med kvalificeret flertal er imod  

 forslaget, så kan Kommissionen enten sende et ændret forslag til  

 Rådet, forelægge forslaget på ny eller simpelthen  

 fremsætte et helt nyt forslag til retsakt i henhold til Traktaten.
Hvis Rådet hverken vedtager Kommissionens forslag  

 eller tilkendegiver, at den er imod forslaget, kan Kommissionen bare vedtage  

 sin retsakt! Det turde være åbenlyst, at der her er tale om  

 en komitologi, som generelt er til fordel for Europa-Kommissionen,  

 embedsmændene og det lukkede og uigennemskuelige komitésystem i  

 Den Europæiske Union.
Dermed åbnes der også op for, at det  

 bliver eksperterne og lobbyisterne, som kommer til at præge hele  

 lovgivningsprocessen, og at de folkevalgte politikere i parlament og  

 regering, specielt førstnævnte, mere og mere bliver sat ud af  

 spillet.
Financial Times har i en kronikrække i løbet  

 af sommeren 2002 sat fokus på »European Institutions«.
En af disse var  

 den 22. august 2002 helliget EUs mange komiteer.
Her konstaterer  

 avisen, at trods megen snak om reformer, så udøver komiteerne  

 mere og mere indflydelse.
I indledningen til kronikken refererer forfatterne  

 til en gammel karikaturtegning fra tidsskriftet The New Yorker, hvor en mand  

 kigger på en statue af mænd forsamlet omkring et bord og  

 konstaterer, »there are no more great men and women   only great  

 committees«.
 Forfatterne beskriver derefter baggrunden for denne  

 stigende magt og kompetence, som er/bliver overladt til komiteerne, og om  

 Europa-Parlamentets kritik af dette og forsøg på at overtage  

 dele af denne magt, samt at Europa-Kommissionen nu også kommer ud for,  

 at dens forslag bliver forkastet i disse komiteer.
Desuden har forfatterne snakket med lobbyister om deres  

 erfaringer med komiteerne.
Her gør Martin Porter fra Weber Shandwick  

 Adamson i Bruxelles opmærksom på, at det er afgørende for  

 lobbyisterne at have kontakt til mindst én person i disse komiteer,  

 hvis man vil sørge for, at ens rapporter, undersøgelser og  

 anbefalinger til EU-lovgivning kommer på bordet i forhandlingerne i  

 komiteerne.
Han siger ligeud, at det ikke drejer sig om, at alle i den  

 pågældende komite er bekendt med   og helst også går  

 ind for lobbyistens forslag   men at det er nødvendigt, at der er en  

 konkret person, som bakker op hele vejen og kan argumentere for forslaget,  

 ellers har man tabt slaget i komiteen.
 Dermed lægges der op til en stadig mere  

 uigennemskuelig lovgivningsproces i EU, hvor det i stigende grad vil  

 være embedsmændene i komiteerne og lobbyister, som vil  

 præge forløbet.
I forvejen kan Europa-Kommissionen ikke holdes politisk  

 ansvarlig af EU-landenes befolkninger.
Hverken Kommissionen eller den  

 tusindtallige skare af embedsmænd fra EU-bureaukratiet og fra de  

 nationale regeringer, og slet ikke højtbetalte lobbyister, kan holdes  

 ansvarlige for de økonomiske, sociale og politiske konsekvenser af  

 deres handling.
Denne konsekvente afdemokratisering af Den  

 Europæiske Union fortsætter med uformindsket styrke.
Et af de  

 sidste konkrete eksempler på det var udfaldet af Lamfalussy-rapporten,  

 opkaldt efter formanden for den pågældende arbejdsgruppe, baron  

 Alexandre Lamfalussy.
Denne rapport handler om handlen på de  

 såkaldte værdipapirmarkeder.
Rapportens konklusion er, at den  

 hidtidige beslutnings- og godkendelsesproces i EU tager for lang tid.
Derfor  

 foreslår Lamfalussy, at beslutningskompetencen bliver overladt til en  

 komité af embedsmænd, efter at Rådet har godkendt en  

 overordnet ramme for forslaget.
En af rapportens konklusioner var, at hvis  

 dette ikke skete, så ville det skade EUs muligheder for at  

 udbygge og styrke euroens rolle.
Forslaget er også et resultat af det lobbyistpres,  

 som gruppen European Round Table (ERT), har øvet på Kommissionen  

 og dens embedsmænd.
ERT har på linje med Lamfalussy-gruppen  

 eller var det omvendt?   kritiseret den langsomme beslutningsproces i EU og  

 udtalt, at dette skyldes sagens unødvendige hensyn til forskellige  

 nationale politikere og regeringer, som er en hindring for kapitalens frie  

 udfoldelse.
Heri støttes de af Europa-Kommissionen og  

 embedsmændene.
Det er da også klart, at en fortsat  

 overførsel af magt- og beslutningskompetence til komiteerne vil styrke  

 både Kommissionen og bureaukratiet i Unionen.
 Det endelige forslag til udformning af denne  

 værdipapirkomites grundlag har siden været til behandling i Den  

 Europæiske Union, bl.a. fordi Europa-Parlamentet har protesteret imod  

 Rådets beslutning, da Europa-Parlamentet kobles ud af  

 lovgivningsprocessen, når magten flyttes fra Rådet til en  

 embedsmandskomité. Det er derfor bemærkelsesværdigt, at et  

 stort flertal i Folketingets Europaudvalg i foråret 2001 har  

 støttet denne konkrete afdemokratisering.
Det endelige forslag om Lamfalussy-rapporten er nu  

 vedtaget i Europa-Parlamentet.
Europa-Kommissionens formand, Romano Prodi,  

 har givet Parlamentet en række indrømmelser, som gør, at  

 Europa-Parlamentet mere eller mindre sidestilles med regeringerne i denne  

 komiteproces.
Europa-Parlamentet får mindst tre måneder,  

 før det skal vedtage alle forslag til nye regler og love, hvor det kan  

 gennemgå beslutningerne/arbejdet fra de to nye specialudvalg  

 (komiteer), som nedsættes til at udforme den konkrete EU-lovgivning  

 på værdipapirhandelsområdet efter overordnede  

 rammedirektiver fra Rådet og Europa-Parlamentet.
Hvis  

 Europa-Parlamentet protesterer inden for de tre måneder, vil forslagene  

 ikke kunne vedtages.
Men som Jens Bostrup skriver i Politiken den 6. februar  

 2002, så er »  rent juridisk nødbremsen til Parlamentet mindre  

 klart formuleret.
Men Europa-Parlamentets store flertal stillede sig tilfreds  

 med den politiske forståelse bag aftalen, hvor Kommissionen også  

 forpligter sig til at støtte en demokratisk reform af hele  

 komitesystemet under debatten om reform af traktaten«.
 Desuden har Parlamentet fået den indrømmelse,  

 at al »Lamfalussy-lovgivning«   som  Børsen kalder de to komiteers  

 arbejdsområde   skal genvurderes om fire år.
Endelig har Europa-Parlamentet brugt denne sag til at  

 presse yderligere indrømmelser ud af Europa-Kommissionen.
Prodi har  

 lovet, at han og Kommissionen ved den kommende regeringskonference vil  

 støtte Europa-Parlamentets krav om yderligere beføjelser, »  

  så Rådet og Parlament ligestilles i overvågningen af  

 Kommissionens arbejde« (Børsen, den 4. februar 2002.) Denne udvikling medfører, at et stigende antal  

 sager i komiteprocedure ikke kommer til behandling på Europaudvalgets  

 møder.
Forslagsstillerne har tidligere kritiseret denne udvikling,  

 hvor Europaudvalgets medlemmer få dage før en sag skal til  

 endelig afgørelse i en komiteprocedure modtager et notat, hvor sagen  

 står beskrevet, og hvor den danske regering meddeler, hvordan den har  

 tænkt sig at stemme.
Det vil sige, der ikke er tid til at behandle  

 sagen på det ugentlige fredagsmøde i Europaudvalget.  

 Forslagsstillerne har i flere omgange krævet af den danske regering, at  

 den tog dette op i Rådet og forlanger, at den sag, der er sat på  

 dagsordenen, udsættes til endelig afgørelse, indtil der har  

 været de fornødne uger til, at den kan blive behandlet i de  

 nationale parlamenter.
I dette tilfælde både Folketingets  

 Europaudvalg og det pågældende fagudvalg.
 Forslagsstillerne har adskillige gange været ude  

 for, at der i notatet står en dato for mødet i den  

 pågældende komite, som er enten samme dag eller dagen efter,  

 notatet modtages! Det understreger kun det udemokratiske i hele processen, og  

 medfører i stigende grad, at Folketinget og Europaudvalget reelt  

 sættes ud af spillet.
Situationen er nu så grel, at selv inkarnerede  

 EU-tilhængere råber vagt i gevær over for denne udvikling.  

 Den 19. april 2001 skrev EU-eksperten Peter L.
Vesterdorf en kronik i  

 Jyllands-Posten, hvor han under overskriften »EUs  

 komitévælde« siger at:
 »Det er afgørende vigtigt for borgernes accept af  

 EU, at det gøres muligt at sikre forudgående grundig offentlig  

 debat og efterfølgende vedtagelse i fornødent demokratisk  

 legitimerede organer som Rådet og Europa-Parlamentet, af bestemmelser,  

 der som regler om sundhed, sikkerhed og miljø opleves af den enkelte  

 som noget nærværende og relevant«.
 Han nævner bl.a. som noget af det seneste, at »nye  

 regler om tilladte stoffer i økologiske produkter kan vedtages  

 på forslag af Kommissionen og under medvirken af nationale  

 repræsentanter i en komité«.
En af hans konklusioner   efter forklaring af denne  

 fremgangsmåde   er, at man »stort set holder politikerne udenfor og  

 lader teknikere, bureaukrater og eksperter bestemme«.
Denne udvikling  

 karakteriserer han som farlig og opfordrer til, at man derfor næste  

 gang, EF-traktaten skal op til ændring: »  tager  

 komitéprocedureproblematikken op igen for at søge at sikre, at  

 forslag i komitéprocedure i alle tilfælde af betydning for  

 sundhed, sikkerhed o.l. kan tages op af Rådet og/eller  

 Europa-Parlamentet på samme måde som man   så vidt vides  

 kan i England, hvor statslige gennemførelsesbestemmelser  

 fremlægges i det nationale parlament med henblik på at åbne  

 mulighed for handling i form af ændringer o.l.« Peter L.
Vesterdorf mener, at både Kommissionen,  

 Rådet og Parlamentet bør strenge sig an for at sørge for,  

 at sådanne emner overhovedet ikke bliver udsat for komiteprocedure.  

 Afslutningsvis udtaler han, at: »  det synes klart, at EU på flere  

 områder er gået for langt i retning af at lade bekvemmelighed og  

 effektivitet få forrang.
Det ser ud til at være tilfældet  

 på en del områder vedrørende sundhed, sikkerhed og  

 miljø«.
Her vil forslagsstillerne gøre opmærksom  

 på, at situationen nu bliver opfattet anderledes i England, end som  

 refereret ovenfor af Vesterdorf.
Det nuværende system i England tager  

 ikke højde for den strøm af direktiver, der vil komme i de  

 næste år på værdipapirområdet i forbindelse med  

 de to ny komiteer på området.
Financial Times kunne den 20. juni  

 2002 i en artikel med overskriften: »Ministers urged not to rubberstamp EU  

 directives« berette om advarsler fra det britiske erhvervsliv til den  

 engelske regering og politikerne om ikke bare at gummistemple de forskellige  

 EU-direktiver, som kører igennem disse komiteer.
I Financial Times  

 gøres der opmærksom på, at den slags love tidligere blev  

 implementeret i britisk lovgivning via »secondary legislation«.
Udfaldet af  

 denne anden lovgivningsproces i England kunne EU-komiteerne derefter ikke  

 ændre på.
Det var lige præcis dette forløb   koblet  

 sammen med en hurtigere lovgivningsproces   som var nogle af  

 Lamfalussy-udvalgets og Kommissionens grunde til at lade den endelige  

 udformning af direktiverne overgå til ovennævnte komiteer.
 Men nu kræver indflydelsesrige sektorer inden for  

 britisk erhvervsliv og London City, at den engelske regering sørger  

 for, at »secondary legislation«-processen finder sted, før det  

 overlades til komiteerne at bestemme udformningen i detaljer.
Det går kort sagt den forkerte vej.
Den konkrete  

 magt til udformning af EU-lovgivningen overgår i stigende grad til  

 Europa-Kommissionen, embedsmændene og de forskellige komiteer og  

 lobbyister.
Dette var også konklusionen i kronikken i Financial Times  

 den 22. august, men her var vægten lagt på, at den nye magtfaktor  

 var komiteerne.
Ganske vist var rammerne vedtaget af Rådet, men  

 udfyldningen med de vigtige detaljer og den måde, som den konkrete  

 lovgivning kom til at se ud, var langt mere betydningsfuld end de fleste har  

 erkendt.
