§ 1 I bekendtgørelse nr. 542 af 22. juni 1992 om certifikater for betjening af  

 radioanlæg i den maritime radiotjeneste foretages følgende ændringer:
 1. § 6 affattes således:
»§ 6.  Ansøgning om aflæggelse af prøve skal  

 indgives til Telestyrelsen.
Ved ansøgning om aflæggelse af prøve anvendes en  

 af Telestyrelsen udarbejdet blanket.
Ansøgningen skal vedlægges et pasfoto.
 Stk. 2.  Sted og tidspunkt for prøvens afholdelse  

 bestemmes af Telestyrelsen.
 Stk. 3.  I forbindelse med prøven skal ansøgeren afgive  

 tavshedsløfte og forevise gyldig legitimation.«.
 2. § 7 affattes således:
 »§ 7.  Prøven er delt op i en mundtlig del og en  

 praktisk del.
 Stk. 2.  Uanset stk. 1 afholdes prøven for erhvervelse  

 af begrænset certifikat som radiotelefonist (VHF-radiotelefonanlæg) som en  

 skriftlig prøve.
 Stk. 3.  Telestyrelsen kan i særlige tilfælde afholde  

 prøven for erhvervelse af begrænset certifikat som radiotelefonist  

 (VHF-radiotelefonanlæg) som en mundtlig prøve med en praktisk del.
 Stk. 4.  Uanset stk. 1 afholdes prøven for erhvervelse  

 af generelt certifikat som radiooperatør i GMDSS som en mundtlig prøve med en  

 praktisk del samt en skriftlig prøve.
 Stk. 5.  Ved de prøver, som indeholder en praktisk del,  

 påhviler det ansøgeren at sikre, at der forefindes tidssvarende og  

 driftsklare radioanlæg af de kategorier, som prøven omfatter.
 Stk. 6.  Mundtlige og praktiske prøver er  

 offentlige.«.
 3. I § 8 indsættes som stk. 2 :
 »Stk. 2.  Ved skriftlige prøver for erhvervelse af  

 begrænset certifikat som radiotelefonist (VHF-radiotelefonanlæg), jf. § 5,  

 stk. 1, foretages bedømmelsen af Telestyrelsens censor.«.
§ 2 Bekendtgørelsen træder i kraft den 1. marts 1996.
