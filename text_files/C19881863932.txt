Til virksomheder, der handler med petroleum Ændring af olieafgiftsloven Ophævelse af afgiften på petroleum i 10 liters dunke Folketinget har vedtaget forslag til lov om ændring af lov om afgift af  

 visse olieprodukter, som betyder, at afgiften på petroleum, som afsættes i  

 beholdere på 10 liter, ophæves.
 Ikrafttræden.
 Loven træder i kraft den 1 januar 1989.
 Loven finder anvendelse på petroleum, der fra denne dato udleveres fra  

 virksomheder, der er registreret efter olieafgiftsloven, eller angives til  

 fortoldning.
Afgiftsgodtgørelse for afgiftsberigtiget lagerbeholdning Virksomheder, der søndag den 1 januar 1989 ved døgnets begyndelse har en  

 afgiftsberigtiget beholdning af petroleum, for hvilken afgiftspligten er  

 ophævet, kan få godtgjort afgiften på denne petroleum.
 Der gives dog kun godtgørelse af den del af det samlede afgiftsbeløb, der  

 overstiger 500 kr.
Godtgørelsesordningen omfatter alene olieafgiften.
Momsbeløb, som ikke  

 allerede er angivet som købsmoms (indgående moms), angives som købsmoms i  

 virksomhedens momsangivelse.
Opgørelse af lagerbeholdning Virksomheder, der ønsker afgiftsgodtgørelse, skal foretage en  

 lageropgørelse efter følgende retningslinier:
 Virksomheder med bevilling til aftapning af petroleum i dunke på 10 liter  

 skal foretage en opmåling af beholdningen af petroleum til nedsat afgift.
 Virksomheder med bevilling til mellemhandel med petroleum til nedsat  

 afgift skal opgøre virksomhedens beholdning af petroleum til nedsat afgift og  

 petroleum, der er afgiftsberigtiget med fuld afgift (176 øre pr liter).
 For begge typer bevillingsvirksomheder gælder, at afgiftsgodtgørelsen også  

 omfatter beholdningen af petroleum i 10 liters dunke.
 Andre virksomheder, der handler med petroleum i 10 liters dunke skal  

 opgøre virksomhedens beholdning af petroleum i 10 liters dunkene.
Beregning af afgiftsgodtgørelse Afgiftsgodtgørelsen beregnes ved at gange den opmålte/opgjorte beholdning  

 af petroleum til nedsat afgift med afgiftssatsen på 57 øre pr liter.
Ansøgning om afgiftsgodtgørelse For at få afgiftsgodtgørelse skal virksomheden sende vedlagte  

 ansøgningsblanket i udfyldt stand til det lokale distriktstoldkammer.  

 Ansøgningen skal være toldkamret i hænde senest den 15 januar 1989.
Dokumentation Virksomheden skal udfærdige en specificeret opgørelse over den  

 godtgørelsesberettigede petroleum.
 Oplysningerne i opgørelsen skal kunne dokumenteres ved indkøbsfakturaer  

 eller lignende.
 Den specificerede opgørelse skal ikke indsendes til toldkamret, men  

 opbevares i virksomheden i mindst 5 år.
Kontrol Virksomheden skal give toldvæsenet adgang til at kontrollere de indsendte  

 ansøgninger ved eftersyn i virksomheden af beholdninger, forretningsbøger mv.
 Virksomhedens indehaver og de i virksomheden beskæftigede personer skal  

 yde toldvæsenet al fornøden vejledning og hjælp.
Godtgørelsens udbetaling Godtgørelsesbeløbet udbetales virksomheden kontant.
Der foretages  

 modregning efter statens almindelige modregningsregler.
Straffebestemmelser Den, der forsætligt eller groft uagtsomt afgiver urigtige eller  

 vildledende oplysninger eller fortier oplysninger til brug ved beregning af  

 afgiftsgodtgørelse, kan straffes efter § 22 i lov om afgift af visse  

 olieprodukter.
Yderligere oplysninger Hvis De ønsker yderligere oplysninger, er De velkommen til at henvende Dem  

 til det lokale distriktstoldkammer.
