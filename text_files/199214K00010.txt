Nr BTL 10 Betænkning over Forslag til lov om forebyggende foranstaltninger mod  

 hvidvaskning af penge   

 Nr L 10 1992-93, 1. samling Afgivet af Erhvervsudvalget Afgivet: 19921210 Udvalget har behandlet lovforslaget i en række møder og har herunder stillet spørgsmål til industriministeren og justitsministeren, som disse har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet, Finansforbundet og Finansrådet.
 Udvalget har stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men vil dog stemme for  

 det stillede ændringsforslag.
 ÆndringsforslagAf udvalget , tiltrådt af industriministeren:
 Til § 10 1) Stk. 3 affattes således:
» Stk. 3. Politiet kan forlange de oplysninger, der er  

 nødvendige i sagen, i henhold til retsplejelovens regler.« Bemærkninger Den foreslående ændring medfører, at politiet ikke uden  

 retskendelse kan få udleveret dokumenter m.v. fra virksomhederne.
Vibeke Storm Rasmussen (S) Ole Vagn Christensen (S) Sonja Mikkelsen (S)  

 Erling Olsen (S) Trøjborg (S) fmd.
Løvig Simonsen (S) Tommy Dinesen (SF)  

 Rahbæk Møller (SF) Sonja Albrink (CD) Flemming Hansen (KF) nfmd.
Kai  

 Dige Bach (KF) Svend Heiselberg (V) Pia Larsen (V) Helge Sander (V) Annette  

 Just (FP) Lone Dybkjær (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Endvidere har udvalget modtaget skriftlige svar på spørgsmål til industriministeren.
 Nogle af udvalgets spørgsmål til industriministeren og dennes svar herpå  

 er optrykt som bilag til tillægsbetænkningen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
Et flertal inden for flertallet (Socialdemokratiets, Socialistisk  

 Folkepartis og Det Radikale Venstres medlemmer af udvalget) ønsker at  

 fremhæve, at da et af industriministerens svar på udvalgets spørgsmål giver  

 sikkerhed for, at grov skattesvig og overtrædelse af straffeloven er omfattet  

 af lovforslaget, finder flertallet inden for flertallet ikke anledning til at  

 stille ændringsforslag herom.
Svaret er optrykt som bilag til  

 tillægsbetænkningen.
 Et mindretal (Fremskridtspartiets medlem af udvalget) indstiller  

 lovforslaget til forkastelse .
Lotte Henriksen (S) Ole Vagn Christensen (S) Sonja Mikkelsen (S) Erling  

 Olsen (S) Trøjborg (S) fmd.
Løvig Simonsen (S) Tommy Dinesen (SF) Rahbæk  

 Møller (SF) Sonja Albrink (CD) Flemming Hansen (KF) nfmd.
Kai Dige  

 Bach (KF) Svend Heiselberg (V) Pia Larsen (V) Helge Sander (V) Annette Just  

 (FP) Lone Dybkjær (RV) Lysholm Christensen (KRF) Bilag Nogle af udvalgets spørgsmål til industriministeren og dennes svar herpå Spørgsmål 11:
»Kan det sikres, at personer, som af et pengeinstituts medarbejdere  

 er blevet »anmeldt« for mistanke om forsøg på hvidvaskning, slettes  

 af politiets registre, såfremt den pågældende »anmeldelse« viser  

 sig at være grundløs?» Svar:
 Jeg har forelagt spørgsmålet for Justitsministeriet, der oplyser:
 »Som anført i Industriministeriets foreløbige besvarelse af  

 spørgsmålet (L 10 - bilag 14) har Justitsministeriet til brug for besvarelsen  

 af spørgsmålet indhentet en udtalelse fra Rigspolitichefen.
 Rigspolitichefen har oplyst, at det er en almindelig bestemmelse i  

 registerforskrifter - og det vil også gælde ved indberetninger fra  

 finanssektoren i henhold til ovennævnte lov - at oplysninger, der viser sig  

 at være urigtige eller vildledende eller uden betydning for registerets  

 formål, snarest muligt skal berigtiges eller slettes.
Dette vil efter Rigspolitiets opfattelse være ensbetydende med, at en  

 person, der alene er registreret på grundlag af en indberetning om  

 hvidvaskning, der viser sig at være grundløs, skal slettes af registeret  

 snarest muligt.« Jeg kan henholde mig til denne besvarelse.
 Spørgsmål 15:
»I ministerens svar på spørgsmål 11, jf.
L 10 - bilag 24, fremgår  

 det, at det er Rigspolitiets opfattelse, at en person, der er registreret på  

 grundlag af en indberetning om hvidvaskning, der viser sig at være grundløs,  

 skal slettes af registeret »snarest muligt«.
Udvalget ønsker  

 oplyst, hvad der nærmere skal forstås ved »snarest muligt«.' Svar:
 Spørgsmålet har været forelagt Justitsministeriet, der har oplyst  

 følgende:
 »Justitsministeriet har til brug for besvarelsen af spørgsmålet  

 indhentet en udtalelse fra Rigspolitichefen.
 Rigspolitichefen har oplyst, at man ved besvarelsen af spørgsmål 11  

 meddelte, at en person, der alene er registreret på grundlag af en  

 indberetning om hvidvask, der viser sig at være grundløs, skal slettes af  

 registret snarest muligt.
Rigspolitichefen har supplerende oplyst, at en sådan sletning vil ske, så  

 snart det er konstateret, at oplysningen om hvidvask af penge er  

 grundløs.« Jeg kan henholde mig til Justitsministeriets besvarelse.
 Spørgsmål 14:
»I Retsudvalgets bemærkninger til lovforslaget, jf.
L 10 - bilag 25,  

 har et mindretal fundet, at grov skattesvig efter straffeloven og  

 spillekasinoer bør være omfattet af lovforslaget.
Udvalget anmoder i den  

 anledning om teknisk bistand til udformning af ændringsforslag, således at  

 mindretallets ønske efterkommes.
Udvalget anmoder tillige ministeren om at  

 foranledige, at udvalget får tilstillet justitsministerens bemærkninger til  

 omhandlede ændringsforslag.« Svar:
 Jeg kan oplyse, at grov skattesvig allerede er omfattet af lovforslagets  

 hvidvaskningsdefinition, idet denne netop baserer sig på midler, der stammer  

 fra overtrædelser af straffeloven og derfor også omfatter grov skattesvig.
 Hvad angår spørgsmålet om spillekasinoer, følger 2 udkast til  

 ændringsforslag.
 »1.
Ændringsforslag til lovforlag nr.
L 10 § 01. 1) I § 1 indsættes som nyt pkt. 4:
»4) Spillekasinoer.« Ændringsforslag til lovforslag nr.
L 10 § 01. 1) I § 1 indsættes som pkt. 4:
»Industriministeren kan inddrage andre virksomheder under lovens  

 område, herunder spillekasinoer.«» Industriministeriet har forelagt sagen for Justitsministeriet, der har  

 haft følgende bemærkninger til ovenstående ændringsforslag:
 »I den anledning skal Justitsministeriet udtale, at reglerne i  

 nærværende lovforslag ikke synes egnede til at regulere kasinovirksomhed.
Lov om spillekasinoer, der trådte i kraft den 31. december 1990,  

 indeholder detaljerede regler om kontrol med spillekasinovirksomhed.
Loven  

 indeholder således regler om indsatser, udbetalinger, vekslinger m.v.,  

 adgangskrav, polititilsyn m.v.
 På baggrund af den forholdsvis korte periode, der har været spillekasinoer  

 i Danmark, har man endnu ikke et overblik over, i hvilket omfang  

 spillekasinoer kan benyttes til hvidvaskning af penge.
 Det fremsatte lovforslag kræver efter § 4, stk. 1, at kunderne legitimerer  

 sig, når der optages forretningsmæssig forbindelse med virksomheder, herunder  

 når der åbnes en konto eller et depot.
 Efter § 4, stk. 2, vil fysiske eller juridiske personer, der ikke omfattes  

 af stk. 1, alene omfattes af reglerne, såfremt transaktionen vedrører beløb  

 på 150.000 ecu eller derover.
 Efter § 4, stk. 4, skal der kræves legitimation ved mistanke.
Lovforslagets regler synes således ikke velegnede til at omfatte  

 kasinovirksomhed, hvor kunder sædvanligvis veksler beløb ved kassen, der er  

 noget mindre end den anførte beløbsgrænse på 15.000 ecu.
Det fremgår  

 endvidere af Justitsministeriets vilkår for kasinodrift, at spillekasinoerne  

 ikke må yde kredit.
Efter Justitsministeriets opfattelse forekommer det mest hensigtsmæssigt  

 at vente med en sådan udvidelse af anvendelsesområdet, indtil der har været  

 mulighed for at høste erfaringer med lovens funktion i praksis.
Dertil  

 kommer, at kasinoer i forvejen er undergivet et indgående tilsyn i medfør af  

 lov om spillekasinoer.
Det forekommer således mest nærliggende, såfremt der  

 efter senere erfaringer viser sig behov herfor, at regulere spørsmålene  

 direkte i lov om spillekasinoer.« Jeg kan henholde mig til justitsministerens bemærkninger.
Tilføjelse til tillægsbetænkning Udvalget har, efter at 3. behandling af lovforslaget blev afbrudt og lovforslaget blev henvist til fornyet udvalgsbehandling, behandlet dette i et møde.
 Der er af industriministeren stillet ændringsforslag, hvorom henvises til  

 de ledsagende bemærkninger.
 Justitsministeren har over for udvalget oplyst, at Justitsministeriet til  

 efteråret vil fremsætte forslag til ændring af straffeloven, således at  

 bestemmelsen om hæleri (§ 284) udvides til at omfatte hæleri med hensyn til  

 indsmugling af særlig grov karakter, jf. straffelovens § 289. Herved vil  

 hæleri med hensyn til pengeudbyttet fra sådan indsmugling blive strafbelagt,  

 således at også denne form for hæleri direkte omfattes af lovforslagets § 2.
 Det vil endvidere blive overvejet, hvorvidt straffelovens  

 hæleribestemmelse tillige bør omfatte vinding, der hidrører fra skattesvig af  

 særlig grov karakter, jf. straffelovens § 289.
 Endelig kan det oplyses, at der i det forslag til lov om ændring af lov om  

 spillekasinoer, der vil blive fremsat senest til efteråret, vil blive indsat  

 bestemmelser om bekæmpelse af hvidvaskning i forbindelse med kasinospil.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 industriministeren stillede ændringsforslag.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget og ændringsforslaget ved den fortsatte 3.  

 behandling.
 ÆndringsforslagAf industriministeren , tiltrådt af et  

flertal (udvalget med undtagelse af FP):
 Til § 14 1) Paragraffen affattes således:
»§ 14. Loven træder i kraft den 1. juli 1993.« Bemærkninger Til nr. 1 Den foreslåede ændring er en konsekvensrettelse som følge af, at  

 lovens vedtagelse er blevet udskudt.
