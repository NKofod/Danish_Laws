Bekendtgørelse  

 om regnskabsaflæggelse for og revision af tilskud til Dansk Ungdoms  

 Fællesråd I medfør af § 7 B, i lov om visse spil, lotterier og  

 væddemål, jf. lovbekendtgørelse nr. 655 af 28. juli 1995,  

 som ændret ved lov nr. 438 af 26. juni 1998, fastsættes:
Kapitel 1 Område § 1. Bekendtgørelsen omfatter  

 regnskabsaflæggelse for og revision af tilskud efter lovens § 6 C,  

 stk. 1, nr. 1, til støtte af ungdomsformål, som  

 Tipsungdomsnævnet i medfør af lovens § 6 C, stk. 2,  

 tildeler Dansk Ungdoms Fællesråd (DUF) for administration af  

 fordelingen af midlerne efter de regler, som Tipsungdomsnævnet har  

 fastsat, og for varetagelse af opgaver af fælles interesse for  

 medlemsorganisationerne i DUF.
 Stk. 2. Regnskabsåret er kalenderåret.
Kapitel 2 Regnskabsaflæggelse § 2. Det påhviler DUF at tilrettelægge  

 bogføringen og formueforvaltningen i form af registreringssystemer og  

 procedurer, der opfylder vilkårene for ydelse af tilskud, jf. lovens  

 § 6 C, stk. 2.
 Stk. 2. DUF skal aflægge årsregnskab efter  

 lovgivningens og vedtægternes regnskabsbestemmelser og i øvrigt  

 i overensstemmelse med god regnskabsskik således, som dette begreb  

 sædvanligvis praktiseres både i det private og det offentlige  

 regi.
 § 3. Til de enkelte regnskabsposter kan knyttes  

 noter med supplerende oplysninger om regnskabsposternes indhold.
§ 4. Modregning af indtægter og udgifter  

 samt af aktiver og passiver bør undgås og må kun finde  

 sted, dersom modregningen medvirker til at øge regnskabets  

 informationsværdi.
Væsentlige modregnede poster skal oplyses i  

 noterne.
§ 5. Tilskud skal indtægtsføres i  

 regnskabet i det år, de vedrører, hvilket normalt er  

 udbetalingsåret.
I en note redegøres for de i  

 regnskabsåret modtagne tilskud og deres regnskabsmæssige  

 placering.
Stk. 2. For tilskud, der skal anvendes til bestemte  

 formål, skal regnskabet, eventuelt en til regnskabet knyttet note,  

 nøje belyse, om tilskudet er anvendt til det givne formål.
For  

 generelle tilskud gælder, at tilskud skal anvendes til de i DUF´s  

 vedtægter anførte formål, herunder til finansiering af  

 organisationens rimelige driftsomkostninger.
§ 6. Regnskabet skal indeholde oplysning om den  

 anvendte regnskabspraksis.
Foretages ændringer i regnskabsprincipperne,  

 skal regnskabet indeholde oplysning om begrundelse og virkning.
 § 7. I DUF´s årsberetning, eller eventuelt i  

 en særskilt regnskabsberetning, skal der gives en kort  

 redegørelse om anvendelsen af tilskudene.
§ 8. DUF indsender årsregnskab, forsynet med  

 underskrifter af samtlige medlemmer af bestyrelsen samt forsynet med  

 revisionspåtegning og bilagt revisionsprotokollat, til  

 Tipsungdomsnævnet senest 6 måneder efter regnskabsårets  

 afslutning.
Efter førstkommende delegeretmøde indsender DUF  

 dokumentation for delegeretmødets godkendelse af årsregnskabet  

 til Tipsungdomsnævnet.
Kapitel 3 Revision § 9. Revisionen udføres af en  

 statsautoriseret eller registreret revisor.
 Stk. 2. DUF skal underrette Tipsungdomsnævnet om et  

 eventuelt revisorskift og afgive begrundelse herfor.
 Stk. 3. Den tiltrædende revisor skal rette henvendelse  

 til den fratrædende revisor, der har pligt til at oplyse grunden til  

 fratrædelsen.
 § 10. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revisionen af statens regnskaber m.m.
Stk. 2. Ved revisionen efterprøves, om regnskabet er  

 rigtigt og om de dispositioner, der er omfattet af  

 regnskabsaflæggelsen, er i overensstemmelse med meddelte bevillinger,  

 love og andre forskrifter samt med indgåede aftaler og sædvanlig  

 praksis.
Der foretages endvidere en vurdering af, hvorvidt der er taget  

 skyldige økonomiske hensyn ved forvaltningen af de midler og ved  

 driften af de organisationer, der er omfattet af regnskabet.
§ 11. Revisionen kan udføres ved  

 stikprøvevise undersøgelser.
Revisionens omfang afhænger  

 af DUF´s administrative struktur og forretningsgange, herunder den interne  

 kontrol og andre forhold af betydning for regnskabsaflæggelsen.
 Stk. 2. Revisor skal påpege eventuelle svagheder af  

 væsentlig karakter samt fremkomme med forslag til forbedringer.
§ 12. Der foretages sædvanligvis revision i  

 årets løb.
Revisor foretager mindst én gang årligt  

 et uanmeldt kasse- og beholdningseftersyn.
 Stk. 2. Som led i revisionen, jf. § 10, undersøger  

 revisor de eksisterende forretningsgange med henblik på at påse,  

 om den interne kontrol er betryggende.
 Stk. 3. Der foretages en vurdering af, om DUF opfylder de  

 krav, der stilles til administrationen af offentlige midler såsom  

 sparsommelighed, produktivitet og effektivitet.
§ 13. DUF skal give revisor de oplysninger, som  

 må anses af betydning for bedømmelsen af regnskabet.
DUF skal  

 give revisor adgang til at foretage de undersøgelser, denne finder  

 nødvendige og skal sørge for, at revisor får de  

 oplysinger og den bistand, som revisor anser for nødvendig for  

 udførelsen af sit hverv.
§ 14. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give DUF meddelelse derom samt  

 påse, at DUF inden 3 uger giver Tipsungdomsnævnet meddelelse  

 herom.
I modsat fald er det revisors pligt at orientere  

 Tipsungdomsnævnet.
Revisors bemærkninger indsendes sammen med  

 meddelelsen.
§ 15. Det reviderede årsregnskab forsynes  

 med en påtegning, hvoraf skal fremgå, at regnskabet er revideret  

 i overensstemmelse med reglerne i denne bekendtgørelse.
Forbehold og  

 supplerende bemærkninger skal fremgå af påtegningen.
 Stk. 2. Herudover skal påtegningen udformes i  

 overensstemmelse med gældende regler om statsautoriserede og  

 registrerede revisorers erklæringer m.v.
§ 16. Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde,  

 der er udført, samt alle væsentlige forhold, der har givet  

 anledning til bemærkninger.
 Stk. 2. Specielt oplyses om revisors undersøgelse af  

 samt vurdering og konklusioner vedrørende DUF´s interne kontrol og  

 registreringssystemer, DUF´s formål, navnlig om dispositioner uden for  

 formålet, sparsommelighed, produktivitet og effektivitet.
Stk. 3. Det skal i protokollatet til årsregnskabet  

 oplyses, 1)	hvorvidt revisor opfylder lovgivningens  

 habilitetsbestemmelser, 3)	om revisor anser regnskabet for aflagt efter lovgivningens og  

 vedtægternes krav til regnskabsaflæggelsen samt i  

 overensstemmelse med god regnskabsskik, jf. § 2, og 4)	hvorvidt tilskud til DUF er anvendt i overensstemmelse med givne  

 vilkår, herunder i overensstemmelse med det af Tipsungdomsnævnet  

 godkendte budget for tilskuddet.
 Stk. 4. I revisionsprotokollen indføres endvidere  

 oplysninger om foretagne uanmeldte kasse- og beholdningseftersyn,  

 særlige kontrolarbejder, afgivelse af særlige beretninger,  

 rådgivning eller assistance.
Kapitel 4 Ikrafttræden § 17. Bekendtgørelsen træder i kraft  

 den 1. februar 1999 og har virkning for regnskabsåret 1999 og  

 følgende år.
 Stk. 2. Bekendtgørelse nr. 1174 af 16. december 1996 om  

 regnskabsaflæggelse for og revision af tilskud til Dansk Ungdoms  

 Fællesråd ophæves, men reglerne finder dog anvendelse for  

 regnskabsaflæggelsen for regnskabsåret 1998.
Undervisningsministeriet, den 11. januar  

 1999 Berrit HansenStyrelseschef /Annegrete Østerbye 

Fm.
