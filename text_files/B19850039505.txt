 Efter § 1 i lov nr. 151 af 24. april 1963 om handel med kartofler, som  

 senest ændret ved lov nr. 256 af 8. juni 1977, fastsættes:
Indledende bestemmelser Bekendtgørelsens område § 1.  Denne bekendtgørelse fastsætter betingelserne  

 for produktion af spisekartofler, foderkartofler og industrikartofler  

 (konsumkartofler) samt for salg af spisekartofler.
Definitioner § 2.  I denne bekendtgørelse forstås ved:
 1. spisekartofler: kartofler i frisk tilstand bestemt til  

 fortæring.
 2. tidlige kartofler (»nye kartofler«): spisekartofler af  

 samme års høst, der sælges før den 1. september.
 3. foderkartofler: kartofler bestemt til foder til dyr.
 4. industrikartofler: kartofler bestemt til industriel  

 forarbejdning.
 5. salg: salg, udbud til salg samt fordeling, levering eller anden  

 form for overdragelse, herunder til filialer og afdelinger inden for samme  

 firma eller selskab.
Kontrolmyndighed § 3.  Kontrollen med overholdelsen af bekendtgørelsen  

 udøves af statens plantetilsyn, i det følgende kaldt tilsynet.
Stk. 2.  Tilsynet fastsætter nærmere regler til  

 gennemførelse af bekendtgørelsen.
Reglerne skal godkendes af  

 landbrugsministeren.
Krav til avlsmaterialet § 4.  Til avl af konsumkartofler skal anvendes  

 avlsmateriale, der har oprindelse i sygdomsfrie kartoffelmeristemer  

 (vækstpunkter). Kartofler af anden oprindelse må ikke forefindes på  

 ejendommen.
Stk. 2.  Avlsmaterialet skal udskiftes 1. hvert andet år med nyt avlsmateriale til alle  

 arealer med samme sort (total udskiftning), eller 2. hvert år med nyt avlsmateriale svarende til 15 pct.  

 af alle arealer med samme sort (delvis udskiftning).
 Stk. 3.  Ved delvis udskiftning af avlsmateriale skal  

 indkøbt avlsmateriale holdes adskilt fra andre kartofler under avl eller  

 oplagring på ejendommen.
 Stk. 4.  Tilsynet kan forlange dokumentation for, at  

 avlsmaterialet opfylder bestemmelserne i stk. 1 og 2.
Særlige bestemmelser for spisekartofler Registrering § 5.  Kartoffelavlere og virksomheder, der agter at  

 sortere, opbevare og sælge spisekartofler, skal registreres under tilsynet  

 forud for produktionens påbegyndelse.
 Stk. 2.  Stk. 1 gælder ikke, såfremt salg skal ske til  

 registrerede sortere- eller forarbejdningsvirksomheder.
 Stk. 3.  Stk. 1 gælder ikke for virksomheder, der kun  

 pakker spisekartofler, der er modtaget fra en registreret avler eller  

 virksomhed med henblik på salg til den endelige forbruger.
 Kvalitetsnormer m.m.
 § 6.  Kartofler må kun sælges som spisekartofler,  

 såfremt de opfylder kvalitetsnormerne i bilag 1. Godkendelse kan meddeles i  

 klasse Ekstra, klasse I og klasse II.
Stk. 2.  Stk. 1 gælder ikke for spisekartofler, der  

 sælges 1. usorterede til eller mellem registrerede  

 virksomheder.
 2. til udførsel.
 § 7.  Ved salg skal et parti spisekartofler være  

 pakket og mærket efter bestemmelserne i bilag 2.
 § 8.  Tilsynet har adgang til forretningslokaler,  

 opbevaringsrum, sortererum o.lign. og er berettiget til vederlagsfrit at  

 udtage prøver af alle partier af spisekartofler, der sælges, til kontrol med,  

 at de opfylder bestemmelserne i denne bekendtgørelse.
Stk. 2.  Det påhviler virksomhederne at give tilsynet  

 fornødne oplysninger om de partier, der er omfattet af kontrollen, og yde den  

 bistand, der er nødvendig til kontrollens gennemførelse.
Virksomhederne har  

 pligt til at rette fejl og mangler, der påvises af tilsynet.
Salg fra egen ejendom § 9.  Uanset bestemmelserne i § 6, stk. 1, og § 7 kan  

 en kartoffelavler sælge spisekartofler af egen avl i usorteret stand fra sin  

 ejendom forudsat, 1. at ejendommen ikke er registreret efter § 5, 2. at salg sker til den endelige forbruger til dennes  

 private forbrug, 3. at der ikke på ejendommen findes butik, hvorfra der  

 sælges levnedsmidler, 4. at salget ikke foregår fra stade eller lignende  

 form for detailsalg, 5. at levering sker ved salget.
 Stk. 2.  Kartoffelavlere, der agter at avertere eller  

 skilte med spisekartofler, skal hvert år inden den 30. juni anmelde dette  

 skriftligt til tilsynet med angivelse af det udlagte areal med kartofler samt  

 nøjagtig postadresse.
Særlige bestemmelser Indførte konsumkartofler § 10.  Indførte konsumkartofler kan sælges, såfremt de  

 opfylder bestemmelserne i § 4.
Stk. 2.  Indførte spisekartofler, der ikke opfylder  

 bestemmelserne i § 6, stk. 1, og § 7, må kun sælges til en registreret  

 sorterevirksomhed.
Importøren skal ved indførslen meddele tilsynet navn og  

 adresse på sorterevirksomheden.
 Stk. 3.  Stk. 1 og 2 gælder ikke for indførte tidlige  

 kartofler, der sælges fra den 15. april til den 30. juni.
 Stk. 4.  Stk. 1 gælder ikke for indførte  

 industrikartofler, der sælges og leveres direkte til en  

 forarbejdningsvirksomhed.
Undtagelser § 11.  Når særlige forhold taler herfor, kan tilsynet  

 tillade salg på nærmere fastsatte betingelser og til nærmere angivne formål  

 af spisekartofler, der ikke opfylder bestemmelserne i § 6, stk. 1, og § 7.
Klage § 12.  Tilsynets afgørelser efter denne bekendtgørelse  

 kan påklages til landbrugsministeren inden 4 uger efter, at meddelelse om  

 afgørelsen er modtaget.
Straf § 13.  Overtrædelse af bekendtgørelsen straffes med  

 bøde efter § 6, stk. 3, jf. stk. 4, i lov nr. 151 af 24. april 1963.
 Stk. 2.  Overtrædelse af bekendtgørelsen kan i grovere  

 tilfælde eller gentagelsestilfælde medføre fradømmelse efter § 79 i borgerlig  

 straffelov af retten til at sortere og opbevare spisekartofler.
Ikrafttræden § 14.  Bekendtgørelsen træder i kraft den 15.  

 september 1985. Bestemmelsen i § 4 træder dog først i kraft den 1. april  

 1986.
 Stk. 2.  Samtidig ophæves landbrugsministeriets  

 bekendtgørelse nr. 71 af 10. marts 1982 om kvalitetskontrol og afgift ved  

 salg af kartofler.
Landbrugsministeriet, den 29. august  

 1985 NIELS ANKER KOFOED /Henrik Wanscher Bilag 1 Kvalitetsbestemmelser for spisekartofler på hjemmemarkedet (Til § 6) 1. Partiets almindelige tilstand 1.1. Bestemmelser gældende for alle klasser.
1.1.1. Knoldene skal være - sunde , især fri for skader, der kan påvirke deres anvendelighed til spisebrug og deres holdbarhed, herunder grønfarvning, - rene , dvs. at vaskede kartofler skal være fri for jord og  

 ethvert andet fremmedstof, og uvaskede kartofler skal være praktisk taget fri  

 for jord og alle grove urenheder, - faste , dvs. at de ikke må vise tegn på udtørring eller rynkning,  

 - fri for spirer , der er længere end 3 mm, - fri for fremmed lugt og smag , - fri for overdreven ydre fugtighed efter vaskning.
 Uvaskede knolde og vaskede knolde, der pakkes i lukket emballage, skal  

 være tørre.
 1.1.2. Knoldene skal være i en sådan stand, at de kan tåle transport og  

 håndtering og opfylde de handelsmæssige krav på bestemmelsesstedet.
 1.1.3. Partiet skal være således sorteret og pakket, at det er af ensartet  

 kvalitet og knoldstørrelse.
 1.2. Særlige bestemmelser for de enkelte klasser.
 1.2.1. Klasse Ekstra.
Knoldene skal være vaskede eller, hvis de er uvaskede, absolut rene og  

 blanke.
Knoldene skal være - hele - glatte - af frisk udseende - velformede i henhold til sorten - fri for revner - fri for frostskader.
 Knoldene skal være sortsrene og have alle sortens typiske kendetegn og  

 typiske farve.
 1.2.2. klasse I.
Knoldene skal være - hele - af frisk udseende - ret velformede i henhold til sorten - fri for frostskader.
 Knoldene skal være sortsrene.
 1.2.3. Klasse II.
 Knoldene skal opfylde kravene i nr. 1.1., og være egnede til menneskeføde.
 Knoldene skal være sortsrene.
2. Størrelsessortering 2.1. Kartofler af klasse Ekstra og I skal størrelsessorteres over et sold  

 med mindste maskevidde 25 mm.
Forskellen mellem mindste og største  

 knoldstørrelse må ikke overstige 15 mm for klasse Ekstra og 25 mm for klasse  

 I.
 2.2. Kartofler af klasse II skal ikke størrelsessorteres; men foretages  

 der en sortering efter størrelse, gælder bestemmelserne i nr. 2.1.
 2.3. For sorten Asparges og andre tilsvarende langagtige sorter gælder  

 bestemmelserne i nr. 2.1., 2.2. og 3.3. ikke, medmindre der i mærkningen af  

 disse sorter oplyses størrelse i mm.
 2.4. Inden for det størrelsesinterval, der er angivet ved mærkningen, skal  

 samtlige knoldstørrelser være repræsenteret i et naturligt forhold.
3. Tolerancer 3.1. Kvalitetstolerancer.
 Der må i et parti højst være følgende indhold af knolde med de nævnte fejl  

 eller mangler (vægtprocent):
 3.2. Bemærkninger om kvalitetstolerancerne.
ad b.
Under råd henregnes tør- og blødråd med et tværsnit på over 2  

 mm.
Indre fejl omfatter »kerneråd« og »hule« kartofler.
ad c.
Ved tryk- og stødpletter forstås grå, blå eller sorte pletter, der er dybere end 5 mm.
Ved beskadigelser forstås  

 redskabsbeskadigelser, insekt- og larvegnav samt andre knolddefekter dybere  

 end 5 mm.
Dyb skurv er skurv dybere end 5 mm.
ad d.
En knold betegnes som deform , såfremt der efter en normal  

 skrælning med kartoffelskrællekniv og med en skrælletykkelse på op til 5 mm  

 sidder skrællerester tilbage.
Vækstrevner er overfladerevner, der er  

 dybere end 5 mm.
ad e.
En grønfarvning, der dækker mindre end 1/8 af kartoffelknoldens  

 overflade, og som kan fjernes ved normal skrælning, betragtes ikke som en  

 fejl.
ad f.
Summen af konstaterede fejl eller mangler i et parti kartofler må  

 ikke overstige de under f. angivne vægtprocenter, idet der altid som minimum  

 skal være undersøgt 5 kg spisekartofler af et parti.
ad g.
En knold er angrebet af skurv, netskurv og/eller rodfiltsvamp, når  

 mindst 1/4 af overfladen er dækket heraf.
En knold angrebet af dyb skurv  

 under 5 mm tæller i tolerancerne med under både c. og g.
 3.3. Størrelsestolerancer.
Der må i et parti højst være 5 vægtprocent knolde, der ikke svarer til den  

 angivne størrelse.
Ingen knold må endvidere være mere end 5 mm større eller  

 mindre end den angivne størrelse.
Bilag 2 Pakning og mærkning af spisekartofler (Til § 7) 1. Emballering og pakning 1.1. Emballagen skal være fremstillet af et sådant materiale, at  

 kartoflernes kvalitet, udseende, lugt eller smag ikke påvirkes deraf.
1.2. Emballagen til småpakninger (nettovægt 25 kg eller derunder) skal  

 være ny.
Storpakninger (over 25 kg) samt kasser og andre beholdere (nettovægt  

 20 kg og derover) kan genanvendes, hvis de er rene.
2. Mærkningens indhold 2.1. Spisekartofler skal være mærket med følgende oplysninger:
a. spisekartofler, b. sort, c. kvalitetsklasse, d. sorteringsstørrelse.
Såfremt sorten Asparges og andre langagtige sorter  

 ikke er størrelsessorteret, jf. bilag 1, nr. 2.3., anføres i mærkningen:  

 Usorteret, e. nettovægt, f. efter ordet »udkogningsegenskaber« anføres:
- salatkartofler, - faste kartofler eller kogefaste, - melede kartofler eller udkogende, g. angives pakkedatoen, sker det ved først at anføre ordet  

 »Pakkedato« og herefter datoen.
Med virkning fra 1. januar 1986 er  

 oplysning om pakkedatoen obligatorisk, h. navn og adresse på den registrerede virksomhed, den pågældende  

 pakkevirksomhed eller forhandler, i. nummeret på den registrerede virksomhed, der har sorteret og/eller  

 pakket kartoflerne.
 2.2. Oplysningerne skal gives på dansk.
2.3. Oplysning om kvalitetsklasse skal ske ved angivelse af  

 kvalitetsklassen eller ved afkrydsning i et felt, hvor betegnelsen for de 3  

 kvalitetsklasser er anført.
Betegnelsen for alle 3 kvalitetsklasser skal  

 under alle omstændigheder være angivet på tydelig måde i mærkningen.
3. Annoncering/avertering Ved annoncering/avertering med spisekartofler i dag- og ugeblade,  

 reklameblade, tryksager o.lign. skal der som minimum gives oplysninger om  

 sort, kvalitetsklasse, sorteringsstørrelse samt pris pr. vægtenhed.
For  

 importerede spisekartofler anføres endvidere oprindelsesland.
4. Mærkningens anbringelse 4.1. For spisekartofler, der sælges i småpakninger, storpakninger og  

 kasser m.v., skal mærkningen være påført emballagen eller en til denne  

 forsvarligt fastgjort mærkeseddel.
 4.2. For spisekartofler, der sælges i storpakninger eller kasser m.v.  

 direkte fra en registreret virksomhed til fælleshusholdninger (kostskoler,  

 plejehjem, sygehuse, hoteller o.l.) eller til detailhandelen med henblik på  

 udvejning til salg i løs vægt, jf. nr. 5, kan de oplysninger, der er krævet i  

 mærkningen, i stedet gives på en faktura eller anden følgeseddel.
5. Detailsalg af spisekartofler i løs vægt 5.1. Detailhandlere må udveje og sælge spisekartofler i løs vægt direkte  

 til forbruger.
 5.2. De under 5.1. nævnte spisekartofler skal være opsorteret og mærket af  

 en registreret virksomhed.
 5.3. I umiddelbar forbindelse med de udstillede kartofler skal der  

 fortages tydelig skiltning med oplysningerne angivet under 3.
