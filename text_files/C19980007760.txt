1. Om vejledningen 1.1. Fra den 1. juli 1998 er det forbudt at tale i håndholdt mobiltelefon  

 under kørslen.
Mobiltelefonen må kun benyttes, hvis den sidder i en holder  

 der er fastmonteret i køretøjet.
1.2. I forbindelse med færdselslovens § 55 a om forbudet mod anvendelse af  

 håndholdte mobiltelefoner under kørsel har Færdselsstyrelsen drøftet forbudet  

 med anklagemyndigheden.
Rigsadvokaten har på den baggrund udsendt en  

 meddelelse til politiet og anklagemyndigheden om ændringen af færdselsloven,  

 der samtidig indeholder retningslinier om tiltale m.v. i sager om  

 overtrædelse af § 55 a.
1.3. Denne vejledning er i overensstemmelse med de retningslinier, der er  

 fastsat af Rigsadvokaten.
Det understreges imidlertid, at den endelige  

 fortolkning af bestemmelsen henhører under domstolene.
2. Regelgrundlaget 2.1. Fra den 1. juli 1998 lyder færdselslovens § 55 a således:
--------------------------------------------------------------------- § 55 a.  Førere af køretøjer må under kørsel ikke  

 benytte sig af håndholdte mobiltelefoner.
Stk. 2. Trafikministeren kan  

 fastsætte nærmere regler om brug af andet teleudstyr og lignende under  

 kørsel.
--------------------------------------------------------------------- 2.2. Bestemmelsen indeholder et generelt forbud mod brug af håndholdte  

 mobiltelefoner under kørsel.
Forbudet omfatter således anvendelse af  

 mobiltelefon i ethvert køretøj i færdselslovens forstand, og gælder udover  

 førere af motordrevne køretøjer derfor principielt også cyklister, ridende og  

 i visse tilfælde kørestolsbrugere.
Rigsadvokaten har i sin meddelelse til  

 politiet og anklagemyndigheden tilkendegivet, at der dog formentlig - under  

 hensyn til formålet med bestemmelsen - kun i ganske særlige tilfælde vil være  

 grundlag for at rejse tiltale mod andre end førere af motordrevne køretøjer.
2.3. Forbudets overordnede formål er at modvirke de negative  

 færdselssikkerhedsmæssige konsekvenser, der er forbundet med anvendelse af  

 mobiltelefon under kørsel.
Forbudet har navnlig til formål at opnå, 2 at føreren i videst muligt omfang holder begge hænder på rattet under  

 kørsel, 2 at førerens opmærksomhed i mindst muligt omfang afledes fra den øvrige  

 trafik, og 2 at førerens mulighed for at betjene køretøjet på fuldt betryggende måde  

 ikke vanskeliggøres eller ligefrem reduceres som følge af brugen af en  

 mobiltelefon under kørsel.
Det gælder bl.a. med hensyn til at styre  

 køretøjet, at skifte gear samt at betjene instrumentbrættets forskellige  

 kontakter (lygter, horn, vinduesviskere m.v.).
3. Hvilke mobiltelefoner (teleterminaler) er omfattet  

 af forbudet? 3.1. Som det fremgår af bestemmelsen i færdselslovens § 55 a, stk. 1,  

 omfatter forbudet kun »mobiltelefoner«, og det er derfor væsentligt  

 at fastlægge en afgrænsende definition af dette begreb.
 3.2. Forbudet mod at benytte håndholdte mobiltelefoner under kørsel er  

 vedtaget af Folketinget navnlig på baggrund af de senere års voksende  

 udbredelse og anvendelse af mobiltelefoner i almindelig forstand. »Andet  

 teleudstyr« - som er omtalt i bestemmelsens stk. 2 - er relativt set  

 ikke særlig udbredt, og har været anvendt i forbindelse med kørsel i gennem  

 længere tid uden at dette har givet anledning til særlig regulering heraf i  

 færdselsloven.
3.3. Definitionen af ordet »mobiltelefon« tager udgangspunkt i  

 den almindelige forståelse heraf, og forbudet vedrører mobiltelefoner  

 (teleterminaler), som er omfattet af lov om satellitjordstations- og  

 teleterminaludstyr.
Definitionen omfatter herefter både bærbare  

 mobiltelefoner og fastinstallerede mobiltelefoner med såkaldt håndsæt.
3.4. I Danmark er der i dag fire offentlige mobiltelefoninet i drift.
De  

 to NMT-net ( N ordisk M obil T elefon) er fællesnordiske  

 analoge systemer, som har været i drift siden 1982. Der findes herudover to  

 GSM-net ( G lobal S ystem for M  obil Communications),  

 som er fælleseuropæiske digitale systemer, der i dag er indført i stort set  

 hele det vestlige Europa samt endvidere en række steder verden over.
 3.5. Forbudet omfatter således mobile terminaler (mobiltelefoner),  

 som anvendes over følgende mobiltelefoninet:
* NMT 450 Mhz, * NMT 900 Mhz, * GSM 900 Mhz, * GSM 1800 Mhz (også omtalt DCS 1800 Mhz), samt * eventuelt kommende mobilkommunikationsnet oprettet med henblik på  

 kommunikation i henhold til lov om offentlig mobilkommunikation.
3.6. Forbudet omfatter ikke »andet teleudstyr«, jf.  

 bestemmelsens stk. 2. Dette vil bl.a. være * teleterminaludstyr, som anvendes over det o ffentlige p  

 erson s  øgenet (OPS), * teleterminaludstyr, som anvendes over E uropean R adio  

M essaging  S ystem (ERMES), og * de landmobile radiotjenester, herunder de såkaldte lukkede  

 landmobilradiotjenester, der anvendes til kommunikation af bl.a. politiet,  

 redningsberedskabet, taxiselskaber m.v.
4. Hvilke former for monteringsudstyr m.v. er  

 påkrævet/kan lovligt anvendes under kørsel? 4.1. Et af de væsentligste formål med bestemmelsen i færdselslovens § 55 a  

 er at sikre, at samtale ikke sker i en mobiltelefon, som holdes i hånden  

 under kørsel.
Det er derfor af betydning at foretage en nærmere afgrænsning  

 af ordet »håndholdt«, og herunder navnlig fastlægge området for den  

 lovlige betjening af mobiltelefonen, der kan finde sted under kørsel.
 4.2. Det er i bemærkningerne til færdselslovens § 55 a anført, at ejere af  

 mobiltelefoner skal have mulighed for »at indkøbe og få installeret  

 en anordning, der muliggør håndfri betjening », såfremt de ønsker at  

 anvende deres mobiltelefon under kørsel.
 4.3. En mobiltelefon skal på denne baggrund i alle tilfælde være  

 placeret i et særligt monteringssæt for lovligt at kunne anvendes under  

 kørsel.
4.4. Udbudet og karakteren af det monteringsudstyr m.v., der findes på  

 markedet, ændres til stadighed som følge af tekniske og kommercielle hensyn,  

 ligesom udviklingen af nye typer mobiltelefoner samtidig medfører øgede krav  

 til monteringsudstyret eller i mange tilfælde et behov for udvikling af helt  

 nyt udstyr.
Det er på denne baggrund ikke muligt at opstille en udtømmende  

 liste over det tilgængelige monteringsudstyr, og dermed heller ikke muligt at  

 stille specifikke krav til de monteringssæt, som lovligt kan anvendes.
 4.5. Monteringssættet skal dog som minimum omfatte en holder, som er  

 fastmonteret i køretøjet, og hvori mobiltelefonen kan placeres og på  

 betryggende måde fikseres under kørsel.
 4.6. Holderen, hvori mobiltelefonen skal placeres, bør være monteret på  

 instrumentbrættet tæt ved siden af rattet på en sådan måde, at føreren i  

 forbindelse med betjening af tastaturet i mindst muligt omfang er nødt til  

 dels at fjerne den ene hånd fra rattet, dels at fjerne blikket fra trafikken.
4.7. Der stilles ikke krav om anvendelse af særlige supplerende  

 indretninger til mobiltelefonen, f.eks. taleaktiverede mobiltelefoner,  

 mikrofon, separat højtaler, headset, øresnegl m.v.
Anvendelse af sådant  

 supplerende udstyr vil endvidere ikke være i strid med færdselslovens § 55 a.  

 Forudsætter anvendelsen, at føreren holder udstyret i hånden under kørslen,  

 må dette - under hensyn til formålet med bestemmelsen - antages at være i  

 strid med § 55 a.
5. Anvendelse af en fastmonteret mobiltelefon under  

 kørsel 5.1. Det vil i alle tilfælde være tilladt at føre en samtale i en  

 mobiltelefon under kørsel, når denne er fastmonteret i overensstemmelse med  

 retningslinierne i afsnit 4.
5.2. Det vil endvidere altid være tilladt at foretage almindelig betjening  

 af en fastmonteret mobiltelefon under kørsel.
Det vil således navnlig omfatte * at tænde mobiltelefonen, * at acceptere opkald på mobiltelefonen, * at foretage opkald fra mobiltelefonen, hvilket omfatter indtastning af  

 nummer, genindtastning og lignende, * at afslutte en samtale ved at afbryde eller slukke mobiltelefonen, og * at modtage meddelelser (skriftlige beskeder, data m.v.) på  

 mobiltelefonen.
6. Bødetakster i forbindelse med overtrædelse af  

 forbudet 6.1. Rigsadvokaten har i sin meddelelse til politiet og anklagemyndigheden  

 tilkendegivet, at der i sager om overtrædelse af forbudet i færdselslovens §  

 55 a, stk. 1, bør nedlægges påstand om en bøde på 300 kr.
