Landsskatteretskendelse af 2. oktober 2002 vedr.
Finansiel  

 leasing  overdragelse af rettigheder og forpligtelser til  

 finansieringsselskaber A B.V. klager for indkomståret 1997 over, at de stedlige  

 skattemyndigheder ikke har godkendt fradrag for udgifter til køb af  

 leasingaktiver, 35.512.082 kr., men i stedet har godkendt afskrivning med 30  

 %  

 eller med 10.653.525 kr.
Det fremgår af sagens oplysninger, at A B.V. i en årrække har  

 drevet virksomhed med IT aktiviteter.
Fra 1997 blev  

    

  

 IT aktiviteterne overdraget til en filial  

 under B B.V., som ejes 100 % af C i Holland.
A B.V. (senere D B.V.  i det følgende kaldt Filialen)  

 formidlede køb og finansiering af større IT-anskaffelser for danske  

 virksomheder.
Forretningsgangen var som følger:
 Filialen indgik efter en nærmere kreditvurdering en rammeaftale  

 med kunden om indkøb af diverse nærmere aftalt IT-udstyr for et nærmere  

 angivet  

 beløb (rammebeløb).
 Kunden kontaktede herefter forhandleren / leverandøren, og  

 IT-udstyret indkøbtes.
Leverandøren sendte fakturaen direkte til Filialen, der betalte  

 leverandørerne efter, at kunden havde godkendt leveringen.
Den bagvedliggende  

 producent af IT-udstyr var hovedsagelig af et bestemt mærke, der i dag ejes  

 af  

 E.
I forbindelse med indgåelse af købeaftalen aftaltes  

 betingelserne for en leasingkontrakt, der skulle påbegyndes, når kunden havde  

 anskaffet det udstyr, der fremgik af købeaftalen.
Leasingaftalen blev indgået  

 med kunden og blev herefter overdraget til finansieringsselskaber, for en  

 pris  

 fastsat til den beregnede nutidsværdi af de uforfaldne leasingydelser tillagt  

 en rentemarginal.
Finansieringsselskabets vederlag svarede til de aftalte  

 leasingydelser plus et mindre tillæg.
Det var Filialen som opkrævede  

 leasingydelser hos kunden, og leasingselskabet sendte faktura til Filialen på  

 samme beløb.
Filialen havde således eget bogholderi  dog førtes  

 lønregnskabet  

 af F A/S.
 Der blev indgået samarbejdsaftaler med både G A/S og H  

 (finansieringsselskaber). Samarbejdsaftalen af 6. maj 1997 mellem Filialen  

    

  

 og G A/S er formuleret som følger:
 Formål At sikre et velfungerende samarbejde om leasingfinansiering af  

 edb-udstyr på betingelser, som er kendt og accepteret af begge parter.  

 Aftalen  

 omfatter rettigheder og forpligtelser i forbindelse med G A/Ss køb af  

 udstyr  

 og tiltransporterede kontrakter.
 Det er lagt til grund for aftalen, at Filialen forventer at  

 sælge leasingkontrakter til G A/S for minimum kr. 30 mio. pr. år.
Almindelige bestemmelser Filialen har til hensigt at tilbyde G A/S de leasingkontrakter  

 og udstyr, som de ønsker at sælge, og som er etableret af Filialen med danske  

 slutbrugere.
 Når G A/S modtager meddelelse fra Filialen om igangværende  

 kontraktforhandlinger med et kundeemne, vil G A/S ikke anvende denne viden om  

 investeringen aktivt.
 G A/S forpligter sig til ikke at frasælge leasingkontrakter, som  

 er etableret under denne aftale med slutbrugere udenfor koncernen uden  

 Filialens accept.
Kreditvurdering Filialen indgår leasingkontrakt med slutbruger på egne  

 dokumenter og overdrager leasingkontrakten til G A/S, som køber udstyret  

 omfattet af kontrakten, når en almindelig kreditvurdering baseret på  

 regnskabstal  

 og G A/Ss kendskab til slutbruger i øvrigt ikke giver anledning til  

 bemærkninger.
 Til brug for kreditvurderingen forsyner Filialen G A/S med  

 slutbrugerens navn, adresse, SE-nr. og seneste regnskab.
 G A/S forudsætter, at Filialen har fået slutbrugers samtykke til  

 at kunne videregive oplysninger.
 G A/S tilstræber at give Filialen svar på forespørgsler senest 2  

 dage efter modtagelsen af de relevante dokumenter til brug for  

 kreditvurdering.
Transport af kontrakter Når G A/S har accepteret at købe en kontrakt, skal følgende  

 udarbejdes:
transportaftale mellem Filialen og G A/S transportdokument denuntiationsskrivelse faktura med specifikation af udstyret skriftlig bekræftelse fra brugerne om, at udstyret er leveret og  

 i overensstemmelse med kontrakten.
 G A/S betaler købesummen første bankdag efter modtagelsen af  

 dokumenterne, såfremt anden betalingsdag ikke er aftalt, forudsat at  

 betingelserne anført i aftalen er blevet opfyldt.
 Sammen med kontrakten skal G A/S have tilsendt samtlige  

 dokumenter, som etableres sammen med leasingkontrakten.
Beregning af købesum Købesummen er alle uforfaldne leasingydelser, anført i Filialens  

 kontrakt med slutbruger, diskonteret til nutidsværdi med en rente svarende  

 til  

 den CIBOR-rentesats, som er basis for den fremtidige renteudregning, jf.  

 leasingkontraktens basisrente, plus en marginal.
Evt. forfaldne  

 leasingydelser  

 indgår ikke i købesummen og forudsættes opkrævet af Filialen hos slutbruger.
Opsamlingsperiode Når G A/S har kreditgodkendt et engagement med en ny kunde, er  

 Filialen berettiget til løbende at fakturere, når de enkelte dele leveres og  

 er  

 godkendt af slutbruger.
Det forudsættes, at der er underskrevet en  

 rammeaftale  

 med kunden, samt at der foreligger et foreløbigt transportdokument.
G A/S beregner renter af de udlagte beløb i perioden frem til  

 start af leasingperioden.
Renterne beregnes løbende med kontraktrenten og  

 fratrækkes ved endelig afregning af købesummen.
Administration af kontrakterne De tiltransporterede kontrakter opkræves via Filialen og betales  

 på forfaldsdagen af Filialen til G A/S.
Leasingydelserne skal være G A/S i hænde på forfaldsdagen.
I  

 modsat fald kan G A/S forlange morarenter af de forfaldne ubetalte ydelser.  

 Morarenter betales med 2,5 % af det forfaldne beløb pr. påbegyndt  

 kalendermåned.
Hvis Filialen ikke indenfor 30 dage efter forfald er blevet  

 betalt af slutbruger, tilbagebetaler G A/S på skriftlig anfordring den af  

 Filialen indbetalte leasingydelse på den eller de pågældende kontrakter, og  

 rykningsansvaret overtages herefter af G A/S.
Filialen kan maksimalt få  

 seneste  

 ydelse refunderet fra G A/S.
Når G A/S har tilbagebetalt leasingydelsen til Filialen, er G  

 A/S berettiget til at indgå samtlige aftaler med slutbruger i anledning af  

 dennes misligholdelse, om henstand, løbetids-, ydelses-, og  

 scrapværdiændringer, uden godkendelse af Filialen.
G A/S tilstræber at holde  

 Filialen orienteret om nødlidende sager, hvor rykningsansvaret er overtaget  

 af  

 G A/S.
 Hvis udstyret tilbagetages ved misligholdelse af  

 leasingkontrakten, er Filialen, på anmodning fra G A/S, indstillet på at være  

 behjælpelig med genplacering af udstyret.
Salgspriser og vilkår for genplacering skal godkendes skriftligt  

 af G A/S, før aftale indgås.
Begge parter forpligter sig til at arbejde for,  

 at  

 de økonomiske tab ved kontrakternes misligholdelse minimeres.
Forsikring Filialen indestår for, at udstyret altid er behørigt forsikret.  

 G A/S kan til enhver tid kræve dokumentation for dette.
Kontrakternes opsigelse Hvis slutbruger ønsker at ophæve en eksisterende leasingkontrakt,  

 vil G A/S løse dette i samarbejde med Filialen.
Filialen kan alene oplyse  

 indfrielsespris efter G A/Ss skriftlige accept, og altid som  

 befuldmægtiget af  

 G A/S til at gøre dette.
Ved kontrakter med variabel ydelser beregnes indfrielsesprisen  

 ved at samtlige ikke forfaldne leasingydelser inkl. evt. scrapværdi  

 diskonteres  

 med den til enhver tid værende kontraktrente hos G A/S.
Den derved fremkomne  

 sum tillægges forfaldne leasingydelser og andre skyldige beløb.
 Ved kontrakter med fast ydelse beregnes indfrielsesprisen ved at  

 samtlige ikke forfaldne leasingydelser inkl. evt. scrapværdi diskonteres med  

 kontraktrenten hos G A/S fratrukket 2 %. Den derved fremkomne sum tillægges  

 forfaldne leasingydelser og andre skyldige beløb.
 Ovenstående forudsætter, at der indgås en ny leasingkontrakt.  

 Sker dette ikke beregnes indfrielsesværdien ved variabelt forrentede  

 kontrakter  

 med kontraktrenten fratrukket 1 % og ved den fastforrentede kontrakter med  

 kontraktrenten fratrukket 3 %.
 For så vidt angår indfrielse af leasingkontrakter med fast  

 ydelse er diskonteringssatserne baseret på, at kontraktvolumen med fast  

 ydelse  

 fortsat udgør en lille del af den samlede kontraktvolumen.
 Bestemmelserne i dette punkt gælder ikke i tilfælde af  

 slutbrugers misligholdelse.
Tilkøb/udskiftning af udstyr Filialen og G A/S er indstillet på at medvirke til, at  

 slutbruger har mulighed for at foretage nødvendige og ønskelige  

 udskiftninger/omlægninger.
G A/S kan dog begrænse eller udelukke retten til at udskifte og  

 tilkøbe udstyr, bl.a. udfra almindelige kreditvurdering.
Der indføjes derfor  

 kreditforbehold i alle tillæg til leasingkontrakten.
 1)Tilkøb til en bestående kontrakt med uændret løbetid.
 Aftales individuel.
2)Eksempler på ændringer ved tilkøb/udskiftning af teknologi A)I kontraktperioden kan der anskaffes nyt udstyr for forskellen  

 mellem den nedskrevne værdi på kontrakten og den oprindelige anskaffelsessum.  

 Samtidigt kan kontrakten forlænges til den oprindelige løbetid.
 B)Frasalg af udstyr, samtidig med at der anskaffes nyt udstyr,  

 og kontrakten forlænges.
Dette sker ved, at Filialen køber det brugte udstyr til  

 markedsværdien, som oplyses af Filialen.
Samtidig sælges nyt udstyr, og  

 leasingkontrakten forlænges.
Fakturasummer på det senest solgte udstyr  

 fastsættes på baggrund af den forlængede leasingaftales diskonterede ydelser.
 Alle forespørgsler om tilkøb/udskiftning af udstyr behandles  

 individuelt.
Anvisningsret ved udløb Hvis udstyret omfattet af leasingkontrakten leveres tilbage  

 efter udløb af leasingperioden er Filialen berettiget og forpligtet til at  

 købe  

 eller anvise en køber af udstyret til den i kontrakten aftalte restværdi +  

 1.000 kr.
Andre bestemmelser Filialen er forpligtet til uden opfordring at underrette G A/S  

 om alle væsentlige forhold vedrørende sin virksomhed, herunder alle forhold,  

 der måtte berøre overholdelsen af Filialens forpligtelser efter  

 samarbejdsaftalen.
Serviceaftale Har Filialen overfor slutbruger påtaget sig at servicere  

 genstandene, skal aftalen herom indgås separat.
Forpligtelserne i henhold til  

 en evt. serviceaftale er G A/S uvedkommende.
Opstår der tvist med udspring i serviceaftalen, skal Filialen  

 straks underrette G A/S herom.
G A/S er i tilfælde af en tvist, der ikke  

 umiddelbart kan løses, berettiget til at kræve, at kontrakten indfriet af  

 Filialen, jf. bestemmelserne i kontrakternes opsigelser, afsnit 2  

 og 3.
 Filialen er forpligtet til at underrette G A/S, ifald slutbruger  

 ikke vedligeholder genstandene i overensstemmelse med de pålagte  

 kontraktmæssige forpligtelser.
Risiko for slutbruger Filialen bærer risikoen for eventuelle af tredjemand mod G A/S  

 rejste krav, opstået som følge af G A/Ss kontraktforhold til Filialen  

 eller  

 slutbruger.
 Filialen påser, og har risikoen for, at slutbruger overholder  

 gældende lovkrav, herunder sikkerhedsforskrifter for brug af genstandene.
Tilbagekøbspligt Hvis slutbruger opsiger rammeaftalen i opsamlingsperioden eller  

 senere hen leasingkontrakten med henvisning til, at udstyret ikke lever op  

 til  

 de stillede krav, er Filialen på G A/Ss opfordring forpligtet til  

 straks at  

 tilbagekøbe udstyret omfattet af leasingkontrakten.
 Tilbagekøbsprisen gøres op i overensstemmelse med bestemmelserne  

 i Kontrakternes opsigelse; afsnit 2 og 3.
Øvrige udgifter Filialen er forpligtet til at friholde G A/S for alle udgifter,  

 denne påføres, som følge af lovgivnings- eller myndighedskrav, eksempelvis  

 skatter og afgifter (herunder stempelafgift) i det omfang disse kan henføres  

 til samarbejdsaftalen.
 G A/S kan hos Filialen opkræve gebyr for rykkerbreve, samt  

 dækning for udgifter i forbindelse med misligholdelse fra Filialens side,  

 herunder udgifter til juridisk bistand og afgifter m.v. til offentlige  

 myndigheder og domstole.
Misligholdelse G A/S er berettiget til uden varsel at opsige samarbejdsaftale,  

 hvis Filialen:
afgiver urigtige eller vildledende oplysninger af betydning for  

 samarbejdet, ikke senest 8 dage efter opfordring fra G A/S indbetaler beløb  

 Filialen er pligtig at betale, ikke overholder andre aftaler med G A/S, udsættes for retsforfølgning i form af udlæg, arrest eller  

 brugelig pant, træder i solvent likvidation, standser sine betalinger, erklæres  

 konkurs, anmoder om gældssanering/akkord eller indleder forhandlinger om  

 udenretlig akkord.
G A/S er berettiget til at kræve erstatning for ethvert tab, der  

 er forbundet med misligholdelsen.
Det opgjorte erstatningskrav forrentes med  

 p.t. 2½ % pr. påbegyndt kalendermåned fra opgørelsesdagen.
Opsigelse af samarbejdsaftalen G A/S og Filialen kan opsige samarbejdsaftalen med 14 dages  

 varsel.
Uanset opsigelsen er Filialen og G A/S forpligtet og berettiget efter  

 samarbejdsaftalen for kontrakter indgået før afgivelse af varsel.
Værneting Enhver strid mellem parterne om fortolkning af denne aftale,  

 afgøres endeligt af en voldgiftsret i overensstemmelse med lov om voldgift  

 med  

 sæde i X.
Genforhandling af samarbejdsaftalen Bestemmelserne i samarbejdsaftalen genforhandles 1 gang årligt,  

 første gang 1 år efter aftalens underskrift.
 De Generelle vilkår for Leje med forsikring hos Filialen  

 indeholder bestemmelser om 1. Aftalens indhold 2. Aftalens varighed 3. Forsikringen 4. Lejeperiodens forlængelse 5. Betaling af leje m.v.
6. Godkendelse af leverancen 7. Ansvar for mangler 8. Brug og vedligeholdelse 9. Rådighed over produkterne 10. Forsikringsforhold 11. Overdragelse af rettigheder 12. Tilbagelevering af produkterne 13. Misligholdelse af aftalen samt 14. Generelt.
Skatteforvaltningen har gjort gældende, at der ikke er sket en  

 overdragelse til G A/S af den reelle ejendomsret til leasingaktiverne, men  

 alene  

 en overdragelse af den formelle ejendomsret.
Denne vurdering bygger på en  

 konkret gennemgang og analyse af samarbejdsaftalen mellem G A/S og Filialen.
 Skatteforvaltningen har videre anført, at afskrivningsret efter  

 afskrivningslovens § 2, stk. 1, er betinget af, at aktivet hører til den  

 skattepligtiges erhvervsvirksomhed, således at aktivet ejendomsretligt  

 tilhører  

 den skattepligtige.
Ejendomsretten er ifølge forvaltningen kendetegnet ved, at såvel  

 den faktiske som den retlige råden overgår til køberen dvs.
G A/S.
G  

 A/Ss  

 retlige råden for så vidt angår videresalg er bestemt af Filialen, og G A/S  

 har  

 fraskrevet sig retten til at gøre indsigelse mod Filialen.
Filialen bestemmer  

 således suverænt på G A/Ss vegne, hvorvidt aktivet skal videresælges  

 eller ej.
Det er videre skatteforvaltningens opfattelse, at  

 samarbejdsaftalens afsnit om Anvisningsret ved udløb klart  

 tilkendegiver, at  

 det aldrig har været meningen, at G A/S skal være og forblive ejer af  

 aktivet.  

 Filialen har således forpligtet sig til at købe og anvise en køber.  

 Forvaltningen har konkluderet, at G A/S ved samarbejdsaftalen har foretaget  

 indskrænkninger i ejendomsretten ved aftalens indgåelse.
G A/S har derfor  

 fraskrevet sig retten til at råde over aktivet.
 Skatteforvaltningen har gjort gældende, at Filialen skal  

 indtægtsføre salgssummerne for leasingkontrakterne, i alt 35.512.082 kr., på  

 det tidspunkt overdragelsesaftalen med G A/S indgås, idet Filialen på dette  

 tidspunkt har  

    

  

 erhvervet en ubetinget ret  

 til salgssummerne, jf. statsskattelovens § 4.
Selskabets advokat har over for Landsskatteretten nedlagt  

 principiel påstand om, at den selvangivne indkomst godkendes, idet Filialen  

 ikke havde ejendomsret til omhandlede EDB-udstyr, da ejendomsretten tilkom  

 leasinggiver, som var G A/S.
G A/S har i overensstemmelse med sin ejendomsret  

 til IT-udstyret foretaget afskrivninger på udstyret.
Det er advokatens opfattelse, at der foreligger et traditionelt  

 finansielt leasingforhold.
Et af de væsentlige karakteristika ved finansiel  

 leasing er, at leasinggiver kun varetager finansieringsfunktionen, og at  

 leasinggiver derfor, selvom leasinggiver er juridisk ejer af aktivet,  

 fraskriver sig ethvert ansvar, der relaterer sig til erhvervelsen og  

 benyttelsen af aktivet.
Leasinggiver  

    

  

 bærer  ligesom den traditionelle långiver  alene en risiko for  

 brugerens manglende betalingsevne, mens brugeren  som økonomisk  

 ejer bærer  

 hele risikoen i relation til erhvervelsen og benyttelsen af aktivet.
 Advokaten har i forlængelse heraf anført, at der er tale  

    

  

 om et traditionelt leasingforhold, hvor G A/S  

 er leasinggiver, og hvor større erhvervsvirksomheder er kunder, dvs.  

 leasingtagere, og endelig er Filialen administrator i leasingperioden - og  

 der  

 er overhovedet intet salg eller tilbagesalg, mellem leasinggiver og  

 leasingtager.  

 Den relevante samarbejdsaftale omfatter ifølge repræsentanten rettigheder og  

 forpligtelser i forbindelse med G A/S overtagelse af udstyr og  

 leasingkontrakter (dvs. både udstyr og kontrakter, jf. herved også aftalens  

 formålsbeskrivelse). Bag samarbejdsaftalen lå Filialens forventninger om salg  

 af leasingkontrakter til G A/S for minimum 30 mio. kr. om året.
 Det er advokatens opfattelse, at de foreliggende leasingaftaler  

 svarer til, hvad der gælder i Almindelige Betingelser for finansiel  

 leasing.  

 Der er videre henvist til Poul Gades bog om Finansiel leasing  

  leje og  

 leasing af erhvervsløsøre.
Advokaten har anført, at i et klassiske finansielt  

 leasingforhold er der involveret 3 parter, leasingselskabet, leverandøren og  

 leasingtageren, hvor kontakten mellem leasingselskabet og leasingtageren  

 typisk  

 etableres via leverandøren på grundlag af en mellem leverandøren og  

 leasingselskabet indgået samarbejdsaftale  såkaldt leverandørorienteret  

 leasing.
Det finansielle leasingselskab varetager traditionelt alene  

 finansieringsfunktionen.
Det er derfor karakteristisk for samarbejdet mellem  

 leverandøren og leasingselskabet, at leverandøren må påtage sig alle andre  

 funktioner/arbejdsopgaver og de dermed forbundne risici.
Det er som led i et  

 sådant samarbejde f.eks. helt sædvanligt, at leverandøren må påtage sig en  

 forpligtelse til at sikre afhændelse af udstyret ved kontraktens udløb eller  

 misligholdelse.
Det er endvidere ifølge advokaten helt forståeligt, at den  

 leverandør, der har pligt til at købe brugt udstyr, gerne vil sikre sig en  

 ret  

 dertil.
Det vil naturligvis være uacceptabelt for leverandøren, hvis  

 leasingselskabet kunne sælge udstyret til tredjemand i de tilfælde, hvor det  

 brugte udstyrs handelspris overstiger den pris, leverandøren er forpligtet  

 til at  

 betale, således at leverandørens forpligtelse til at købe udstyret alene blev  

 aktuel i de tilfælde, hvor handelsprisen var lavere end den pris,  

 leverandøren  

 var forpligtet til at betale.Filialen, der i forholdet til G A/S er  

 leverandør,  

 har således i relation til kravet om at anvise en køber ved udløb, ikke nogen  

 forpligtelser udover hvad der er sædvanligt ved finansiel leasing.
Advokaten har i forlængelse heraf anført, at der er tale om 3  

 uafhængige parter: Filialen, G A/S og slutbrugeren (leasingtager). Der er  

 ifølge advokaten tale om forretningsmæssige begrundede aftaler mellem  

 uafhængige parter  og ikke om aftaler, der er begrundet i skattemæssige  

 overvejelser.
En skatteretlig underkendelse af omhandlede samarbejdsaftale  

 forudsætter ifølge advokaten, at det påvises at aftalevilkårene afviger fra  

 de  

 vilkår, der ville være gældende mellem uafhængige parter.
Dette har  

 skattemyndighederne ikke påvist.
Endvidere er det ikke påvist, at  

 samarbejdsaftalen ikke skulle være forretningsmæssigt begrundet for G  

 A/S  

 vedkommende.
Det er advokatens opfattelse, at den valgte rollefordeling  

 mellem de involverede parter er i fuld overensstemmelse med den indenfor  

 finansiel leasing typisk forekommende.
Som eksempler herpå kan nævnes, at G  

 A/S  

 har den fulde debitorrisiko, at leasingtageren bærer risikoen for brugen af  

 udstyret, og at et mangelsansvar alene kan gøres gældende overfor  

 leverandøren.
Advokaten har herefter beskrevet situationen i tilfælde af, at  

 Filialen går konkurs.
Det er advokatens opfattelse, at samarbejdsaftalens  

 civilretlige substans kan konstateres ved en vurdering af, hvorvidt Filialens  

 konkursbo eller G A/S ville have krav på udlevering af aktivet fra  

 slutbrugeren. G A/S ville ifølge advokaten aldrig indgå en aftale, der  

 i  

 tilfælde af aftalepartnerens konkurs, måtte give aftalepartneren en bedre  

 retsstilling, end forudsat ved aftalens indgåelse.
Det må derfor lægges til  

 grund som aftalt, at ejendomsretten til leasingaktiverne tilkommer G A/S.
 Advokaten har yderligere anført, at nærværende sag ikke kan  

 sammenlignes med forholdene i TfS 2000.374 og Landsskatterettens kendelse af  

 7.  

 juni 2000, TfS 2000.686. Dette er begrundet med, at der ikke foreligger  

 indkomstmanipulationer - men et sædvanligt forretningsmæssigt forhold mellem  

 3  

 uafhængige parter: Leasingtager (slutbruger), leasinggiver (G A/S) samt  

 administrator (Filialen). - Det er herefter konkluderet, at realitet er at  

 såvel ejers ret til leasingydelser som ejers ret til aktiverne er hos G A/S.
 Advokaten har gennemgået skattemyndighedens begrundelse og  

 anført, at man ikke kan tilsidesætte en del af aftalegrundlaget og acceptere  

 andre dele af aftalegrundlaget.  

    

  

 Man må  

 enten godkende de indgåede aftaler i skattemæssig henseende eller  

 tilsidesætte  

 aftalegrundlaget helt.
Der er videre henvist til realitetsgrundsætningen dvs. behørig  

 iagttagelse af officialmaksimen og anført, at skattemyndighederne har en  

 forpligtelse til at oplyse sagen fuldt forsvarligt  for på dette  

 grundlag at  

 kunne træffe en materiel rigtig afgørelse.
Oplysningen skal således være  

 objektiv og fyldestgørende.
Der er i denne forbindelse bl.a. henvist til Jan  

 Pedersens Skatteretten 1, side 101 og 102 samt TfS 2000.142,  

 hvoraf det  

 fremgår, at skattemyndighederne skal påvise:
et interessefællesskab mellem parterne, at dispositionernes indhold og udformning er usædvanlig i  

 forhold til markedsbestemte vilkår ved normale dispositioner foretaget mellem  

 uafhængige parter, og at de usædvanlige vilkår er et produkt af interessefællesskabet.
 Det er advokatens opfattelse, at ingen af de ovennævnte  

 betingelser er tilstede i nærværende sag, hvorfor myndighederne ikke er  

 berettiget til at foretage en korrektion efter realitetsgrundsætningen.
Der er videre henvist til lighedsgrundsætningen dvs. at lige  

 forhold skal behandles ens, jf. f.eks.
TfS 1999.719 samt TfS 2000.142.
 Det er advokatens subsidiære opfattelse, at korrektionen af  

 selskabets selvangivne indkomst skal ske på en anden måde end den korrektion  

 som skattemyndigheden har foretaget.
Advokaten har i forlængelse af den subsidiære opfattelse nedlagt  

 3 subsidiære påstande: subsidiær påstand, mere subsidiær påstand og mest  

 subsidiær påstand.
Nærmere beløbsmæssige opgørelser af de subsidiære påstande  

 er p.t. ikke  

    

  

 udarbejdet  og der vil  

 være tale om nogle meget omfattende og tidskrævende opgørelser.  Det er  

 advokatens umiddelbare opfattelse, at Landsskatteretten kunne afsige en  

 delkendelse uden nærmere beløbsmæssig opgørelse.
Der er således nedlagt subsidiær påstand om, at selskabets  

 skattepligtige indkomst skal nedsættes med de samlede betalinger på  

 36.896.194  

 kr.
Til gengæld skal selskabet indtægtsføre leasingydelserne med fradrag af  

 den  

 del af betalingerne til G A/S og H, som er renter af selskabets gæld til de  

 to  

 finansieringsselskaber.
 Advokaten har til støtte for den subsidiære påstand nærmere  

 henvist til, at skattemyndighederne  samtidig med at overdragelsen af  

 udstyret  

 bestrides  har fastholdt, at fordringerne mod leasingtagerne  

 (pengestrømmen i  

 form af fremtidige leasingydelser) er endeligt overdraget til G A/S, at  

 Filialen som følge heraf er anset for skattepligtig af udbetalingerne fra G  

 A/S  

 og H samtidig med, at Filialen nægtes fradrag for udgiften til indkøb af det  

 omhandlede edb-udstyr, da dette ikke anses for solgt, at Filialen således  

 alene  

 er indrømmet skattemæssige afskrivninger på udstyret, at hvis Filialen måtte  

 blive anset for den juridiske ejer af udstyret, må dette ligefuldt gælde for  

 fordringerne, idet der ikke ved en skattemæssig korrektion kan foretages en  

 adskillelse af ejendomsretten til udstyret og fordringerne, samt at  

 konsekvensen heraf er, at overdragelsen fra Filialen til G A/S/ H i så fald  

 ikke kan anses for at være sket til eje, men derimod til sikkerhed.
 Den subsidiære påstand er begrundet med, at betalingerne fra G  

 A/S og H til Filialen udgør et låneprovenu mod sikkerhed i  

 leasingkontrakterne  

 med den skattemæssige følge, at Filialen ikke skal indtægtsføre betalingerne  

 fra G A/S og H.
 Advokaten har nedlagt mere subsidiært påstand om, at Filialen  

 alene kan beskattes af en evt. fortjeneste på disse fordringer, opgjort som  

 forskellen mellem salgssummen og anskaffelsessummen for fordringerne, jf. den  

 dagældende Kursgevinstlovs § 8, stk. 2 (nu § 26), og at anskaffelsessummen må  

 anses for at svare til købesummen for leasingaktiverne.  Der vil her  

 alene være  

 tale om et mindre beløb, der skal beskattes.
Advokaten har nedlagt mest subsidiært påstand om, at der ikke er  

 hjemmel til beskatning af det fulde vederlag i indkomståret 1997, da Filialen  

 ikke har erhvervet endelig ret til vederlaget i dette år.
Advokaten har  

 uddybet  

 dette med følgende bemærkninger:
 Fordringerne mod leasingtagerne  pengestrømmen i form af  

 fremtidige leasingydelser  er betingede som en del af et gensidigt  

 bebyrdende  

 kontraktsforhold.
Pengekravet mod den enkelte leasingtager opstår løbende i takt  

 med, at Filialen  hvis Filialen måtte blive anset for ejer af udstyret  

   

 stiller udstyret til rådighed.
Ganske på samme måde som en lønfordring  

 opstår,  

 efterhånden som arbejdsforpligtelsen opfyldes, og som en huslejefordring  

 opstår  

 løbende i takt med, at lejligheden stilles til lejerens disposition.
 En misligholdelse fra Filialens side ved f.eks. ikke længere at  

 stille aktivet til rådighed for leasingtageren vil derfor medføre, at  

 leasingtagerens betalingsforpligtelse ophører, og at Filialen overfor G A/S  

 pådrager sig en erstatningsforpligtelse, der som minimum vil indebære  

 tilbagebetaling af vederlaget for de endnu ikke betalte leasingydelser.  

 Filialen erhverver således først endelig ret til vederlaget, i takt med at  

 leasingaktiver stilles til rådighed for leasingtageren.
Filialen skal derfor periodiseringsmæssigt bruge de almindelige  

 principper, som gælder for periodisering af leasingydelser.
Det hedder herom  

 i  

 Ligningsvejledningen under pkt.
E.A.3.1.1. blandt andet:
Leje-/leasingindtægter skal henføres til den periode, som lejen  

 vedrører.
Dette gælder også, selv om lejen måtte være forudbetalt for en  

 flerårig periode, og selv om lejekontrakten er uopsigelig fra begge parters  

 side. Der er således ikke hjemmel til at beskatte det fulde beløb på  

 36.896.194 kr. i indkomståret 1997. Landsskatteretten skal  

 udtale:
 De omhandlede leasingkontrakter er indgået mellem de enkelte  

 leasingtagere og Filialen, der herefter i overensstemmelse med det ved  

 kontraktindgåelsen forudsatte, har overdraget rettigheder og forpligtelser i  

 henhold til den enkelte kontrakt til G A/S.
 Retten finder ikke grundlag for at antage, at vilkårene i  

 samarbejdsaftalen mellem Filialen og G A/S adskiller sig fra de vilkår, der  

 sædvanligvis er gældende inden for finansiel leasing.
 Det bemærkes endvidere, at samarbejdsaftalen er indgået mellem  

 uafhængige parter og ikke begrundet i skattemæssige overvejelser, men  

 betinget  

 af virksomhedens erhvervsmæssige formål og position på henholdsvis markedet  

 for  

 IT-udstyr og leasingmarkedet.
 Retten finder herefter, at det i overensstemmelse med  

 kontraktforholdene må lægges til grund, at ejendomsretten til IT-udstyret  

 tilkommer G A/S.
 Den påklagede ansættelse nedsættes herefter med 35.512.082 kr.  

 og forhøjes med 10.653.625 kr.
