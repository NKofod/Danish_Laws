Nr LSF 178 Forslag til Lov om ændring af lov om registreringsafgift af motorkøretøjer  

 m.v. (Afgiftsfritagelse for mobile daginstitutioner og nedsættelse af den  

 afgiftspligtige værdi, for så vidt angår afgift af blyakkumulatorer m.v.) Fremsat af skatteministeren (Carsten Koch) den 22. februar 1995 Vedtaget ved tredjebehandling den 18. maj 1995 Lov nr. 413 af 14/06/1995 § 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, foretages følgende ændringer:
 1. I § 2, stk. 1, nr. 7, indsættes efter litra b:
»c) der er specielt indrettet til transport og ophold for  

 daginstitutioner.
Køretøjerne må ikke anvendes til anden privat  

 personbefordring,».
 2. I § 8 indsættes efter stk. 4 som nyt stykke:
»Stk. 5. Afgift af blyakkumulatorer efter lov om afgift af  

 blyakkumulatorer og hermetisk forseglede nikkel-cadmium-akkumulatorer  

 (lukkede nikkel-cadmium-batterier) samt merværdiafgift heraf kan holdes uden  

 for den afgiftspligtige værdi.
Gebyrer for blyakkumulatorer fastsat af de  

 statslige miljømyndigheder samt merværdiagift heraf kan ligeledes holdes uden  

 for den afgiftspligtige værdi.« § 2 Stk. 1. Loven træder i kraft den 1. juli 1995 og har virkning for  

 køretøjer, der fra og med dagen for lovens ikrafttræden anmeldes til  

 registrering efter færdselsloven, jf. dog stk. 2.
 Stk. 2. Skatteministeren fastsætter tidspunktet for  

 ikrafttrædelsen af lovens § 1, nr. 2.
 Stk. 3. For køretøjer som nævnt i lovens § 1, nr. 2, der  

 afgiftsberigtiges efter lov om registreringsafgift af motorkøretøjer m.v. §  

 9, stk. 2 eller 4, har loven virkning, når der fra og med lovens ikrafttræden  

 ved anmeldelse af en pris er fradraget enten det afgiftsbeløb indbefattet  

 merværdiafgift i den afgiftspligtige værdi, der for det pågældende køretøj er  

 pålignet efter lov om afgift af blyakkumulatorer og hermetisk forseglede  

 nikkel-cadmium-akkumulatorer (lukkede nikkel-cadmium-batterier), eller det  

 gebyr indbefattet merværdiafgift i den afgiftspligtige værdi, der for det  

 pågældende køretøj skal opkræves efter de statslige miljømyndigheders  

 bestemmelser herom.
 Stk. 4. For køretøjer som nævnt i lovens § 1, nr. 2, der  

 afgiftsberigtiges efter lov om registreringsafgift af motorkøretøjer m.v. §  

 9, stk. 3, har loven virkning for køretøjer, der fra og med dagen for lovens  

 ikrafttræden anmeldes til registrering efter færdselsloven.
Oprindeligt fremsat forslag § 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, foretages følgende ændringer:
 1. I § 2, stk. 1, nr. 7, indsættes efter b):
»c) der er specielt indrettet til transport og ophold for  

 daginstitutioner.
Køretøjerne må ikke anvendes til anden privat  

 personbefordring,».
 2. I § 8, indsættes efter stk. 4 :
» Stk. 5. Afgift af blyakkumulatorer efter lov om afgift af  

 blyakkumulatorer og hermetisk forseglede nikkel-cadmium akkumulatorer samt  

 merværdiafgift heraf kan holdes uden for den afgiftspligtige værdi.« § 2 Loven træder i kraft den 1. juli 1995 og har virkning for køretøjer, der  

 fra og med dagen for lovens ikrafttræden anmeldes til registrering efter  

 færdselsloven, jf. dog stk. 2.
 Stk. 2. Skatteministeren fastsætter tidspunktet for  

 ikrafttrædelsen af lovens § 1, nr. 2.
 Stk. 3. For køretøjer som nævnt i lovens § 1, nr. 2, der  

 afgiftsberigtiges efter lov om registreringsafgift af motorkøretøjer m.v. § 9  

 stk. 2 eller 4, har loven virkning, når der ved anmeldelse af en pris, på  

 dagen for lovens ikrafttræden eller senere, er fradraget det afgiftsbeløb  

 indbefattet merværdiafgift i den afgiftspligtige værdi, der for det  

 pågældende køretøj er pålignet efter lov om afgift af blyakkumulatorer og  

 hermetisk forseglede nikkel-cadmium akkumulatorer.
 Stk. 4. For køretøjer som nævnt i lovens § 1, nr. 2, der  

 afgiftsberigtiges efter lov om registreringsafgift af motorkøretøjer m.v. § 9  

 stk. 3, har loven virkning for køretøjer, der fra og med dagen for lovens  

 ikrafttræden anmeldes til registrering efter færdselsloven.
Bemærkninger til lovforslaget Almindelige bemærkninger.
 Lovforslaget består af to elementer.
 Efter den første del af forslaget, fritages køretøjer, der har en tilladt  

 totalvægt over 4 ton og er specielt indrettet til transport og ophold for  

 daginstitutioner.
Som led i udbygningen af pasningskapaciteten på daginstitutionsområdet har  

 enkelte kommuner ladet store brugte busser indrette til mobile  

 daginstitutioner.
Busserne indrettes med opholdsrum med arbejdsborde til ca.  

 20 børn og er i øvrigt indrettet med køkken med sædvanlige faciliteter,  

 garderobe, toilet m.m.
 Sådanne køretøjer er efter de nugældende bestemmelser  

 registreringsafgiftspligtige, men for at støtte kommunerne i deres  

 bestræbelser med at øge pasningskapaciteten vil regeringen foreslå  

 køretøjerne fritaget for registreringsafgift.
 Forslagets anden del har til formål at neutralisere registreringsafgiften  

 for så vidt angår den prisstigning på nye værdiafgiftspligtige biler og  

 motorcykler m.v, der direkte følger af det samtidigt fremsatte forslag om  

 afgift af blyakkumulatorer og nikkel-cadmium batterier.
 Ved at formulere ændringen som en nedsættelse af den afgiftspligtige  

 værdi, ligestilles blyakkumulatorer, der anskaffes sammen med nye biler, med  

 blyakkumulatorer, der anskaffes efterfølgende, uanset om  

 registreringsafgiftssatsen marginalt er 0, 20, 60, 95, 105 eller 180 pct.
 For køretøjer, der afgiftsberigtiges efter anmeldt standard eller  

 listepris, sker nedsættelsen af den afgiftspligtige værdi først når  

 afgiftsbeløbet vedrørende afgift af blyakkumulatorer mv. tillige er anmeldt.  

 Der vil formentlig ske en vis fremskyndelse i anmeldelser af nye bilpriser  

 overfor de statslige told- og skattemyndigheder.
 For nye køretøjer, der afgiftsberigtiges efter vurdering, kan  

 afgiftsbeløbet vedrørende afgift af blyakkumulatorer mv. konstateres  

 umiddelbart, hvorfor afgiftsnedsættelsen for disse kan få virkning fra  

 ikrafttrædelsesdagen.
Provenubemærkninger Forslaget indebærer, at registreringsafgiftsprovenuet ikke stiger som  

 følge af det samtidigt fremsatte forslag om afgift af blyakkumulatorer og  

 nikkel-cadmium batterier.
For så vidt angår mobile daginstitutioner må det  

 antages, at kravet om registreringsafgift i realiteten udelukker sådanne  

 under de nugældende regler.
På denne baggrund skønnes ændringen ikke at have  

 provenumæssige konsekvenser.
Bemærkninger om forholdet til EU-retten Efter det samtidigt fremsatte forslag til lov om godtgørelse i forbindelse  

 med indsamling af blyakkumulatorer og nikkel-cadmium batterier kan  

 godtgørelsen overstige de faktiske omkostninger ved indsamling og  

 genanvendelse og kan derfor være omfattet af statsstøttereglerne.
 Nærværende lovforslag foreslås derfor først at træde i kraft når  

 Europa-Kommissionen har godkendt godtgørelsesordningen.
Administrative bemærkninger Forslaget skønnes ikke at medføre nævneværdige administrative udgifter.
Øvrige bemærkninger Der henvises til det samtidigt fremsatte forslag om afgift af  

 blyakkumulatorer og hermetisk forseglede nikkel-cadmium akkumulatorer.
