Tillægsbetænkning afgivet af  

 Retsudvalget den 24. maj 2000 Tillægsbetænkning over I.
Forslag til lov om fuldbyrdelse af straf  

 m.v.
II.
Forslag til lov om ændring af forskellige  

 lovbestemmelser i forbindelse med gennemførelsen af en lov om  

 fuldbyrdelse af straf m.v.
(Ændringer som følge af  

 straffuldbyrdelsesloven, afskaffelse af hæftestraffen og  

 prøveløsladelse af livstidsdømte m.v.) Udvalget har, efter at lovforslagene ved 2. behandling  

 blev henvist til fornyet udvalgsbehandling, behandlet disse i et møde  

 og har herunder stillet spørgsmål til justitsministeren, som  

 denne har besvaret skriftligt.
 Et af udvalgets  

 spørgsmål til justitsministeren og dennes svar herpå er  

 optrykt som bilag til tillægsbetænkningen.
 Der er af et mindretal stillet ændringsforslag,  

 hvorom henvises til de ledsagende bemærkninger.
Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) de under I og II nævnte lovforslag  

 til vedtagelse i den affattelse, hvori de foreligger efter 2.  

 behandling.
Mindretallet vil stemme imod de stillede  

 ændringsforslag.
 Et mindretal inden for mindretallet (Socialistisk  

 Folkepartis og Enhedslistens medlemmer af udvalget) lægger særlig  

 vægt på justitsministerens tilsagn om at ville nedsætte et  

 udvalg, der skal komme med forslag til en styrket behandlingsindsats i  

 videste forstand: uddannelsesmæssigt (i institutionerne eller gennem  

 frigang), arbejdsmæssigt, fritidsaktiviteter, behandlingsprogrammer  

 m.v. i forhold til de indsatte, jf. besvarelsen af spørgsmål nr.  

 50, der er optrykt som bilag til tillægsbetænkningen.
Et andet mindretal (Venstres og Det  

 Konservative Folkepartis medlemmer af udvalget) indstiller de under I og II  

 nævnte lovforslag til vedtagelse med de stillede  

 ændringsforslag.
Såfremt ændringsforslagene forkastes, vil  

 mindretallet stemme imod lovforslagene ved 3. behandling.
Venstre og Det Konservative Folkeparti finder, at  

 lovforslagene går i den forkerte retning.
De to partier ønsker  

 en mere effektiv afsoning og mindre hensyntagen til de negativt stærke  

 fanger.
Uanset hensynet til de indsattes retssikkerhed finder Venstre og Det  

 Konservative Folkeparti tillige, at så omfattende forslag som  

 domstolsprøvelse med adgang til landsretten, som lovforslagene  

 lægger op til, vil medføre et urimeligt ressourceforbrug.  

 Venstre og Det Konservative Folkeparti henviser i øvrigt til de  

 anførte synspunkter i betænkningen og til de i denne  

 tillægsbetænkning stillede ændringsforslag.
 Et tredje mindretal (Dansk Folkepartis og  

 Friheds 2000´s medlemmer af udvalget) indstiller de under I og II  

 nævnte lovforslag til forkastelse ved 3. behandling.  

 Mindretallet vil dog stemme for de stillede ændringsforslag.
 En del af dette mindretal (Dansk Folkepartis medlem af  

 udvalget) har den opfattelse, at de ændringsforslag, som Venstre har  

 stillet, indebærer en tiltrængt forbedring af lovforslagene, og  

 derfor stemmer Dansk Folkeparti for ændringsforslagene, men  

 grundlæggende ændres der desværre ikke på, at  

 lovforslagene betyder en væsentlig lempelse af retspolitikken i  

 Danmark.
 Dansk Folkeparti vil, selv om ændringsforslagene  

 skulle blive vedtaget, stemme imod lovforslagene ved 3. behandling, og  

 når de politiske realiteter til det er til stede, vil partiet arbejde  

 for, at retspolitikken igen styrkes og strammes, sådan som der er behov  

 for.
Et fjerde mindretal (Centrum-Demokraternes  

 medlem af udvalget) indstiller de under I og II nævnte lovforslag til  

forkastelse ved 3. behandling.
Mindretallet vil dog stemme for de  

 under nr. 1 -  

 4 og 6-  

 8 stillede ændringsforslag til det under I nævnte lovforslag og  

 de stillede ændringsforslag til det under II nævnte lovforslag.
 Et femte mindretal (Kristeligt Folkepartis  

 medlem af udvalget) indstiller det under I nævnte lovforslag til  

vedtagelse med de under nr. 1, 2, 5, 6 og 7 stillede  

 ændringsforslag og det under II nævnte lovforslag til  

vedtagelse med det under nr. 3 stillede ændringsforslag.
Ændringsforslag til I.
Forslag til lov om fuldbyrdelse af straf m.v.
 Af	et mindretal (V), tiltrådt af et mindretal (KF,  

 DF, CD, KRF og FRI):
 Nr. 2-4 bliver herefter nr. 1-3.
 2) § 25, stk. 2, affattes således:
» Af	et mindretal (V), tiltrådt af et mindretal (KF,  

 DF, CD og FRI):
 3) § 80, stk. 1, 2. pkt., udgår, og § 80, stk.  

 2, ændres til:
» 4) § 112, nr. 6, affattes således:
» Af	et mindretal (V), tiltrådt af et mindretal (KF,  

 DF, KRF og FRI):
 5) § 112, nr. 7 og 8, udgår.
 Nr. 9 bliver herefter nr. 7.
 Af	et mindretal (V), tiltrådt af et mindretal (KF,  

 DF, CD, KRF og FRI):
 6) § 120 affattes således:
» Stk. 2. Kendelser, der er afsagt af en byret, kan ikke  

 kæres.
Procesbevillingsnævnet kan dog give tilladelse til  

 kære, hvis sagen er af principiel karakter, eller særlige grunde  

 i øvrigt taler for det.
Ved behandlingen af spørgsmålet  

 om kæretilladelse til landsretten finder reglerne i retsplejelovens §  

 392, stk. 2, 3. og 4. pkt., tilsvarende anvendelse.« Ny paragraf 7) Efter § 120 indsættes som ny paragraf:
» Stk. 2. Under kære behandles sagen efter samme  

 regler, som er fastsat for byretsbehandlingen.
I øvrigt gælder  

 reglerne i retsplejelovens kapitel 37 om kære.
Bestemmelsen i  

 retsplejelovens § 398, stk. 2, 3. pkt., finder dog kun anvendelse, når  

 den dømte ikke er frihedsberøvet.« Af	et mindretal (V), tiltrådt af et mindretal (KF,  

 DF, CD og FRI):
 8) I § 122 udgår stk. 1, 2. pkt., og  

stk. 2, 2. pkt.
Bemærkninger Til nr. 1 og 2 Ændringsforslagene gør det obligatorisk at  

 flytte indsatte i et åbent fængsel til lukket fængsel,  

 når de er taget med stoffer på sig, har indsmuglet eller handlet  

 med stoffer, eller har udøvet overgreb på medindsatte eller  

 personale.
Til nr. 3, 4 og 8 Ændringsforslagene er konsekvensrettelser til  

 ændringsforslag nr. 2 til det under II nævnte lovforslag.
Til nr. 5 Ændringsforslaget fjerner en  

 prøveløsladts ret til domstolsprøvelse af selve  

 afgørelsen af, at vedkommende skal afsone sin reststraf.
Straffen er  

 oprindelig udmålt af en domstol i en konkret straffesag.
Afsoneren er  

 herefter prøveløsladt før tid på en række  

 betingelser, der derefter er overtrådt.
Til nr. 6 og 7 Ændringsforslagene har som formål at  

 gennemføre den appelbegrænsning, som Straffelovrådet har  

 anbefalet, jf. bemærkningerne til lovforslaget side 123 under pkt.  

 9.3.5.1.3. Samtidig indeholder ændringsforslagene de  

 konsekvensrettelser, der følger af, at forslagsstillerne ønsker  

 at fjerne den foreslåede adgang til prøveløsladelse af  

 livstidsdømte, jf. ændringsforslag nr. 3, 4 og 8 til dette  

 lovforslag samt ændringsforslag nr. 1 til det under II nævnte  

 lovforslag.
Ændringsforslag til II.
Forslag til lov om ændring af forskellige  

 lovbestemmelser i forbindelse med gennemførelsen af en lov om  

 fuldbyrdelse af straf m.v.
(Ændringer som følge af  

 straffuldbyrdelsesloven, afskaffelse af hæftestraffen og  

 prøveløsladelse af livstidsdømte m.v.) Til § 1 Af	et mindretal (V), tiltrådt af et mindretal (KF,  

 DF, CD og FRI):
 1) I det under nr. 5 foreslåede § 33, stk.  

 3, indsættes efter »dage«: »eller weekender«.
 2) I nr. 8 udgår de foreslåede §§  

 41-42, og i § 43, der herefter bliver § 41, udgår: »eller § 42«.
 Af	et mindretal (V), tiltrådt af et mindretal (KF,  

 DF, CD, KRF og FRI):
Ny paragraf 3) »§ 01 I forvaltningsloven, jf. lov nr. 571 af 19.  

 december 1985, som ændret ved § 2 i lov nr. 347 af 6. juni 1991,  

 foretages følgende ændringer:
 1. I § 9, stk. 3, indsættes efter 1. pkt. som nyt  

 punktum:
» 2. § 24, stk. 3, affattes således:
» Bemærkninger Til nr. 1 Ændringsforslaget indfører en mulighed for at  

 idømme weekendfængsel som en selvstændig strafferetlig  

 sanktion.
Venstre finder, at et moderne retssamfund bør afprøve  

 nye muligheder for alternativer til almindelig frihedsstraf.
Forslaget  

 tænkes især anvendt på helt unge lovovertrædere, der  

 er under uddannelse, og som idømmes en kortere frihedsstraf.
Til nr. 2 Ændringsforslaget fjerner den foreslåede  

 adgang til at prøveløslade livstidsfanger, således at  

 deres eventuelle løsladelse sker ved benådning som efter de  

 nugældende regler.
Der er stillet ændringsforslag om de  

 nødvendige konsekvensrettelser til det under I anførte  

 lovforslag.
 Forslagsstillerne finder principielt, at den  

 gældende retstilstand skal opretholdes, hvorefter der alene bør  

 kunne ske løsladelse af livstidsafsonere efter benådning.  

 Livstidsstraf, der er samfundets strengeste straf, idømmes uhyre  

 sjældent, og Venstre finder det derfor rigtigt, at løsladelse  

 ikke kan ske ved en mere eller mindre automatisk  

 prøveløsladelse, der tillige, som justitsministerens  

 oplysninger foreligger, vil nedsætte den faktiske afsoningstid.
Til nr. 3 Reglerne om aktindsigt for afsonere tilgodeser i dag efter  

 mindretallets opfattelse i alt for høj grad de negativt stærke  

 fanger og anvendes til undertrykkelse af de svage afsonere.
Det virker meget uhensigtsmæssigt, at strafafsonere  

 ved systematisk udnyttelse af reglerne om aktindsigt i sager om  

 straffuldbyrdelse kan forhindre et fornuftigt samarbejde mellem politi og  

 kriminalforsorg om en effektiv afsoning.
Endvidere kan det befrygtes, at  

 reglerne er med til at vanskeliggøre opklaringen af forseelser og  

 forbrydelser i fængslerne, hvilket vil indebære en forringelse af  

 fængselspersonalets og de svage fangers retssikkerhed.
Venstre finder det overordentlig besynderligt, at  

 justitsministeren trods gentagne løfter i forbindelse med  

 mindretallets flere gange tidligere fremsatte forslag herom ikke har  

 ændret bestemmelserne om aktindsigt.
Det betyder fortsat, at der sker  

 overgreb i fængslerne, der ikke bliver opklaret.
Det er efter Venstres  

 opfattelse helt uholdbart.
Der er et påtrængende behov for at  

 kunne beskytte indsatte mod de stærke medindsatte, der misbruger  

 adgangen til aktindsigt og skaber frygt hos medindsatte.
Derved kan de tvinge  

 medindsatte til at undlade at anmelde overfald og trusler m.v.
 Spørgsmålet om aktindsigt i sager om  

 straffuldbyrdelse er allerede behandlet i handlingsplanen om organiseret  

 kriminalitet, der blev afgivet af en arbejdsgruppe under Justitsministeriet i  

 marts 1995.
I handlingsplanen foreslås det, at  

 forvaltningslovens regler om aktindsigt begrænses i sager om  

 fuldbyrdelse af straf.
Også flertallet i Straffelovrådet har i  

 betænkning nr. 1355/1998 givet udtryk for samme standpunkt.  

 Mindretallet finder, at aktindsigten i den grad strider mod offentlige  

 interesser, at der ikke kan være principielle indvendinger imod at  

 indskrænke aktindsigten på dette punkt.
Dorte Bennedsen (S)  

  Lissa Mathiasen (S) fmd.  Per Kaalund (S)  

  Else Marie Mortensen (S)  Jan Petersen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Kim Behnke (FRI)  Helge Adam Møller (KF)  

  Jens Heimburger (KF)  Peter Skaarup (DF)  

  Jann Sjursen (KRF) Bilag Et af udvalgets spørgsmål til  

 justitsministeren og dennes svar herpå Spørgsmål nr. 50:
Er ministeren indstillet på at overveje en styrkelse  

 af indsatsen med hensyn til uddannelse, beskæftigelse og behandling af  

 de indsatte, og hvordan det i den forbindelse sikres, at der udarbejdes  

 relevante behandlingsplaner, som rækker ud over løsladelsen? Svar:
 Jeg er  

 indstillet på at anmode Direktoratet for Kriminalforsorgen om at  

 nedsætte et udvalg, der skal have til opgave at komme med forslag til  

 en styrket behandlingsindsats i videste forstand: uddannelsesmæssigt (i  

 institutionerne eller gennem frigang), arbejdsmæssigt,  

 fritidsaktiviteter, behandlingsprogrammer m.v. i forhold til de indsatte.  

 Udvalget vil kunne nedsættes i løbet af sommeren med frist til  

 udgangen af 2001 for afgivelse af betænkning.
Udvalget vil få til opgave at overveje, om der er  

 behov for en tilpasning af beskæftigelsen set i lyset af udviklingen i  

 samfundet og i kriminalforsorgens klientel.
Herudover vil udvalget mere  

 specifikt skulle overveje, hvordan det kan sikres, at der er de relevante  

 uddannelses-, beskæftigelses-  og behandlingstilbud, som er tilpas  

 differentierede og fleksible til at opfylde behovene.
Udvalget vil blive bedt  

 om at komme med forslag til udbygning eller ændring af de eksisterende  

 tilbud.
 Udvalget vil desuden blive bedt om at komme med forslag  

 til, hvordan det kan sikres, at den igangværende uddelegering af  

 opgaver og kompetence til kriminalforsorgens anstalter, som er baseret  

 på flerårsaftalen og resultatkontrakten, ikke kommer til at  

 medføre en nedprioritering af uddannelses- og behandlingsbehov til  

 fordel for hensyn til økonomisk produktivitet.
Herudover skal udvalget bl.a. overveje, hvordan det  

 sikres, at der for alle indsatte udarbejdes relevante handlingsplaner for  

 afsoningstiden og tiden efter løsladelsen, og at disse planer  

 tilrettelægges i samarbejde med de sociale myndigheder.
Udvalget skal i  

 den forbindelse inddrage erfaringerne med de vejledende retningslinier for  

 samarbejdet mellem de sociale myndigheder og kriminalforsorgens institutioner  

 og afdelinger, som Socialministeriet og Direktoratet for Kriminalforsorgen  

 udsendte i 1998.
Udvalgets overvejelser skal ske i lyset af internationale  

 bestemmelser, der vedrører behandlingen af indsatte, herunder FN s og  

 Europarådets rekommandationer om standard minimum regler.
Endvidere  

 skal udvalget inddrage anbefalinger fra Europarådets komité til  

 forebyggelse af tortur m.v. (Torturkomitéen) har fremsat i forbindelse  

 med sine besøg i Danmark og i sine generelle rapporter.
 Udvalget skal endvidere inddrage de anbefalinger, som  

 Økonomistyrelsen har fremsat i budgetanalysen fra 1998 om  

 AUF-strukturen, og de forslag og kommentarer, som Differentieringsudvalget  

 (Nordskov-udvalget) har fremsat i sin indstilling fra marts 2000.
