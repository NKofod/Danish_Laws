 Bekendtgørelse om indberetning af handler med  

 værdipapirer, der er noteret på en fondsbørs m.v.
 I medfør af § 33, stk. 2 og 4, og § 93, stk. 4, i lov om  

 værdipapirhandel m.v., jf. lovbekendtgørelse nr. 797 af 6.  

 november 1998, senest ændret ved lov nr. 250 af 27. april 1999,  

 fastsættes:
Kapitel 1 Indberetningspligt vedrørende værdipapirer  

 noteret på en dansk fondsbørs m.v.
§ 1. En værdipapirhandler,  

 jf. § 4, stk. 3, i lov om værdipapirhandel m.v., som medvirker ved  

 aftaler om overdragelse til eje (handler) af værdipapirer, der er  

 optaget til notering på en fondsbørs eller  optaget til handel  

 på en autoriseret markedsplads eller i et handelssystem, oprettet  

 i henhold til § 17 i lov om værdipapirhandel m.v., skal indberette  

 handler.
Indberetningen skal ske til den pågældende  

 fondsbørs eller autoriserede markedsplads.
Stk. 2. Fondsrådet kan i særlige  

 tilfælde dispensere fra indberetningspligten i stk. 1, såfremt  

 det sikres, at der sker indberetning af handel med værdipapirer  

 på anden måde.
Dispensation kan gives for indtil tre år ad  

 gangen.
 Stk. 3. Stk. 1 omfatter tillige  

 værdipapirtransaktioner udført af Danmarks Nationalbank som  

 medlem af en fondsbørs, en autoriseret markedsplads eller i et  

 handelssystem oprettet i henhold til § 17 i lov om værdipapirhandel  

 m.v. samt  Finansstyrelsen, medmindre der sker indberetning fra en  

 indberetningspligtig.
 Stk. 4. Værdipapirhandlere, der alene  

 udfører porteføljepleje eller alene formidler  

 værdipapirtransaktioner, jf. lov om fondsmæglerselskaber, bilag  

 1, afsnit A, skal indberette i henhold til stk. 1, medmindre mindst een af  

 aftaleparterne selv er indberetningspligtig.
 Stk. 5. Pengemarkedsmæglere i forbindelse med  

 formidling af børsnoterede pengemarkedsprodukter eller  

 pengemarkedsmæglere, som har fået tilladelse til at udøve  

 virksomhed som værdipapirmægler, jf. § 48, stk. 3, i lov om  

 værdipapirhandel m.v., skal indberette i henhold til stk. 1, medmindre  

 mindst een af aftaleparterne selv er indberetningspligtig.
 Stk. 6. Enhver, der er eller bliver omfattet af § 29 i  

 lov om værdipapirhandel m.v., skal tillige indberette i henhold til  

 stk. 1, medmindre der sker indberetning fra en indberetningspligtig.  

 Indberetning skal ske ved erhvervelse eller afhændelse af aktier,  

 hvorved de i § 29 anførte grænser opnås eller  

 overskrides.
 § 2. Alle handler med  

 værdipapirer, der er optaget til notering på en fondsbørs,  

 jf. § 21, stk. 1, i lov om værdipapirhandel m.v., eller handles  

 på en autoriseret markedsplads, jf. § 40, stk. 2, i lov om  

 værdipapirhandel m.v., eller i et handelssystem, oprettet i henhold til  

 § 17 i lov om værdipapirhandel m.v., skal indberettes.
 § 3. Indberetning i henhold til §  

 1, stk. 1 og stk. 3-5, skal indeholde oplysninger om:
1)	fondskode (ISIN - International Securities Identification  

 Number), 2)	handelsdato og handelstidspunkt, 3)	købs- og salgskode, 4)	handelskurs og handelsmængde, 5)	afviklingsdato, samt 6)	identifikation af modparten, hvis denne er medlem af den  

 pågældende fondsbørs, autoriserede markedsplads eller  

 handelssystem eller har opnået tilladelse i henhold til § 4, stk.  

 2.
 Stk. 2. Indberetning i henhold til § 1, stk. 6, skal  

 indeholde de i stk. 1, nr. 1-5, anførte oplysninger.
 Stk. 3. De indberetningspligtige skal på anmodning  

 fra en fondsbørs eller en autoriseret markedsplads give yderligere  

 oplysninger vedrørende den indberettede handel til brug for  

 fondsbørsens eller markedspladsens markedsovervågning.
§ 4. Handler, der er foretaget af  

 en indberetningspligtig, der er medlem af en fondsbørs, en autoriseret  

 markedsplads eller et handelssystem, oprettet i henhold til § 17 i lov om  

 værdipapirhandel m.v., skal indberettes inden  5 minutter efter  

 aftalens indgåelse.
Indberetning af handler til afregning på  

 grundlag af en gennemsnitskurs, der offentliggøres inden for det  

 pågældende handelssystems' åbningstid, skal foretages inden  

 15 minutter efter offentliggørelsen af gennemsnitskursen.
En  

 fondsbørs eller en autoriseret markedsplads kan efter ansøgning  

 fra et medlem dispensere fra fristen på 15 minutter.
Stk. 2. Handler foretaget af andre indberetningspligtige  

 omfattet af § 1, stk. 1 og stk. 3-6, skal indberettes inden handelsdagens  

 slutning.
En fondsbørs eller en autoriseret markedsplads kan efter  

 nærmere regler fastsat af den pågældende fondsbørs  

 eller autoriserede markedsplads tillade, at en indberetningspligtig bliver  

 omfattet af stk. 1, selvom den indberetningspligtige ikke er medlem af den  

 pågældende fondsbørs, autoriserede markedsplads eller  

 handelssystem oprettet i henhold til § 17 i lov om værdipapirhandel  

 m.v.
 Stk. 3. Repo-baserede handler, Cibor-handler og andre  

 handler kan efter nærmere regler fastsat af en fondsbørs eller  

 en autoriseret markedsplads undtages fra indberetningsfristen i stk. 1.  

 Indberetning skal ske inden handelsdagens slutning.
 § 5. En indberetningspligtig, der  

 er medlem af en fondsbørs, en autoriseret markedsplads eller et  

 handelssystem oprettet i henhold til § 17 i lov om værdipapirhandel  

 m.v., eller som har opnået tilladelse i henhold til § 4, stk. 2, skal  

 sikre, at der ved handel med et medlem af samme fondsbørs,  

 autoriserede markedsplads eller handelssystem eller ved handel med en  

 indberetningspligtig, der har opnået tilladelse i henhold til § 4, stk.  

 2, er sket korrekt sammenføring af en indberetningspligtig handel,  

 inden indberetningssystemet lukker.
 Stk. 2. Sker handlen uden for indberetningssystemets  

 åbningstid, skal der ske indberetning snarest muligt efter systemets  

 genåbning.
 § 6. Indberettede handler kan kun  

 annulleres i henhold til særlige betingelser og retningslinier fastsat  

 af en fondsbørs eller en autoriseret markedsplads.
 § 7. Indberetning i henhold til §  

 1, stk. 1 og 3-5 skal ske elektronisk, medmindre andet fastsættes af en  

 fondsbørs eller en autoriseret markedsplads.
 Stk. 2. Indberetning efter § 1, stk. 6, skal ske efter  

 nærmere regler fastsat af en fondsbørs eller en autoriseret  

 markedsplads.
 § 8. Den indberetningspligtige  

 skal opbevare dokumentation for den indberettede handel og for indberetningen  

 heraf i mindst 5 år efter, at indberetningen er foretaget.
Kapitel 2 Indberetningspligt vedrørende værdipapirer  

 optaget til notering på en fondsbørs eller et tilsvarende marked  

 i et land indenfor Den Europæiske Union eller i lande, som  

 Fællesskabet har indgået aftale med § 9. En værdipapirhandler skal til  

 Fondsrådet indberette handler med værdipapirer, der er optaget  

 til notering på en fondsbørs eller et tilsvarende reguleret  

 marked i et land inden for Den Europæiske Union eller i lande, som  

 Fællesskabet har indgået aftaler med.
 Stk. 2. Såfremt værdipapirhandleren  

 indberetter handlerne til de kompetente myndigheder i det  

 pågældende land, skal der ikke ske indberetning i henhold til  

 stk. 1.
§ 10. Indberetningspligten i  

 henhold til § 9 omfatter handler, når disse vedrører 1)	aktier eller andre instrumenter, der giver adgang til  

 aktiekapital, 2)	obligationer eller andre instrumenter, der kan sidestilles med  

 obligationer, 3)	standardiserede futures vedrørende aktier samt 4)	standardiserede optioner vedrørende aktier.
 § 11. Indberetningen skal  

 indeholde oplysninger om:
1)	identifikation af værdipapiret 2)	handelsdato samt 3)	landekode.
 § 12. Handler omfattet af § 10  

 skal indberettes senest dagen efter handelsdagen.
 § 13. §§ 7 og 8 finder tillige  

 anvendelse på indberetninger omfattet af dette kapitel.
Kapitel 3 Gebyr-, straffe- og  

 ikrafttrædelsesbestemmelser § 14. En fondsbørs eller  

 en autoriseret markedsplads fastsætter regler om betaling af gebyrer  

 for indberetninger omfattet af denne bekendtgørelse, jf. § 33, stk. 4,  

 i lov om værdipapirhandel m.v.
Betaling af gebyr skal ske til den  

 pågældende fondsbørs eller markedsplads.
 § 15. Overtrædelse af § 1,  

 stk. 1, 3, 4, 5 og 6, §§ 3 og 4, §§ 8, 9, 11 og 12 i denne  

 bekendtgørelse straffes med bøde.
 § 16. Bekendtgørelsen  

 træder i kraft  den 11. juni 1999.
 Stk. 2. Samtidig ophæves bekendtgørelse nr.  238 af  

 20. april 1998 om indberetning af handler med værdipapirer, der er  

 noteret på en fondsbørs m.v.
