I medfør af § 4, § 6 og § 12, stk. 2, i lov om mærkning og skiltning med pris m.v., jf. lovbekendtgørelse nr. 492 af 4. juli 1989, som ændret ved lov nr. 395 af 13. juni 1990, fastsættes:
 § 1.  Bekendtgørelsen gælder for  

 autoreparationsvirksomheder og omfatter enhver form for automobilreparation,  

 herunder sikkerhedseftersyn, styretøjsudmåling, motortest, cylinderarbejde,  

 kølerreparation, karosseriarbejde, autolakering og glarmesterarbejde.
 Stk. 2.  Bekendtgørelsen omfatter ikke vask og smøring,  

 rustbehandling, opladning af akkumulatorer, vulkanisering og skiftning af  

 dæk, hjulafbalancering samt nymontering af ekstraudstyr.
 § 2.  I enhver virksomhed skal der på et for kunderne  

 iøjnefaldende sted være anbragt et skilt med tydelig angivelse af de  

 kundetimepriser, der beregnes for arbejde udført efter faktisk medgået tid.
 Stk. 2.  Anvender virksomheden standardtider, skal dette  

 oplyses på et skilt med angivelse af den uddebiteringsfaktor, der anvendes.  

 Standardtiderne skal fremgå af et katalog, der på forlangende skal forevises  

 kunden, hvilket ligeledes skal oplyses på skiltet.
Stk. 3.  Faktureres der efter præstationspriser, skal  

 virksomheden oplyse dette på et skilt.
Priserne skal på forhånd være angivet  

 i en prisliste, der på forlangende skal forevises kunden, hvilket ligeledes  

 skal oplyses på skiltet.
 § 3.  Overtrædelse af foranstående bestemmelser  

 straffes med bøde.
 § 4.  Bekendtgørelsen træder i kraft den 15. januar  

 1991.
