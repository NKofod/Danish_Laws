Fremsat den 2. marts 2001 af  

 Peter Skaarup (DF),  

 Kristian Thulesen Dahl (DF) og Pia Kj&aelig  

 ;rsgaard (DF) Forslag til folketingsbeslutning om visumkrav til borgere fra visse øst- og  

 centraleuropæiske lande Folketinget pålægger regeringen straks at  

 genindføre visumkrav for borgere fra følgende øst- og  

 centraleuropæiske lande: Polen, Tjekkiet, Ungarn, Bulgarien, Slovakiet,  

 Slovenien, Estland, Letland og Litauen.
Bemærkninger til forslaget Forslagsstillerne mener, at det er  

 nødvendigt at indføre visumkrav over for borgere fra Polen,  

 Tjekkiet, Ungarn, Bulgarien, Slovakiet, Slovenien, Estland, Letland og  

 Litauen.
Det er forslagsstillernes opfattelse, at ophævelse  

 af visumkravene over for en række øst- og  

 centraleuropæiske lande er sket for hurtigt.
Ofte er ophævelsen  

 af visumkravet drevet af politiske hensyn, det vil sige af hensyn til den  

 politiske udvikling i de nye øst- og centraleuropæiske lande og  

 til den interne udvikling i EU, og man har bevidst set bort fra de problemer,  

 som en ophævelse af visumkravet ville give.
Men virkeligheden er, at landene i Vesteuropa og i ganske  

 særlig grad Tyskland og de nordiske lande, herunder ikke mindst  

 Danmark, i stigende grad hjemsøges af kriminelle fra de øst- og  

 centraleuropæiske lande.
En del af de pågældende indgiver  

 grundløse ansøgninger om asyl, mens andre søger at  

 undgå kontakt med myndighederne.
Opholdet i Danmark bruges så til  

 at begå omfattende kriminalitet.
De øst- og centraleuropæiske lande er  

 kendetegnet af en omfattende kriminalitet, korruption og fattigdom.
De  

 offentlige administrationer i landene er endnu ikke ordentligt udviklet til  

 at styre deres samfunds indre forhold.
Et meget stort antal unge kvinder fra de  

 østeuropæiske lande bringes ind i Danmark og bliver frivilligt  

 eller ufrivilligt bragt ind i prostitution.
Deres indrejse i Danmark er i  

 vidt omfang organiseret af kriminelle netværk.
De vesteuropæiske landes relativt høje  

 velstand tiltrækker de kriminelle netværk såvel som  

 kriminelle enkeltpersoner.
De øst- og centraleuropæiske landes  

 ofte kaotiske situation har medført en ekstrem råhed og kynisme  

 i de kriminelle kredse.
Der er ofte slet ikke proportion mellem forbrydelsens  

 omfang og måden, hvorpå forbrydelsen begås.
Der brydes ind  

 i sommerhuse og biler og stjæles småting, der begås  

 røverier og overfald for småpenge, og fysisk vold er almindeligt  

 forekommende over for kvinder, der tvinges til prostitution.
Det danske samfund er praktisk talt forsvarsløst  

 over for denne form for kriminalitet.
En skærpet straffelovgivning  

 må anses for at være et yderst usikkert middel til at forebygge  

 kriminaliteten, fordi dansk strafafsoning og senere udvisning opleves som  

 eftergivende og let at omgå.
Det er uacceptabelt, at den danske befolkning skal  

 udsættes for en udenlandsk kriminalitet, som den er ude af stand til at  

 værge sig imod.
De åbne grænser er en politisk beslutning,  

 som skyldes regeringens ønske om at tækkes interesser, som det  

 danske folk ikke deler. Åbne grænser forudsætter en  

 økonomisk og holdningsmæssig lighed mellem de  

 pågældende lande.
Denne lighed vil i en lang årrække  

 fremover formentlig ikke være til stede.
Danmark har fritaget borgerne i 58 af verdens omkring 197  

 lande for visum for at besøge Danmark.
Som hovedregel skal man have  

 sit pas eller anden rejselegitimation påtegnet (viseret) før  

 indrejsen, medmindre man er fritaget for visum.
Følgende  

 udlændinge er fritaget for visum:
 1.	Statsborgere i Finland, Island, Norge og Sverige.
 2.	Udlændinge, der er statsborgere i et land, der er tilsluttet  

 Det Europæiske Fællesskab eller er omfattet af aftalen om Det  

 Europæiske Økonomiske Samarbejdsområde.
 3.	Udlændinge, der efter Det Europæiske Fællesskabs  

 regler er fritaget for visum forinden indrejsen.
 4.	Udlændinge, der er statsborgere i et land, som Danmark har  

 indgået aftale om visumfritagelse med.
 5.	Udlændinge, der tilhører en særlig gruppe af  

 udlændinge, som efter indenrigsministerens bestemmelse er fritaget for  

 visum.
 De nærmere regler for udlændinges adgang her  

 til landet findes i udlændingebekendtgørelse nr. 310 af 4. maj  

 2000.
Af lande uden for Norden og EU, som ikke skal have visum,  

 er f.eks.
USA, Canada, Israel, Japan, Malaysia, Schweiz og Sydkorea.
Lande,  

 hvor der traditionelt aldrig er problemer med borgerne, begge veje  

 forstås.
Derimod er samtlige lande i Afrika omfattet af visumreglerne,  

 og det samme gælder mange asiatiske lande.
Danmark har ikke længere visumkrav over for borgerne  

 fra de 12 ansøgerlande til medlemskab af EU, bortset fra  

 Rumænien.
De 11 øvrige lande, som der altså ikke er  

 visumkrav for, er: Polen, Tjekkiet, Ungarn, Malta, Cypern, Bulgarien,  

 Slovakiet, Slovenien, Estland, Letland og Litauen.
 Forslagsstillerne ønsker med forslaget, at der  

 genindføres visumkrav for borgerne fra disse lande med undtagelse af  

 Malta og Cypern, idet der ikke har været problemer med borgere fra de  

 to sidstnævnte lande.
 At EU og dermed Danmark har ophævet visumkravet for  

 11 af de 12 ansøgerlande, har intet at gøre med, at disse lande  

 i øvrigt antages at have stabile interne forhold eller en solid ydre  

 grænsekontrol.
Så sent som i december 2000 besluttede justits- og  

 indenrigsministrene i EU at ophæve visumkravet for borgere fra  

 Bulgarien.
EU-landene havde i længere tid tøvet med at fjerne  

 visumtvangen for bulgarere af frygt for illegal indvandring, dels fra  

 sigøjnere og moldavere, dels fra afrikanere og asiater, som i stigende  

 grad bruger Bulgarien og Rumænien som transitlande.
EU-landene gav dog  

 efter for Bulgariens pres og blev kraftigt støttet af Tysklands  

 udenrigsminister Joschka Fischer, der advarede om risikoen for at Med andre ord gik politiske hensyn til Den  

 Europæiske Union forud for hensynet til at have kontrol og styr  

 på illegal indvandring til de europæiske lande.
Regeringen kan heller ikke være ubekendt med, at der  

 kan opstå en situation, hvor det er nødvendigt at indføre  

 visumkrav over for personer fra bestemte lande.
For eksempel blev der i  

 december 1999 indført visumpligt over for slovakiske statsborgere,  

 fordi der i månederne forinden havde været en egentligt Formålet med regeringens visumpligt var naturligvis  

 ikke at afholde nogle fra at søge om asyl, men havde til formål  

 at bremse antallet af personer, der ankom til Danmark og indgav en  

 asylansøgning alene med det formål at udnytte Regeringen er også godt bekendt med kriminaliteten,  

 der har udspring i de østeuropæiske bander og kriminelle ligaer  

 i de baltiske lande.
Siden 1996 har Danmark deltaget i et politisamarbejde  

 mellem de baltiske lande og de skandinaviske lande samt Rusland, Polen og  

 Tyskland under navnet: Task-Force on Organized Crime in the Baltic  

 Region.
 I december 2000 undertegnede justitsminister Frank Jensen  

 i Palermo, Italien, på Danmarks vegne FN-konventionen om  

 grænseoverskridende organiseret kriminalitet, menneskehandel og  

 menneskesmugling.
Forslagsstillerne er enige i, at der skal gøres en  

 stor indsats for at bekæmpe den grænseoverskridende organiserede  

 kriminalitet, menneskehandel og menneskesmugling.
Det er også godt, at  

 Danmark deltager i politisamarbejdet med landene omkring  

 Østersøen.
 Imidlertid er det forslagsstillernes opfattelse, at det  

 politimæssige samarbejde omkring østersølandene og en  

 effektiv bekæmpelse af den grænseoverskridende organiserede  

 kriminalitet burde være på plads, inden man ophævede  

 visumkravet.
 Det er forslagsstillernes opfattelse, at Danmark ved at  

 føre en klar og kontant visumpolitik over for en række af de  

 øst- og centraleuropæiske lande sender et klart og tydeligt  

 signal til disse landes politiske systemer om, at Danmark ikke vil acceptere,  

 at borgere fra deres lande bare søger til Danmark for at begå  

 kriminalitet.
Befolkningerne i de pågældende lande må  

 lære at forstå, at visumfritagelsen ikke bare er en adgangsbillet  

 til at drage til Danmark med kriminalitet for øje.
De  

 pågældende lande må få styr på deres borgere og  

 lære dem at forstå, at med en visumfritagelse følger en  

 forventning om, at borgerne i de visumfritagede lande kan opføre sig  

 ordentligt.
Når landene har fået mere styr på deres indre  

 forhold, kan man igen overveje at ophæve visumkravet for disse  

 lande.
Forslagsstillerne mener, at visumkravet er  

 nødvendigt over for Polen, Tjekkiet, Ungarn, Bulgarien, Slovakiet,  

 Slovenien, Estland, Letland og Litauen, fordi borgerne fra disse lande i  

 stadig stigende omfang udnytter visumfritagelsen til at drage til Danmark med  

 kriminalitet og anden lyssky virksomhed for øje.
Det bør vi  

 ikke stiltiende acceptere.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om visumkrav til  

 borgere fra visse øst- og centraleuropæiske lande.
(Beslutningsforslag nr.
B 137).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
