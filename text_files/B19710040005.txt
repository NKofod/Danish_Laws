 I henhold til lov nr. 209 af 21. maj 1969, jfr. navnlig §§ 11 og 12, om  

 uddannelse af børnehave- og fritidspædagoger fastsættes følgende  

 bestemmelser:
 Indledning.
 § 1.  Ved børnehave- og fritidspædagogseminarierne  

 oprettes der lærerråd, de studerendes råd, fællesudvalg, praktikudvalg og  

 førsteårsafgørelsesudvalg.
 Lærerråd, fællesudvalg, praktikudvalg og  

 førsteårsafgørelsesudvalg.
A.
Fælles bestemmelser.
 § 2.  Rådet og udvalgene konstituerer sig selv  

 henholdsvis for hvert undervisningsår (lærerrådet) og for tiden indtil næste  

 valg (udvalgene). De fastsætter selv deres forretningsorden.
 Stk. 2.  Medlemmerne har pligt til at deltage i møderne.  

 Andre kan indbydes til at deltage uden stemmeret, jfr. dog § 22.  

 Forretningsordenen skal indeholde bestemmelser om meddelelse af eventuelt  

 forfald.
Stk. 3.  Der føres protokol ved møderne.
I protokollen  

 indføres forretningsordenen samt for lærerrådet medlemmernes antal for hvert  

 undervisningsår og for de øvrige udvalg navnene på medlemmerne og eventuelle  

 suppleanter, og hvem de repræsenterer.
For hvert møde angives, hvem der har  

 deltaget i mødet, dagsordenen, eventuelt hovedpunkter af forhandlingerne,  

 vedtagelserne og efter kort diktat eventuelle mindretalsudtalelser.
Er der  

 holdt afstemning, angives dennes emne og antallet af stemmer (ja, nej,  

 stemmer ikke). Protokollatet for hvert møde oplæses og godkendes inden mødets  

 slutning og underskrives af mødets leder og protokolfører.  

 Mindretalsudtalelser underskrives af den eller dem, der har afgivet dem.
 Stk. 4.  Protokollen skal opbevares på seminariet og  

 skal efter anmodning forevises medlemmer af det pågældende råd eller udvalg.
Stk. 5.  Forelægges en sag, der har været behandlet i et  

 råd eller udvalg, for undervisningsministeriet, eller afgives der en  

 udtalelse til brug for ministeriet, skal en udskrift af protokollen vedlægges  

 sagen eller udtalelsen.
Udskriften skal omfatte hele protokollatet om den  

 pågældende sag, herunder eventuelle mindretalsudtalelser.
Udskriften  

 bekræftes af rektor.
Stk. 6.  Fremsendelse af udtalelse og protokoludskrift  

 sker gennem rektor.
Genpart af rektors ledsagende bemærkninger afgives til  

 det pågældende råd eller udvalg.
 § 3.  Vedtagelser træffes hvor, ikke andet er fastsat  

 i bekendtgørelsen, ved stemmeflerhed blandt de tilstedeværende medlemmer.
 § 4.  Udtalelser og meddelelser om råds og udvalgs  

 arbejde gives i henhold til nærmere bestemmelse i forretningsordenen.  

 Medlemmerne har tavshedspligt med hensyn til forhold, hvis hemmeligholdelse  

 følger af sagens natur eller af vedtagelse i vedkommende råd eller udvalg.
§ 5.  Udgifter i forbindelse med rådets og udvalgenes  

 arbejde afholdes inden for de bevillingsmæssige rammer af seminariet.
Dettes  

 kontor bistår med skrivearbejde og postbesørgelse.
B.
Lærerrådet.
 § 6.  Lærerrådet består af seminariets rektor, lærere  

 (herunder timelærere i uddannelsens fag) og praktikledere samt en  

 repræsentant for praktiklærerne og lederen af en eventuelt til seminariet  

 knyttet øvelsesinstitution.
 Stk. 2.  Det kan bestemmes i forretningsordenen, at  

 lærerådet nedsætter et forretningsudvalg og eventuelt andre udvalg til  

 forberedelse af lærerrådets arbejde.
 § 7.  Lærerrådet holder møde efter nærmere bestemmelse  

 i forretningsordenen, eller når seminariets rektor eller de af lærerrådet  

 udpegede medlemmer af fællesudvalget eller mindst 1/5 af lærerrådets  

 medlemmer skriftligt anmoder om møde med angivelse af det eller de emner, der  

 ønskes drøftet.
Stk. 2.  Indkaldelse til lærerrådsmøde sker ved  

 skriftlig meddelelse til hvert enkelt medlem med mindst 14 dages varsel og  

 angivelse af dagsorden.
Rådets medlemmer kan skriftligt stille forslag til  

 dagsordenen indtil 2 dage før mødet.
 Stk. 3.  Til behandling af hastende sager kan  

 indkaldelse ske med mindst eet døgns varsel.
 § 8.  Timelærere med mindre end 5 ugentlige timer har  

 kun mødepligt, når der behandles spørgsmål vedrørende deres fag, samt i de i  

 stk. 2 omhandlede tilfælde.
 Stk. 2.  Vedtagelser vedrørende bestemte studerende kan  

 kun træffes, når et flertal af de medlemmer, der underviser eller inden for  

 de sidste 6 måneder har undervist de pågældende studerende, er til stede.
 Stk. 3.  Vikarer, der på tidspunktet for mødet er  

 knyttet til seminariet, deltager uden stemmeret i behandlingen af sager  

 vedrørende studerende, som de underviser.
 § 9.  Lærerrådet kan behandle sager af almen betydning  

 for seminariet og afgiver udtalelse til rektor i sager om bortvisning af  

 studerende, jfr. § 28, og sager, der forelægges rådet af rektor.
 Stk. 2.  Lærerrådet afgiver udtalelser til  

 fællesudvalget om:
 Stk. 3.  Planer vedrørende forsøgsundervisning, jfr. §  

 53 i bekendtgørelse om uddannelse af børnehave- og fritidspædagoger,  

 behandles i lærerrådet, inden fællesudvalget afgiver udtalelse om dem.
 Stk. 4.  Ønsker rektor eller de af lærerrådet udpegede  

 medlemmer af fællesudvalget eller 1/5 af lærerrådets medlemmer en sag drøftet  

 i fællesudvalget, før lærerrådet tager stilling til den, indhentes der en  

 udtalelse fra fællesudvalget.
 Stk. 5.  Er en sag, som lærerrådet skal udtale sig om  

 efter stk. 2, uopsættelig, og kan lærerrådet ikke indkaldes på grund af ferie  

 eller studierejse, behandles sagen i fællesudvalget uden behandling i  

 lærerrådet, jfr. dog § 13, stk. 5. Rektor foranlediger sagen optaget på  

 dagsordenen for lærerrådets førstkommende møde, hvor han giver en redegørelse  

 for sagen.
C.
Fællesudvalget.
 § 10.  Fællesudvalget består af 8 medlemmer, heraf 4  

 lærere, der vælges af lærerrådet blandt dets medlemmer, og 4 studerende, der  

 vælges af de studerende.
Stk. 2.  Valgene foretages i hvert undervisningsår inden  

 den 15. oktober for tiden indtil næste valg.
Omvalg inden for valgperioden  

 foretages af lærerrådet, hvis mindst 1/3 af dets medlemmer ønsker det, og af  

 de studerende, hvis mindst 1/3 af samtlige studerende ønsker det.
 Stk. 3.  Seminariets rektor deltager i møderne.
Stk. 4.  Fællesudvalget kan bestemme, at dets møder helt  

 eller delvis skal kunne overværes af ansatte og studerende ved seminariet.
På  

 sådanne åbne møder kan der ikke drøftes forhold, som er omfattet af  

 udvalgsmedlemmernes tavshedspligt.
§ 11.  Fællesudvalget holder normalt ordinært møde  

 mindst 1 gang om måneden, dog ikke i sammerferien, og i øvrigt når 3 af  

 medlemmerne eller rektor skriftligt anmoder om møde med angivelse af det  

 eller de emner, der ønskes drøftet.
Møderne afholdes fortrinsvis på dage, der  

 ikke er ferie- eller fridage.
Stk. 2.  Fællesudvalgets ordinære møder aftales for en  

 periode ad gangen eller fra møde til møde.
Aflysning sker ved opslag og ved  

 meddelelse til medlemmerne og rektor.
Indkaldelse til andre møder sker ved  

 skriftlig meddelelse til medlemmerne og rektor og med normalt 6 dages varsel.
Stk. 3.  Der fastsættes en dagsorden for hvert møde, der  

 meddeles medlemmerne og rektor senest 2 dage for mødet.
Udvalgets medlemmer  

 og rektor kan stille forslag til dagsordenen senest 3 dage før mødet.  

 Eventuelt materiale udsendes så vidt muligt før mødet.
 § 12.  Medlemmernes stilling til de spørgsmål, der  

 behandles, kan ikke bindes med direktiver fra lærerrådet, henholdsvis de  

 studerendes forsamling eller råd.
 Stk. 2.  Ønsker samtlige tilstedeværende medlemmer, der  

 er udpeget af lærerrådet eller af de studerende, en sag drøftet i lærerrådet  

 henholdsvis de studerendes råd eller forsamling, inden de tager stilling til  

 den, udsættes fællesudvalgets stillingtagen, til sådan drøftelse har fundet  

 sted, dog ikke ud over en måned og ikke, hvis de øvrige medlemmer eller  

 rektor finder sagen uopsættelig.
 Stk. 3.  Behandler fællesudvalget faglige spørgsmål  

 eller spørgsmål, der vedrører grupper på seminariet, som ikke kan anses for  

 repræsenteret gennem fællesudvalgets medlemmer, tager udvalget stilling til,  

 om der bør indhentes særlig redegørelse, og om sagkyndige eller  

 repræsentanter for de pågældende grupper bør indkaldes til mødet.
Stk. 4.  Der gives på seminariet løbende orientering om  

 udvalgets arbejde, medmindre sådan orientering efter sagens natur i det  

 enkelte tilfælde bør undlades.
Udvalget fastsætter selv formen for og  

 omfanget af orienteringen.
 § 13.  Fællesudvalget afgiver udtalelse til rektor om:
 Stk. 2.  Mindst 2 gange årligt drøfter fællesudvalget  

 spørgsmål vedrørende seminariets økonomi på grundlag af en redegørelse herom  

 fra rektor.
Stk. 3.  Fællesudvalget kan på eget initiativ eller  

 efter forslag fra andre på seminariet behandle ethvert almindeligt spørgsmål  

 vedrørende undervisningen eller seminariet i øvrigt, som ikke udelukkende  

 berører lærernes eller udelukkende de studerendes interesser.
Konkrete  

 tilfælde af uenighed mellem de studerende og rektor eller lærere behandles af  

 fællesudvalget, hvis en af parterne ønsker det.
Fællesudvalget afgiver  

 udtalelse, når seminariets rektor eller faste råd eller udvalg på seminariet  

 anmoder om det.
I øvrigt afgør udvalget selv, om det vil behandle et  

 spørgsmål, der er rejst over for det.
 Stk. 4.  Fællesudvalget kan ikke behandle spørgsmål om  

 faglig vurdering af bestemte studerende eller om bestemte læreres  

 undervisning eller tjenstlige forhold.
 Stk. 5.  Er en sag, som fællesudvalget skal udtale sig  

 om efter stk. 1, uopsættelig, og kan fællesudvalget ikke indkaldes på grund  

 af ferie, afgør rektor den pågældende sag uden behandling i fællesudvalget.  

 Rektor foranlediger sagen optaget på dagsordenen for fællesudvalgets  

 førstkommende ordinære møde, hvor han giver en redegørelse for sagen.
D.
Praktikudvalget.
 § 14.  Praktikudvalget består af 3 praktiklærere, der  

 vælges af og blandt de personer, der i det pågældende undervisningsår virker  

 som praktiklærere i øvelsespraktik, 3 af seminariets lærere, der vælges af  

 lærerrådet, heraf 2 praktikledere og 1 af de andre lærere, og 3 studerende -  

 1 fra hver årgang, i 1971-72 dog 2 fra 2. årgang - således at hver årgang  

 vælger sin(e) repræsentant(er).
 Stk. 2.  Valgene foretages i hvert undervisningsår inden  

 den 1. oktober for tiden indtil næste valg.
 Stk. 3.  Udvalget holder møde mindst 4 gange årligt.
§ 15.  Praktikudvalget træffer efter indstilling fra  

 praktiklederne afgørelse om godkendelse af institutioner til øvelsespraktik  

 efter bekendtgørelsen om uddannelse af børnehave- og fritidspædagoger.
Rektor  

 underrettes om afgørelserne.
 Stk. 2.  Dækker de af praktikudvalget godkendte  

 institutioner ikke seminariets behov for øvelsespraktik, træffer seminariets  

 praktikledere bestemmelse om godkendelse af yderligere institutioner.
§ 16.  Praktikudvalget drøfter undervisningsmæssige og  

 administrative spørgsmål vedrørende praktikundervisningen og behandler  

 principperne for den praktiske tilrettelæggelse af denne.
Praktikudvalget  

 udtaler sig om spørgsmål vedrørende praktikundervisningen, når seminariets  

 rektor eller faste råd eller udvalg på seminariet anmoder derom, det kan  

 udtale sig, når andre udvalg, enkelte lærere eller grupper på seminariet  

 anmoder herom, og det kan på eget initiativ rette henvendelse til de nævnte  

 råd, udvalg og personer m.m.
 § 17.  Samarbejdet mellem seminariet og  

 praktikstederne i form af møder, studiekredse og kurser for praktiklærerne  

 tilrettelægges efter drøftelse i praktikudvalget.
E.
Førsteårsafgørelsesudvalget.
 § 18.  Førsteårsafgørelsesudvalget skal bestå af  

 rektor og repræsentanter for seminarets lærere og studerende, således at  

 rektor/ lærere og studerende er ligeligt repræsenteret jfr. § 6, stk. 3, i  

 bekendtgørelsen om uddannelse af børnehave- og fritidspædagogstuderende.
 § 19.  Udvalget skal bestå af i alt 12 medlemmer.  

 Medlemstallet kan forøges, dog højst til 18, hvis dette efter forhandling  

 foretrækkes af et flertal af repræsentanter for rektor og lærere og af et  

 flertal af repræsentanter for de studerende.
 § 20.  Lærerrepræsentanterne vælges af lærerrådet  

 blandt de lærere ved seminariet, der i undervisningsåret underviser i de fag,  

 der omfattes af førsteårsafgørelsen, jfr. § 6, stk. 1 og 2, i bekendtgørelsen  

 om uddannelse af børnehave- og fritidspædagoger.
 Stk. 2.  De studerendes repræsentanter vælges af og  

 blandt de studerende under den 3-årige uddannelse, således at hver årgang  

 vælger lige mange medlemmer.
 Stk. 3.  Valgene foretages i hvert undervisningsår inden  

 udgangen af september for tiden indtil næste valg.
Stk. 4.  I forbindelse med valget af medlemmer vælges  

 der efter reglerne i stk. 1 og 2 stedfortrædere, højst lige så mange som  

 antallet af medlemmer.
Det bestemmes samtidig, i hvilken rækkefølge  

 stedfortræderne i givet fald skal indtræde i udvalget, eller hvem de skal  

 være stedfortrædere for.
Rektor udpeger selv sin stedfortræder blandt lærerne  

 ved seminariet.
Den pågældende kan alligevel vælges som medlem efter stk. 1.
§ 21.  Rektor indkalder udvalget til dets første møde  

 efter nyvalg.
Hvis udvalget ikke træffer bestemmelse om en anden ordning,  

 indkalder rektor også til udvalgets øvrige møder.
Indkaldelse sker med mindst  

 1 uges varsel.
Det skal i indkaldelsen anføres, hvilke sager der skal  

 behandles.
Stk. 2.  Udvalget er beslutningsdygtigt, når mindst  

 halvdelen af dets medlemmer er til stede.
Er udvalget ikke  

 beslutningsdygtigt, indkaldes der med mindst 4 dages varsel til nyt møde.
Ved  

 dette møde er udvalget beslutningsdygtigt uanset, hvor mange medlemmer der er  

 til stede.
Stk. 3.  Udtræder er medlem af udvalget, indtræder en  

 stedfortræder som medlem.
En stedfortræder kan i øvrigt deltage i møder, når  

 et medlem har forfald.
Er rektors stedfortræder tillige lærerrådsvalgt medlem  

 af udvalget, jfr. § 20, stk. 4, indtræder i tilfælde af rektors forfald en  

 lærerrådsvalgt stedfortræder i vedkommende lærerrepræsentants plads.
 Stk. 4.  Skal der træffes førsteårsafgørelse for en  

 studerende, der er valgt til medlem af udvalget, udtræder han af udvalget.
§ 22.  Ønsker udvalget, inden det træffer sin  

 afgørelse, at give en studerende, for hvem udvalget skal træffe  

 førsteårsafgørelse, lejlighed til at udtale sig, eller ønsker udvalget at  

 drøfte sagen med den studerende, kan den pågældende tilkaldes til udvalgets  

 møde. Ønsker den studerende selv at udtale sig over for udvalget, skal der  

 gives den studerende lejlighed hertil.
I øvrigt kan kun udvalgets medlemmer  

 deltage i eller overvære udvalgets møder.
Stk. 2.  Når udvalget efter behandlingen af de enkelte  

 sager skal træffe sin afgørelse, tages der først stilling til, om den  

 studerende kan fortsætte uddannelsen i dens 2. år.
Er der flertal herfor,  

 eller står stemmerne lige, kan den studerende fortsætte uddannelsen i dens 2.  

 år.
Kan den studerende efter udvalgets afgørelse ikke fortsætte uddannelsen i  

 dens 2. år, tager udvalget stilling til, om den studerende kan gå 1. år om,  

 hvis han ønsker det.
Er der flertal herfor, eller står stemmerne lige, kan  

 den studerende gå 1. år om, medens han ellers må ophøre med uddannelsen.
Kapitel II.
De studerendes råd.
§ 23.  De studerendes råd består af 1 medlem fra hver  

 klasse, valgt af klassen, og eventuelt af et yderligere antal studerende, der  

 kan vælges af klasserne og/eller af samtlige studerende på seminariet (de  

 studerendes forsamling). Valg af medlemmer og suppleanter, jfr. stk. 2,  

 foretages i september for hvert undervisningsår.
Omvalg foretages hvis mindst  

 1/3 af samtlige studerende ønsker det.
Stk. 2.  Rådets love og ændringer af disse vedtages på  

 et møde i de studerendes forsamling.
Lovene skal indeholde bestemmelse om Det kan bestemmes i lovene, at rådet nedsætter et forretningsudvalg og  

 eventuelt andre udvalg.
Eksemplarer af lovene og ændringer i disse afgives  

 til rektor og lærerrådet.
 Stk. 3.  Rådet fastsætter selv sin forretningsorden.  

 Eksemplarer afgives til rektor og lærerrådet.
§ 24.  Rådet repræsenterer seminariets studerende over  

 for seminariets rektor og har ret til at forhandle med denne om spørgsmål,  

 der Stk. 2.  Rådet yder bistand i sager om bortvisning efter  

 bestemmelsen i § 28.
 § 25.  Rådet kan varetage de studerendes interesser på  

 andre områder end nævnt i § 24 og kan påtage sig kulturelle, idrætsmæssige og  

 underholdningsmæssige opgaver og arrangementer for seminariets studerende.
 § 26.  Seminariet stiller kontorlokale og -materiel  

 til rådighed for rådet.
§ 27.  Kan et spørgsmål ikke løses ved forhandling  

 mellem rådet og seminariets rektor, kan rådet forlange sagen forelagt for  

 undervisningsdirektøren.
Ved forelæggelsen medsendes der redegørelse fra  

 parterne.
Kapitel III.
Bortvisning af studerende.
 § 28.  Afgørelse om bortvisning af en studerende  

 træffes af undervisningsministeren efter indstilling fra seminariets rektor.  

 Inden indstilling sker, behandles sagen i lærerrådet.
 Stk. 2.  Sager om bortvisning behandles sådan:
Rektor meddeler skriftligt den studerende og lærerrådet, at spørgsmålet om  

 bortvisning vil blive rejst, og redegør for sagens grundlag.
Samtidig  

 underretter rektor den studerende om hans rettigheder efter stk. 3. Den  

 studerende har ret til inden 5 dage at fremkomme med en skriftlig  

 redegørelse.
En eventuel redegørelse fra den studerende udsendes til  

 medlemmerne af lærerrådet senest 2 dage, før sagen behandles i rådet.
Den  

 studerende har ret til mundtligt at uddybe sin redegørelse og drøfte sagen  

 med lærerrådet, inden rådet tager stilling til sin udtalelse.
Lærerrådet  

 afgiver sin udtalelse til rektor og en genpart til den studerende.
Gør rektor  

 indstilling til undervisningsdirektøren om bortvisning, skal indstillingen  

 ledsages af lærerrådets udtralelse, protokollatet af mødet og en eventuel  

 skriftlig redegørelse fra den studerende med eventuelle supplerende  

 bemærkninger.
Genpart af indstillingen gives den studerende.
Stk. 3.  Den studerende har ret til at lade sig bistå af  

 de studerendes råd ved udfærdigelsen af sin skriftlige redegørelse og til som  

 bisidder at møde med eller til at lade sig repræsentere af et medlem af de  

 studerendes råd ved drøftelsen af sagen med lærerrådet.
Har den studerende  

 benyttet sig af denne ret, gives der de studerendes råd genpart af  

 lærerrådets udtalelse og rektors indstilling.
Stk. 4.  En studerende kan kun i ganske særlige tilfælde  

 udelukkes fra undervisningen eller seminariet, medens bortvisningssagen  

 behandles.
Sådan udelukkelse skal straks indberettes til  

 undervisningsdirektøren.
Kapitel IV.
Andre bestemmelser.
 § 29.  Seminariet stiller i videst muligt omfang  

 lokaler til rådighed for seminariets lærere og/eller studerende til faglige,  

 kulturelle eller underholdningsmæssige formål, herunder eventuelle fester.  

 Rektor afgør, i hvilket omfang og eventuelt på hvilke betingelser lokaler kan  

 afses til sådanne formål, jfr. herved § 13, stk. 1, nr. 4.
 § 30.  Seminariets bibliotek og faglokaler skal være  

 åbne for de studerende - bortset fra timer, hvor der undervises i lokalerne -  

 til brug ved deres selvstændige arbejde med fagene.
 Stk. 2.  Rektor sørger for tilsyn med lokalerne i  

 åbningstiden i det omfang, han finder nødvendigt, og kan fastsætte regler for  

 lokalernes brug, jfr. herved § 13, stk. 1, nr. 3.
 § 31.  Undervisningsdirektøren for folkeskolen og  

 seminarierne kan efter indstilling fra seminariet for en nærmere fastsat  

 periode, der kan forlænges, godkende ordninger med hensyn til råds og udvalgs  

 sammmensætning og virksomhed, der afviger fra bestemmelserne i  

 bekendtgørelsen.
Kapitel V.
Ikrafttræden m.m.
§ 31.  Bekendtgørelsen gælder fra begyndelsen af  

 undervisningsåret 1971-72. (* 1) Undervisningsministeriet, den 26. august  

 1971.
 Helge Larsen.
/ J.
Munck-Hansen.
