1. RETSGRUNDLAGET Som et led i de generelle overenskomster på arbejdsmarkedet skal den  

 normale ugentlige arbejdstid nedsættes med yderligere en time pr. uge til 38  

 timer med virkning fra den 1. september 1988 at regne.
 Reglen gælder for ansatte med fuldtidsbeskæftigelse, hvorimod arbejdstiden  

 for deltidsbeskæftigelse ikke nedsættes.
 Som kompensation for arbejdstidsnedsættelsen ydes der deltidsbeskæftigede  

 et tillæg til lønnen på 2,63% med virkning fra 1. september 1988 at regne.  

 Der ydes ikke kompensation til ikke-tidsbestemte tillæg som rådighedstillæg,  

 personlige udligningstillæg og diæter.
 Til deltidsbeskæftigede, der fra arbejdstidsnedsættelsen den 1. januar  

 1987 oppebærer et procenttillæg på 2,56%, forhøjes dette procenttillæg fra  

 den 1. september 1988 til 5,26%.
2. TILRETTELÆGGELSE AF ARBEJDSTIDSNEDSÆTTELSER FOR  FULDTIDSBESKÆFTIGEDE Arbejdstidsforkortelsen for fuldtidsbeskæftigede tilrettelægges lokalt på  

 dag- eller ugebasis.
For alle ansatte kan det aftales, at der sker opsparing  

 med en time pr. uge til senere afvikling, f.eks. som hele dage.
De opsparede  

 fritimer skal anvendes indenfor 6 måneder og der udløses ikke krav på  

 betaling for overarbejde/merarbejde.
 Menighedsrådet træffer afgørelse om arbejdstidsnedsættelsens  

 tilrettelæggelse efter forhandling med de ansatte ved kirker og kirkegårde.
 Menighedsrådet skal imødekomme de ansattes ønsker om tilrettelæggelsen af  

 arbejdsnedsættelsen, såfremt dette er foreneligt med kirkens eller  

 kirkegårdens tarv.
3. TJENESTEMÆND/ OG TJENESTEMANDSLIGNENDE ANSATTE For fuldtidsbeskæftigede tilrettelægges arbejdstidsnedsættelsen som nævnt  

 ovenfor på dag- eller ugebasis eller som opsparing til f.eks. hele dage.
For deltidsbeskæftigede (kvotalønnede) indregnes tillægget på 2,63% i  

 forbindelse med stifternes lønservice.
Den samlede kompensation for begge  

 arbejdstidsnedsættelser udgør som nævnt ovenfor 5,26%.
 Rådighedstillæg reguleres ikke, idet disse tillæg udbetales med de fulde  

 beløb, uanset stillingernes beskæftigelsesgrad.
4. HONORARLØNNEDE Landsbyorganister, kirkesangere, kirkekorsangere, kirkebylærere m.fl.:
 Der vedlægges regulerede honorarskalaer for landsbyorganister og  

 kirkesangere.
 For øvrige honorarlønnede må menighedsrådet tillægge 2,63% til lønnen pr.  

 1. september 1988.
5. TIMELØNNEDE a.
Gravermedhjælpere, kirketjenermedhjælpere, rengøringsmedhjælp m.fl. der  

 aflønnes efter Kirkeministeriets cirkulære af 18. august 1983:
 Timelønnen forhøjes med 2,63%. Forhøjelsen vil blive indregnet i  

 fremtidige løncirkulærer.
b.
Kontorpersonale, præstesekretærer og provstisekretærer m.fl., der  

 aflønnes efter Finansministeriets overenskomst med Handels- og  

 Kontorfunktionærernes forbund i Damark:
 Timelønnen beregnes som 1/1976 af årslønnen.
 Vikarer:
 For vikarer forholdes som med honorar- og timelønnede.
 Dette cirkulære gælder ikke for gravere.
 Kirkeministeriet, den 5. august 1988.
 P.M.V.
 E.B.
