 Den 10. november 1966 har justitsministeriet moddelt mig, at man s.d. har  

 tilskrevet Danske slagtermestres landsforening, Odense, således:
 »Efter en henvendelse fra Danske slagtermestres landsforening, hvori  

 man bl.a. henledte justitsministeriets opmærksomhed på, at ulovlig  

 hjemmeslagtning, især af svin, finder sted i betydeligt omfang, udsendte  

 justitsministeriet den 9. december 1965 en cirkulæreskrivelse til politiet,  

 hvori man indskærpede vigtigheden af, at der skrides ind over for ulovlig  

 hjemmeslagtning.
 I to skrivelser af 16. marts 1966 har foreningen herefter gjort  

 justitsministeriet bekendt med nogle sager om ulovlig hjemmeslagtning, som  

 inden retten med anklagemyndighedens tilslutning er afgjort med vedtagelse af  

 bøder, som efter foreningens opfattelse ikke er tilstrækkelig store, idet der  

 ved deres fastsættelse ikke er taget tilstrækkeligt hensyn til den ved den  

 ulovlige hjemmeslagtning opnåede besparelse i slagteafgift.
Justitsministeriet har brevvekslet med rigsadvokaten om den fremgangsmåde,  

 som bør følges med henblik på opnåelse af passende afgørelser i disse sager,  

 ligesom spørgsmålet har været forhandlet med landbrugsministeriet.  

 Landbrugsministeriet har herunder tiltrådt, at der fremtidig i sager, hvor  

 det bevismæssigt er forsvarligt, foruden påstand om straf tillige nedlægge  

 påstand om betaling af unddraget slagteafgift. ..............«, hvilket herved meddeles.
