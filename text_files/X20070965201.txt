Working interest  afskrivning   

 virksomhedsordningen - anpartsreglerne Spørgsmål Svar Beskrivelse af de faktiske forhold Spørgeren A, der  

 driver en landbrugsvirksomhed, overvejer at investere i en "working  

 interest" i olie - og gasfelter i USA, udbudt af det amerikanske selskab  

 B.
 Det bemærkes, at  

 spørgeren allerede har anskaffet tilsvarende rettigheder i andre olie- og  

 gasfelter.
 Da spørgeren som  

 nævnt ønsker at foretage yderligere investeringer i et nyt projekt, finder  

 hans  

 repræsentant, at det må antages, at han er berettiget til at få en afklaring  

 af  

 sine skattemæssige forhold ved et bindende svar, selv om han allerede har  

 investeret i andre olie- og gasrettigheder.
 Den rettighed -  

 working interest - som spørgeren ønsker at investere i, udbydes af det  

 amerikanske  

 selskab B.
 Selskabet B har  

 erhvervet rettighederne af det amerikanske selskab C.
Selskabet C er  

 operatør i forhold til de udbudte projekter og står for 25 pct. - 40 pct. af  

 den nødvendige kapital for gennemførelse af projekterne.
Det resterende  

 kapitalbehov fremskaffes af selskabet B ved udbud af working interests.
 Kontrakten  

 imellem selskabet B og selskabet C er blevet fremlagt af spørgeren som  

 dokumentation  

 for, at der er realitet bag projektet.
Kontrakten  

 imellem selskabet B og selskabet C Ifølge  

 kontrakten overdrager selskabet C en working interest i en nærmere beskrevet  

 naturgaskilde eller et olie- og gasfelt til selskabet B.
 Overdragelsen  

 omfatter en working interest til en kilde eller felt for de enkelte  

 projekter,  

 der er nærmere beskrevet i et bilag.
 I henhold til  

 overdragelsesdokumentet er der således mellem selskabet C og selskabet B  

 indgået aftale om en overdragelse af retten til en udelt 0,815625 pct. andel  

 af  

 nettoindtjeningen i den naturgaskilde eller det olie- og gasfelt, som aftalen  

 vedrører.
I tilknytning  

 til overdragelsen er der desuden indgået en aftale om deltagelse og fælles  

 driftsaftale mellem selskabet C og selskabet B.
Overdragelsen af den  

 omhandlede  

 working interest er underlagt driftsaftalen.
 Selskabet C  

 overdrager således en del af virksomheden til selskabet B, men forbeholder  

 sig  

 ret til at forestå driften af virksomheden med naturgaskilder og olie- og  

 gasfelter.
Selskabet B  

 fremskaffer midlerne til brug for opfyldelse af aftalen med selskabet C ved  

 at  

 videresælge udbytteretterne til investorerne.
Det forudsættes herved, at  

 selskabet C forestår efterforskningen samt olie- og gasudvindingen m.v. og  

 herunder afholder de løbende driftsomkostninger Investorerne har  

 herved ikke købt nogen del af naturgaskilderne eller olie- og gasfelterne men  

 har alene købt en ret til at få en del af det udbytte, som operatøren,  

 selskabet  

 C, må betale til selskabet B i henhold til overdragelsesdokumentet.
Investorerne får  

 løbende udbetalt deres andel af udbyttet, hvis størrelse bl.a. afhænger af  

 olie- eller gaspriserne, indvunden mængde olie eller gas m.m.
Hvis der er  

 underskud, skal investoren i princippet dække underskuddet men kan dog vælge  

 at  

 undlade at indbetale et beløb svarende til underskuddet mod, at ejerandelen i  

 projektet nedskæres, evt. helt bortfalder.
 Investorernes  

 risiko er alene det investerede beløb.
Udbyttekontrakterne  

 erhvervet af selskabet B I nærværende  

 anmodning om bindende svar er det selskabet B, der udbyder de  

 udbyttekontrakter,  

 som selskabet har modtaget fra selskabet C for anvendelse af naturgaskilder  

 eller olie- og gasfelter.
Disse udbyttekontrakter (working interests) sælges  

 videre til investorerne, herunder til spørgeren.
 Det er den  

 skattemæssige behandling af disse udbyttekontrakter, der ønskes afklaret.
 Spørgerens  

 repræsentant anfører, at det ved behandlingen af nærværende anmodning om  

 bindende svar derfor må lægges til grund, at det er reelle kontrakter, der er  

 oprettet, og at der dermed er en faktisk virksomhed bag ved investeringen,  

 som  

 står for olie og gasudvindingen.
 Selskabet B  

 fungerer som administrator på investors vegne.
Omkostninger i  

 forbindelse med erhvervelsen af rettighederne, oprettelse af dokumenter og  

 juridisk assistance i forbindelse med erhvervelsen og øvrige omkostninger  

 beregnes til 0,25 pct. pr. måned af det investerede beløb.
Omkostningerne  

 bliver fratrukket investorens nettoresultat.
Nettoresultatet  

 efter fradrag af omkostninger udbetales til investor hvert kvartal.
Hvis  

 resultatet bliver negativt, er investor forpligtet til inden 15 dage efter at  

 have modtaget kvartalsrapporten at indbetale et tilsvarende beløb til  

 selskabet  

 B.
Hvis betaling ikke sker, kan det resultere i, at investors andel  

 nedskrives  

 forholdsmæssigt, eller at investor helt eller delvist mister rettigheden til  

 projektandelen uden yderligere information.
Risikoen ved  

 investeringen udgør i henhold til de aftalte forretningsbetingelser maksimalt  

 det investerede beløb, jf. dog risikoen for, at kontrakten nedskrives ved  

 underskud, der ikke indbetales.
Investor kan når som helst sælge sin andel  

 til  

 tredjemand.
 De omhandlede  

 working interests udbydes på baggrund af projekter, hvor udbyderne (dvs.  

 operatørne,  

 her selskabet C) af projekterne indgår aftaler med jordejere om overdragelse  

 af  

 rettighederne til at foretage olie- eller gasindvinding i et nærmere  

 afgrænset  

 område i Texas.
Hvert projekt  

 udbydes ved, at der erhverves borerettigheder til et område på ca.  

 46 acre.
For hvert projekt etableres der fire  

 borehuller i området.
Hvert projekt beløber sig til ca. 100 mio. kr., hvor  

 investorerne gennem "administrationsselskabet" B stiller kapital  

 til  

 rådighed ved erhvervelse af en "working interest".
Working  

 interests udbydes til salg i størrelse af 100.000 kr.
Den enkelte investor  

 kan  

 erhverve flere working interests.
Selskabet C  

 deltager i hvert projekt med en ejerandel på 25 pct.- 40 pct.
Dette  

 indebærer,  

 at kun 60 pct. - 75 pct. af kapitalen stilles til rådighed af investorer ved  

 working interests.
Spørgers opfattelse ifølge anmodningen Efter  

 espørgerens repræsentants opfattelse, bør de stillede spørgsmål besvares  

 således:
 Spørgeren  

 repræsentant begrunder sin opfattelse således:
Ad spørgsmål 1 Hvad investeres  

 der i Efter spørgerens  

 opfattelse er investeringen i working Interests en kapitalinvestering, som må  

 sidestilles med investering i udbytterettigheder, jf. afskrivningslovens §  

 40.
 Udbyttekontrakter  

 er i henhold til ligningsvejledningen 2007-1, afsnit E.I.4.2.2.1,  

 karakteriseret  

 ved, at der erhverves ret til en løbende indkomst, hvad enten retten til den  

 løbende indkomst er erhvervet i forbindelse med overdragelse af  

 udnyttelsesretten til et bestemt formuegode eller i forbindelse med salg af  

 et  

 formuegode.
 Der er  

 imidlertid kun tale om en udbyttekontrakt efter afskrivningslovens § 40, hvis  

 der er tale om køb eller salg af en bestående udbyttekontrakt.
 Selve stiftelsen  

 af en udbyttekontrakt indgået mellem de oprindelige parter er således ikke  

 udtryk for overdragelse af en udbytteret efter afskrivningslovens § 40.
I henhold til  

 beskrivelsen af kontrakterne ovenfor har operatøren, selskabet, C solgt  

 retten  

 til nogle nærmere beskrevne naturgaskilder eller olie- og gasfelter til  

 "administrator" selskabet B.
Det er denne allerede stiftede  

 udbytteret, som selskabet B sælger videre til investorerne.
 Efter spørgerens  

 repræsentants opfattelser er der set fra investors side tale om en  

 investering  

 i en udbytterettighed, da der ikke overdrages andre aktiver end en allerede  

 eksisterende udbytteret.
 Repræsentanten  

 finder, at der er tale om overdragelse af en eksisterende udbytteret, hvorfor  

 investorerne vil kunne behandle udgiften til erhvervelse af en working  

 interest  

 efter reglerne i afskrivningslovens § 40.
 Det forhold, at  

 investorerne kvartalvis modtager informationer om nettoresultatet og  

 udbetaling  

 af udbytte af investeringen, taler efter repræsentantens opfattelse ligeledes  

 for, at der er tale om en udbytterettighed.
 Ligeledes  

 understøtter det forhold, at der ikke kan blive tale om en økonomisk risiko  

 ud  

 over det investerede beløb også, at der er tale om en udbytterettighed.
Spørgerens  

 repræsentant finder ikke, at der er holdepunkter for, at der ved investering  

 i  

 en working interest sker overdragelse af andre aktiver til investor.
Det er  

 således repræsentantens opfattelse, at investor ikke ejer ideelle andele af  

 boringerne, det tekniske udstyr, aftalerne med jordejeren m.m.
 Det er således  

 repræsentantens opfattelse, at der ved erhvervelse af en working interest  

 sker  

 investering i en andel af produktionsværdien (udbytteret) af et olie- eller  

 gasfelt, og at der er tale om et aktiv, der efter danske skatteregler skal  

 klassificeres som en udbyttekontrakt.
 Spørgerens  

 repræsentant finder således, at der bør svares "ja" til spørgsmål  

 1.
Ad spørgsmål 2-3 Skattemæssig  

 behandling ved investering i udbyttekontrakter Skattemæssig  

 afskrivning Spørgerens  

 repræsentant anfører, at udgifter afholdt til erhvervelse af  

 udbyttekontrakter  

 skattemæssigt skal behandles efter § 40 i afskrivningsloven.
 Ifølge  

 afskrivningslovens § 40, stk. 2, kan der ved erhvervelse af retten ifølge en  

 udbyttekontrakt afskrives på anskaffelsessummen med indtil 1/7 årligt.
Anskaffelsessummen  

 for en udbyttekontrakt udgør det investerede beløb.
Der skal derfor ikke ske  

 en  

 opdeling af den samlede anskaffelsessum i forhold til de formuegoder, som  

 investor har erhvervet ret til at udnytte.
 Spørgerens  

 repræsentant henviser til, at Landsskatteretten i kendelse af 15. november  

 2001,  


  

 SKM2002.132.LSR  


,  

 (genoptagelse af  kendelse af 13. juni 2001,  


  

 SKM2002.131.LSR  


  

 )  

 har tilladt afskrivning på anskaffelsessummer vedrørende udbytterettigheder  

 til  

 olie- og gasfelter i USA efter den tidligere bestemmelse i ligningslovens §  

 16 F.
 Landsskatteretten  

 fandt, at der konkret var tale om investering i udbyttekontrakter, og at  

 investeringerne efter deres art er omfattet af ligningslovens dagældende § 16  

 E, stk. 1, nr. 3.
 Repræsentanten  

 henviser i denne forbindelse til, at de tidligere regler i ligningslovs §  

 16 F  

 (om bl.a. afskrivning på rettigheder omfattet af  

 ligningslovens § 16 E, stk. 1, nr. 3) med vedtagelsen af den gældende  

 afskrivningslov blev flyttet over i afskrivningslovens § 40. Dette fremgår af  

 bemærkningerne til lovforslaget til den gældende afskrivningslov, L  

 102, FT  

 1997- 98, 2. samling.
Det forhold, at  

 ligningslovens §  

 16 F  

 er overført til  

 afskrivningslovens § 40, sammenholdt med at landsskatterettenskendelsen  


  

 SKM2002.132.LSR  


  

 tilladte afskrivning på anskaffelsessummerne vedrørende udbytterettigheder  

 til  

 olie- og gasfelter i USA, indebærer efter repræsentantens opfattelse, at der  

 kan ske afskrivning efter afskrivningslovens regler.
Dette gælder efter  

 repræsentantens opfattelse også, selv om udbytteretten er det eneste aktiv i  

 "virksomheden".
 Repræsentanten  

 er herefter af den opfattelse, at Landsskatterettens kendelse kan tages til  

 indtægt for, at udbytterettigheder kan anses for at udgøre en selvstændig  

 erhvervsvirksomhed, hvorved der kan afskrives på anskaffelsessummer  

 vedrørende  

 udbytterettigheder efter afskrivningslovens § 40.
 Spørgsmål 2 og 3  

 bør derfor efter repræsentantens opfattelse besvares med "ja".
Ad spørgsmål 4 Som følge af, at  

 der alene investeres i en udbytterettighed, og at hver udbytterettighed udgør  

 et selvstændigt aktiv, finder anpartsreglerne efter repræsentantens  

 opfattelse  

 ikke anvendelse.
 Repræsentanten  

 finder derfor, at der bør svares "nej" til spørgsmål 4.
Ad spørgsmål 5 Virksomhedsordningen Repræsentanten  

 anfører, at hvis udbytterettigheder skal anses for at udgøre en selvstændig  

 virksomhed, kan investeringen i en working interest i sig selv placeres i  

 virksomhedsordningen.
Hvis man i forvejen driver erhvervsmæssig virksomhed  

 efter virksomhedsordningen  

  

 skal  

 udbytterettigheden ifølge repræsentanten  

 placeres i virksomhedsordningen, idet virksomhedsordningen skal anvendes  

 samlet  

 på alle erhvervsmæssigt anvendte aktiver.
 Repræsentanten  

 henviser i denne forbindelse til, at det tillige er antaget, jf. spørgsmål 4,  

 at anpartsreglerne ikke finder anvendelse.
 Repræsentanten  

 gør gældende udbyttekontrakter tidligere er anset for at udgøre en  

 selvstændig  

 virksomhed i relation til etableringskontolovens regler.  

 Statsskattedirektoratet  

 fandt således i en afgørelse fra 1979, der er refereret i Skattepolitisk  

 Oversigt 1979, side 68, at erhvervelse af en udbyttekontrakt ville være  

 etablering i etableringskontolovens forstand, hvorfor der kunne frigives  

 etableringskontomidler til forlods afskrivning på anskaffelsessummen til en  

 udbyttekontrakt.  

 Den dagældende § 7, stk. 1, i etableringsloven tillod forlods afskrivning på  

 udgifter til erhvervelse af udbyttekontrakter.
 Etableringskontolovens  

 regler er efterfølgende ændret, således at investering i en udbyttekontrakt  

 ikke længere kan forlods afskrives efter etableringskonto-reglerne.
 Efter  

 repræsentantens opfattelse må det dog antages, at udbyttekontrakter fortsat  

 kan  

 medregnes som et aktiv, der indgår i bedømmelsen af, om betingelserne for at  

 kunne anses for etableret i etableringskontolovens forstand er opfyldt.
 I relation til  

 virksomhedsskattelovens regler og skatteyders skattemæssige behandling af  

 investeringen, finder repræsentanten, at investeringen formentlig vil skulle  

 anses  

 for en erhvervsmæssig virksomhed og dermed vil skulle placeres i  

 virksomhedsordningen, da skatteyder i forvejen anvender virksomhedsordning i  

 relation til sin landbrugsvirksomhed.
 Spørgsmål 5 bør  

 derfor efter repræsentantens opfattelse besvares med et "ja",  

 hvorved  

 spørgsmål 6 bortfalder.
Ad spørgsmål 6 Hvis spørgsmål 5  

 besvares benægtende, bør spørgsmål 6 efter repræsentantens opfattelse  

 besvares  

 med et "ja" ud fra nedenstående argumentation:
 Hvis en working  

 interest ikke kan anses for en selvstændig erhvervsvirksomhed i  

 virksomhedsskattelovens  

 forstand, må en working interest kunne placeres i virksomhedsordningen efter  

 skatteyders eget valg på samme måde som obligationer, der kan placeres enten  

 i  

 eller uden for virksomhedsordningen.
 Spørgerens  

 repræsentant henviser herved til virksomhedsskattelovens § 1, stk. 2, der har  

 følgende ordlyd:
"Aktier  

 m.v. omfattet af aktieavancebeskatningsloven, indeksobligationer, uforrentede  

 obligationer og præmieobligationer kan ikke indgå i virksomhedsordningen,  

 medmindre den skattepligtige driver næring med sådanne aktiver.
Konvertible  

 obligationer omfattet af aktieavancebeskatningsloven, andele i foreninger  

 omfattet af selskabsskattelovens § 1, stk. 1, nr. 3 og 4,  

 indeksobligationer, der beskattes efter reglerne for finansielle kontrakter,  

 samt aktier og investeringsbeviser m.v., når aktier og investeringsbeviser  

 m.v.  

 er udstedt af et investeringsselskab, jf. aktieavancebeskatningslovens  

 § 19 kan dog indgå i virksomhedsordningen." Da  

 udbytterettigheder ikke er omfattet af virksomhedsskattelovens § 1, stk. 2,  

 kan  

 det efter repræsentantens opfattelse modsætningsvis sluttes, at sådanne  

 rettigheder, herunder working interests, kan placeres i virksomhedsordningen,  

 også selv om det lægges til grund, at en working interest ikke kan anses for  

 at  

 udgøre en selvstændig erhvervsvirksomhed men skal anses for en  

 pengeanbringelse  

 på linie med investering i obligationer.
Anpartsreglerne Ved investering  

 i working interests er der efter spørgerens opfattelse tale om investering i  

 selvstændige aktiver (en udbyttekontrakt) og ikke investering i en andel af  

 en  

 samlet virksomhed.
 Spørgerens  

 repræsentant anfører, at en working interest i relation til vurdering af, om  

 der er tale om et selvstændigt aktivt, må sidestilles med investering i  

 aktier  

 m.v., hvor investeringen sker i selvstændige aktiver og ikke som en  

 investering  

 i en andel i selskabet.
 Det er derfor  

 spørgerens opfattelse, at anpartsreglerne ikke finder anvendelse ved  

 investering foretaget i working interests.
Spørgsmål 7 Spørgsmål 7 bør  

 efter repræsentantens opfattelse bortfalde som følge af, at der bør svares  

 "ja" til spørgsmål 3.
SKATs  

 indstilling og begrundelse Ad spørgsmål 1 Der kan efter  

 afskrivningslovens § 40, stk. 2, bl.a. afskrives på udgifter til erhvervelse  

 af  

 andre immaterielle rettigheder end goodwill såsom bl.a. retten ifølge en  

 udbytte- forpagtnings- eller lejekontrakt.
 Begrebet  

 "udbyttekontrakt" er defineret i Ligningsvejledning 2007-1, afsnit  


  

 E.I.4.2.2.1  


,  

 hvor der anføres således:
"Ved en  

 udbyttekontrakt forstås enhver kontrakt, der hjemler ret til løbende  

 indkomst,  

 hvadenten retten hertil er erhvervet i forbindelse med overdragelse af  

 udnyttelsesretten til et formuegode eller i forbindelse med salg m.v. af et  

 sådant.
Bestemmelsen omfatter kun afståelse af retten i henhold til en  

 bestående udbyttekontrakt.
Selve stiftelsen, mellem de oprindelige parter, er  

 således ikke udtryk for overdragelse af en udbytteret." Denne sag  

 vedrører en working interest, der giver sin ejer ret til kvartalsvis at få  

 udbetalt en nettoindtjeningsandel på 0,815625 pct. af en nærmere bestemt  

 oliekilde i Texas.
Der hæftes kun med det investerede beløb, men ejeren af en  

 working interest vil miste sine rettigheder helt eller delvis, dersom den  

 pågældende ikke tager del i dækningen af et eventuelt underskud.
En working  

 interest kan frit overdrages til tredjemand.
 Det bemærkes, at  

 spørgeren har erhvervet retten i henhold til en bestående kontrakt, da han  

 har  

 fået videreoverdraget rettigheder, som selskabet B har erhvervet fra  

 operatøren  

 selskabet C.
 Som påpeget af  

 spørgerens repræsentant har Landsskatteretten i kendelsen  


  

 SKM2002.132.LSR  


  

 anset en working interest vedrørende olie- og gasudvinding for en udbytteret,  

 der kunne afskrives efter den ophævede bestemmelse i ligningslovens §  

 16 F  

 (svarer for så vidt angår afskrivning på  

 udbyttekontrakter til  § 40, stk. 2, i den gældende afskrivningslov).  

 Kendelsen indeholder ikke nogen nærmere beskrivelse af indholdet af den  

 pågældende rettighed.
 Efter SKATs  

 opfattelse må den omhandlede working interest anses for en udbyttekontrakt i  

 afskrivningslovens forstand, da den giver ret til en løbende udbetaling af  

 nettooverskuddet fra en erhvervsvirksomhed.
 Det indstilles  

 derfor, at Skatterådet svarer "ja" til spørgsmål 1.
Ad spørgsmål 2 Efter statsskattelovens  

 § 4 skal den skattepligtiges samlede årsindtægter medregnes i årsopgørelsen,  

 uanset om indtægterne er erhvervet i Danmark eller i udlandet.  

 Indtægtsopgørelsen foretages efter danske regler, hvilket bl.a. indebærer, at  

 afskrivningslovens regler kan anvendes.
Det bemærkes i denne forbindelse, at  

 kulbrinteskatteloven alene finder anvendelse for så vidt angår beskatning af  

 indkomst fra indvinding af kulbrinter, der hidrører fra dansk søterritorium  

 eller kontinentalsokkel, eller som har en nærmere bestemt tilknytning hertil,  

 jf. kulbrinteskattelovens § 1, nr. 1-3.
 Der kan i medfør  

 af afskrivningslovens § 40, stk. 2, foretages skattemæssige afskrivninger på  

 bl.a. udbyttekontrakter.
 Da den  

 omhandlede working interest må anses for en udbyttekontrakt i  

 afskrivningsloves  

 forstand, jf. indstillingen vedrørende spørgsmål 1, finder SKAT, at spørgeren  

 er berettiget til at afskrive sin udgift til anskaffelse af den omhandlede  

 working interest efter afskrivningsloven 40, stk. 2.
 SKAT indstiller  

 således, at der svares "ja" til spørgsmål 2.
Ad spørgsmål 3 Efter SKATs  

 opfattelse må det efter det oplyste lægges til grund, at den omhandlede  

 working  

 interest ikke giver sin ejer nogen ideel ejerandel i aktiver vedrørende olie-  

 og gasfeltet, men alene er en udbyttekontrakt.
 Da en  

 udbyttekontrakt er et selvstændigt afskrivningsberettiget aktiv, jf.  

 afskrivningslovens § 40, stk. 2, indstiller SKAT, at der svares  

 "ja"  

 spørgsmål 3.
Ad spørgsmål 4 De såkaldte  

 anpartsregler findes i personskattelovens § 4, stk.1, nr. 10 og 12. Når en  

 indkomst er omfattet af anpartsreglerne, skal den beskattes som  

 kapitalindkomst.
Et underskud i indkomst, der er omfattet af de nævnte  

 regler,  

 kan ifølge personskattelovens § 13, stk. 6, ikke fradrages i anden personlig  

 indkomst hos ejeren eller dennes ægtefælle, men kan alene modregnes i positiv  

 indkomst fra samme virksomhed i samme indkomstår eller senere indkomstår.
 Personskattelovens  

 § 4, stk. 1, nr. 10, vedrører indkomst ved selvstændig erhvervsvirksomhed,  

 når  

 antallet af ejere er større end 10, og den skattepligtige ikke deltager i  

 virksomhedens drift i væsentligt omfang, samt indkomst ved selvstændig  

 erhvervsvirksomhed efter ligningslovens § 8 K, stk. 2, når antallet  

 af personlige ejere er større end 2 og den skattepligtige ikke deltager i  

 virksomhedens drift i væsentligt omfang.
 Personskattelovens  

 § 4, stk. 1, nr. 12, vedrører indkomst fra udlejning af  

 afskrivningsberettigede  

 driftsmidler og skibe uanset antal ejere, når den skattepligt ikke deltager i  

 virksomhedens drift i væsentligt omfang.
 Som det  

 umiddelbart fremgår af de nævnte bestemmelser i personskattelovens § 4, stk.  

 1,  

 nr. 10 og 12, er det en forudsætning for, at en person kan være omfattet af  

 anpartsreglerne, at der er tale om indkomst ved selvstændig  

 erhvervsvirksomhed.
I cirkulære nr.  

 129 af 4. juli 1994 om personskatteloven redegøres der i punkt 3.1.1 for,  

 hvorledes afgrænsningen mellem selvstændigt erhvervsdrivende og lønmodtagere  

 skal foretages.
I denne forbindelse anføres:
"...  

 Omvendt kan man normalt uden vanskeligheder afgøre, om der er tale om  

 selvstændig erhvervsvirksomhed.
Selvstændig erhvervsvirksomhed er kendetegnet  

 ved, at der for egen regning og risiko udøves en virksomhed af økonomisk  

 karakter med det formål at opnå et overskud" Efter SKATs  

 opfattelse driver spørgeren ikke selvstændig erhvervsvirksomhed ved at eje en  

 working interest.
Der lægges herved vægt på, at han ikke er medejer af  

 virksomhedens aktiver, og at han ikke er forpligtet til at være med til at  

 dække et eventuelt underskud.
 SKAT indstiller  

 således, at der svares "nej" til spørgsmål 4.
Ad spørgsmål 5 Det følger af  

 virksomhedsskattelovens § 2, stk. 3, at en skatteyder, der anvender  

 virksomhedsordningen, skal lade samtlige sine virksomheder indgå i ordningen.
 Da det blotte  

 ejerskab til en working interest ikke kan anses for en selvstændig  

 erhvervsvirksomhed, indebærer bestemmelsen i virksomhedsskattelovens § 2,  

 stk.  

 3, ikke noget krav om, at en working interest skal indgå i  

 virksomhedsordningen.
 Det indstilles  

 på denne baggrund, at der svares "nej" til spørgsmål 5.
Ad spørgsmål 6 Skattepligtige,  

 der anvender virksomhedsskatteordningen, skal som udgangspunkt medtage alle  

 erhvervsmæssige aktiver og passiver i virksomhedsordningen.
Der gælder dog  

 ifølge virksomhedsskattelovens § 1, stk. 2, den undtagelse, at værdipapirer  

 omfattet af aktivavancebeskatningsloven, bortset fra konvertible obligationer  

 og andele i andelsbeskattede og selskabsbeskattede andelsselskaber, ikke kan  

 indgå i ordningen, medmindre den skattepligtige driver næring med sådanne  

 værdipapirer.
 Ifølge  

 aktieavancebeskatningsloven § 1, stk. 2, finder lovens regler tilsvarende  

 anvendelse på anparter i anpartsselskaber, andelsbeviser, konvertible  

 obligationer, omsættelige investeringsforeningsbeviser og lignende  

 værdipapirer.
Efter SKATs opfattelse  

 kan en working interest ikke anses for et "lignende værdipapir", da  

 der ikke er tale om en omsættelig ejerandel i et selskab.
Den ovenfor nævnte  

 bestemmelse i virksomhedsskattelovens § 1, stk. 2, er således ikke til hinder  

 for, at en working interest kan indgå i ordningen.
I  

 Ligningsvejledningen 2007-2, afsnit  


  

 E.G.2.1.2.1  


,  

 opregnes en række finansielle aktiver, der efter deres karakter må anses for  

 erhvervsmæssige og derfor skal indgå i virksomhedsordningen.
Det drejer sig  

 om  

 følgende:
 Da det er  

 vanskeligt at afgøre, om øvrige finansielle aktiver - f.eks. en  

 kontantbeholdning eller en obligationspost - er erhvervsmæssig eller ej, må  

 den  

 skattepligtiges placering ifølge Ligningsvejledningen som udgangspunkt lægges  

 til grund.
 Hvor der klart  

 kun foreligger en skattemæssig begrundelse for at medtage en stor post  

 finansielle  

 aktiver eller passive i virksomheden, kan skattemyndighederne ændre den  

 skattepligtiges fordeling af aktivet/passivet mellem privat og erhverv, jf.  

 Ligningsvejlednings 2007-2, afsnit  


  

 E.G.2.1.2.3  


.
 Efter SKATs  

 opfattelse må en working interest anses for et finansielt aktiv, hvorfor den  

 skattepligtiges placering som beskrevet i Ligningsvejledningen som  

 udgangspunkt  

 må lægges til grund.
 Det indstilles,  

 at Skatterådet udtaler dette som svar på spørgsmål 6.
Ad spørgsmål 7 Dette spørgsmål  

 bortfalder, dersom Skatterådet følger SKATs indstilling og svarer  

 "ja" til spørgsmål 3.
Skatterådets  

 afgørelse og begrundelse Skatterådet  

 tiltrådte SKATs indstilling og begrundelse.
Svaret er bindende for skattemyndighederne i følgende periode 5 år fra  

 afgørelsens dato, jf. skatteforvaltningslovens § 25, stk. 1.
