Bekendtgørelse  

 om færgefart I medfør af § 3, stk. 3, og § 4,  

 stk. 4, i lov nr. 398 af 2. juni 1999 om færgefart og efter forhandling  

 med indenrigs- og sundhedsministeren fastsættes:
 § 1.  

  

 I  

 denne bekendtgørelse forstås ved:
 1)  

 	  

 »Forsyningsvirksomhedsdirektivet«:  

 Europa-Parlamentets og Rådets direktiv 2004/17/EF om samordning af  

 fremgangsmåderne  

 ved tilbudsgivning inden for vand- og energiforsyning, transport samt  

 posttjenester (»forsyningsvirksomhedsdirektivet«), jf. bekendtgørelse nr. 936  

 af 16. september 2004 om fremgangsmåderne ved indgåelse af kontrakter inden  

 for  

 vand- og energiforsyning, transport samt posttjenester.
 2)  

 	  

 »Cabotageforordningen«:  

 Rådets forordning (EØF) nr. 3577/92 af 7. december 1992 om anvendelse af  

 princippet om fri udveksling af tjenesteydelser inden for søtransport i  

 medlemsstaterne (cabotagesejlads)  

1) .
 § 2.  

  

 Ved  

 udbud og indgåelse af aftale i henhold til lov om færgefart finder  

 bestemmelserne i forsyningsvirksomhedsdirektivets artikel 34-59 anvendelse  

 uanset kontraktens værdi, jf. dog § 3.
 Stk. 2.  

  

 Udbud og  

 indgåelse af aftaler skal ske uden forskelsbehandling, herunder af EF-redere  

 som defineret i artikel 2, nr. 2, i cabotageforordningen.
 Stk. 3.  

  

 Udbud efter denne bestemmelse  

 kan omfatte en kontraktperiode på højst 5 år.
 § 3.  

  

 For  

 færgeruter, der betjener øer, hvor det samlede årlige antal passager, der  

 befordres ad søvejen til eller fra den pågældende ø, ud fra et gennemsnit  

 baseret på de to seneste regnskabsår ikke overstiger 300.000, kan der i  

 stedet  

 for udbud efter § 2 foretages indkaldelse af interessetilkendegivelser  

 efter § 4.
 Stk. 2.  

  

 Kontraktperioden kan omfatte en periode på højst 12 år.
 § 4.  

  

 Ved  

 indkaldelse af interessetilkendegivelser efter § 3, stk. 1,  

 offentliggør den myndighed, der ønsker færgedriften varetaget, de relevante  

 oplysninger om færgedriften i EU-Tidende med anmodning om, at interesserede  

 virksomheder eller personer tilkendegiver deres interesse for at varetage  

 færgedriften.
 Stk. 2.  

  

 Myndigheden  

 indgår aftale med den interesserede virksomhed eller person, der kan udføre  

 færgedriften billigst eller på de økonomisk mest fordelagtige vilkår.
 Stk. 3.  

  

 Indkaldelse  

 af interessetilkendegivelser og indgåelse af aftaler skal ske uden  

 forskelsbehandling,  

 herunder af EF-redere som defineret i artikel 2, nr. 2, i  

 cabotageforordningen.
 Stk. 4.  

  

 Hvis ingen  

 interesserede virksomheder eller personer kan udføre færgedriften billigere  

 eller på vilkår, der er mere økonomisk fordelagtige end myndigheden selv, kan  

 myndigheden vælge at udføre færgedriften, jf. færgelovens § 2,  

 stk. 1.
 § 5.  

  

 Bekendtgørelsen træder i kraft den 1. januar 2006.
 Stk. 2.  

  

 Bekendtgørelse nr. 1052 af 16.  

 december 1999 om udbud af færgedrift ophæves.
Transport- og Energiministeriet, den 14.  

 december 2005 Flemming Hansen /Lasse Winterberg 1)  

 Kommissionen har i en meddelelse (KOM (2003) 595 endelig), afgivet sin  

 fortolkning  

 af cabotageforordningen til Europa-Parlamentet, Rådet, Det Europæiske  

 Økonomiske og Sociale Udvalg og Regionsudvalget.
