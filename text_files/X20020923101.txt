Genbeskatning af underskud   overdragelse af  

 virksomhed Spørgsmål:
Skal der ske genbeskatning af tidligere fratrukne skattemæssige  

 underskud fra udlandet når ejendomsadministrationsaktiviteten i U  

 overdrages til et nystiftet 100 pct. ejet datterselskab, jf. ligningslovens §  

 33 E? Svar:
Ja Beskrivelse af de faktiske forhold:
DK A/S er i dag sambeskattet med en række udenlandske  

 datterselskaber.
Datterselskabet U er moderselskab for en række  

 udenlandske datterselskaber, som også indgår i den danske  

 sambeskatning.
Den udenlandske del af koncernen har lige som den  

 øvrige del af koncernen beskæftiget sig med ejendomsudvikling og  

 salg.
Koncernen har alene opført ejendomme med henblik på  

 videresalg.
Som følge af afmatning på det udenlandske ejendomsmarked er  

 koncernen imidlertid i besiddelse af enkelte færdigopførte  

 udlejningsejendomme.
Ejendomsporteføljen er placeret i datterselskaber  

 til U.
 Administrationen og forvaltningen af de udenlandske ejendomme varetages i  

 U, idet de enkelte datterselskaber ikke har egne ansatte.
 Administrationen af lejemålene indebærer bl.a. varsling af  

 huslejestigninger, opkrævning af husleje, vedligeholdelse af  

 ejendommene mv.
Der er i alt ansat 5 personer i U.
Udover direktøren er de  

 øvrige 4 beskæftiget med ejendomsadministrationen mv.
U  

 varetager ikke administration for tredjemand.
Overdragelse af ejendomsadministrationen DK A/S ønsker at foretage en omstrukturering i koncernen.
Man  

 ønsker en omstrukturering i de udenlandske sambeskattede selskaber,  

 således at ejendomsadministrationsaktiviteten i holdingselskabet U  

 overdrages til et nystiftet 100 pct. ejet datterselskab.
Det er hensigten, at det nystiftede selskab skal overtage de 4  

 medarbejdere.
Det er endvidere hensigten, at det nystiftede selskab skal  

 betale en andel af omkostningerne i U herunder husleje og leje af  

 driftsmidler mv. ligesom de øvrige selskaber skal betale for  

 ejendomsadministrationen til det nystiftede selskab.
Overdragelsen indebærer således en overdragelse af  

 administration mv. af lejemålene samt en overdragelse af de 4  

 medarbejdere, der i dag varetager opgaven.
Overdragelsen indebærer ikke  

 overdragelse af ejendomme.
Genbeskatning af underskud Efter ligningslovens § 33 E, stk. 2, skal der ske genbeskatning af  

 tidligere fratrukne underskud, hvis et udenlandsk sambeskattet selskab helt  

 eller delvist afhænder virksomheden til et koncernforbundet  

 selskab.
 U har en positiv genbeskatningssaldo, som således vil komme til  

 genbeskatning, hvis overdragelsen af ejendomsadministrationsaktiviteten anses  

 som hel eller delvis afhændelse af virksomheden i U.
 Forespørgers opfattelse:
 Forespørgers repræsentant mener, at spørgsmålet  

 skal besvares med "Nej", og har til støtte herfor anført  

 følgende:
"Af Ligningsvejledningen afsnit S.D.5.2 fremgår, at det vil bero  

 på en konkret vurdering, om der foreligger hel eller delvis  

 afhændelse af virksomhed.
Afståelse af enkeltstående  

 aktiver vil normalt ikke falde ind under bestemmelsen, hvorimod  

 afståelse af f.eks. en hel produktionsenhed vil være  

 omfattet.
Praksis på området er sparsom.
Ligningsrådet har i  

 afgørelse refereret i TfS 2001, 656, fundet, at en afhændelse af  

 en produktionsejendom skulle anses for afhændelse af en del af en  

 virksomhed.
Ligningsrådet anså den omhandlede produktionsejendom  

 for at udgøre en væsentlig del af aktiverne i [det overdragende  

 selskab], og en afhændelse heraf måtte sidestilles med  

 afhændelse af en del af en virksomhed.
Der var ved vurderingen  

 endvidere henset til, at en sådan fortolkning er i overensstemmelse med  

 praksis i henhold til fusionsskatteloven samt lov om skattefri  

 virksomhedsomdannelse, hvorefter en erhvervsmæssig anvendt ejendom  

 anses for at udgøre en selvstændig virksomhed.
 Der kan endvidere henvises til ministersvar til L 118 (bilag 15 af 13/2  

 1996), hvor skatteministeren er blevet spurgt om, hvad der forstås ved  

 en hel eller delvis virksomhed i relation til den foreslåede  

 bestemmelse i LL § 33 E, stk. 2 og 3. Hertil svarer ministeren, at ved  

 vurderingen af, om afhændelser af aktiver i relation til den  

 foreslåede bestemmelse i LL § 33 E, stk. 2 og 3 anses for at være  

 en hel eller delvis afhændelse af virksomhed tages udgangspunktet i den  

 almindelige skatteretlige forståelse af begrebet virksomhed.  

 Udgangspunktet er således, at afståelse af enkeltstående  

 aktiver (eller passiver) ikke udgør en hel eller delvis  

 afståelse af en virksomhed i relation til den foreslåede  

 bestemmelse i LL § 33 E.
 Det er vores vurdering, at overdragelsen af  

 ejendomsadministrationsaktiviteten ikke skal anses for afhændelse af en  

 del af en virksomhed og der skal således efter vores opfattelse ikke  

 ske genbeskatning af tidligere fratrukne skattemæssige underskud fra  

 udlandet.
Vi har bl.a. henset til, at ejendomsadministrationsaktiviteten ikke  

 udgør en væsentlig del af aktiviteten i holdingselskabet.
Den  

 væsentligste aktivitet i holdingselskabet er besiddelse af aktier." Styrelsens indstilling og begrundelse:
 Af cirkulære nr. 82 af 29. maj 1997, pkt. 6.5.3.4.2, fremgår  

 bl.a. følgende:
 "Baggrunden for [ligningslovens § 33 E, stk. 2] er, at herved sikres,  

 at datterselskabet ikke omgår genbeskatningen ved at udskille de sunde  

 dele af selskabets aktiviteter.
 Ved vurderingen af om afhændelse af aktiver i relation til  

 ligningslovens § 33 E, stk. 2, anses for at være en hel eller delvis  

 afhændelse af virksomhed, tages udgangspunkt i den almindelige  

 skatteretlige forståelse af begrebet "virksomhed".
 Det beror på en konkret vurdering om det, der afhændes,  

 må anses for at være en hel eller delvis afhændelse af  

 virksomhed.
 Ligningslovens § 33 E, stk. 2 tilsigter at sikre, at genbeskatning sker  

 forinden et datterselskab afhænder den overskudsgivende del af  

 virksomheden til et andet selskab i koncernen, der ikke indgår i  

 sambeskatningen.
Afståelse af enkeltstående aktiver (eller passiver)  

 udgør derfor som udgangspunkt ikke en hel eller delvis afståelse  

 af en virksomhed.
Dette gælder særligt i forhold til  

 omsætningsaktiver - herunder aktier, der må kvalificeres som  

 omsætningsaktiver." Landsskatteretten har ved kendelsen i TfS 2000, 413 fastslået, at  

 besiddelse af aktier i et datterselskab ikke i sig selv kan karakteriseres  

 som virksomhed i relation til ligningslovens § 33 E, stk. 2. Der er derfor i  

 LL §§ 33 E, stk. 2, indsat en særlig hjemmel til, at hel eller delvis  

 afståelse af datterselskabsaktier også udløser fuld  

 genbeskatning.
U fungerer som holdingselskab, og selskabets aktivitet er således  

 aktiebesiddelse.
Holdingselskabet har imidlertid også en anden  

 aktivitet, nemlig ejendomsadministration.
 Holding-aktiviteten og ejendomsadministrationsaktiviteten udgør  

 efter Told- og Skattestyrelsens opfattelse to adskilte dele af virksomheden i  

 U.
 Selvom ejendomsadministrationsaktiviteten udgør en uvæsentlig  

 del af de samlede aktiviteter i U, er der tale om en organisatorisk  

 afgrænset aktivitet, som i sig selv udgør en selvstændig  

 virksomhed adskilt fra den øvrige aktivitet i selskabet.
 Der er endvidere tale om en aktivitet, der som udgangspunkt vil kunne  

 udskilles til et datterselskab ved hjælp af fusionsskattelovens regler  

 om skattefri tilførsel af aktiver, da aktiviteten ud fra et  

 organisatorisk synspunkt kan anses som en gren af virksomheden i U.
Ligningslovens § 33 E, stk. 2, foreskriver, at der skal ske genbeskatning,  

 hvis der foreligger hel eller delvis afståelse af virksomheden.
Der er  

 ikke i loven angivet nogen retningslinjer for, hvad der kan udgøre en  

 delvis virksomhedsafståelse, men CIR 1997-82 angiver, at der skal tages  

 udgangspunkt i det almindelige skatteretlige virksomhedsbegreb.
 På denne baggrund er det Told- og Skattestyrelsens opfattelse, at  

 hvis der findes en materielt identificérbar enhed i et selskab, som  

 isoleret betragtet kan siges at udgøre en selvstændig  

 virksomhed, kan det ikke tillægges betydning, hvor væsentlig  

 denne virksomhed er i forhold til det pågældende selskabs samlede  

 aktiviteter.
 Ved Ligningsrådets afgørelse i TfS 2001, 656  

 (SKM2001.285.LR), som forespørgers repræsentant har henvist til,  

 blev afståelse af en produktionsejendom betragtet som afhændelse  

 af en del af en virksomhed, hvilket udløste genbeskatning af underskud  

 efter ligningslovens § 33 E, stk. 2.
 Af den offentliggjorte afgørelse fremgår bl.a.  

 følgende:
"Der var herved henset til, at den omhandlede produktionsejendom  

 udgjorde en væsentlig del af aktiverne i B, således at en  

 afhændelse heraf, i relation til ligningslovens § 33 E, må  

 sidestilles med afhændelse af en del af en virksomhed.
Der er ved  

 vurderingen endvidere henset til, at en sådan fortolkning er i  

 overensstemmelse med praksis i henhold til fusionsskatteloven samt lov om  

 skattefri virksomhedsomdannelse, hvorefter en erhvervsmæssig anvendt  

 ejendom anses for at udgøre en selvstændig virksomhed." Resultatet var således i den konkrete sag støttet af 2  

 forhold, nemlig praksis vedrørende fusionsskatteloven og lov om  

 skattefri virksomhedsomdannelse samt det forhold, at ejendommen udgjorde en  

 væsentlig del af aktiverne i det selskab, der solgte ejendommen.
 Denne begrundelse kan efter Told- og Skattestyrelsens opfattelse ikke  

 tages som udtryk for, at Ligningsrådet har anset det som en betingelse,  

 at ejendommen udgjorde en væsentlig del af de samlede aktiver, men  

 alene at det i den konkrete sag har givet yderligere støtte til et  

 resultat, som allerede fulgte af den fortolkning af det skatteretlige  

 virksomhedsbegreb, der benyttes ved anvendelsen af fusionsskatteloven og lov  

 om skattefri virksomhedsomdannelse.
Det er Told- og Skattestyrelsens opfattelse, at den overdragne  

 ejendomsadministrationsaktivitet i U udgør en "virksomhed" i  

 ligningslovens § 33 E, stk. 2's forstand.
Det er endvidere Told- og  

 Skattestyrelsens opfattelse, at lovens klare ordlyd ikke giver mulighed for  

 herefter at anlægge en subjektiv væsentlighedsvurdering.
 Told- og Skattestyrelsen indstiller derfor, at spørgsmålet  

 besvares med "Ja".
 Ligningsrådets afgørelse:
 Ligningsrådet tiltræder Told- og Skattestyrelsens  

 indstilling.
