1. Tillæg til indkomsterne for 1992 Ved opgørelse af husstandsindkomsten forhøjes hvert husstandsmedlems  

 positive personlige indkomst, jf. § 8, stk. 1, i lov om individuel  

 boligstøtte med samme procentsats for lønindkomst, som anvendes ved  

 fastlæggelsen af grundlaget for den foreløbige skattesvarelse for det  

 kommende indkomstår, jf. § 8, stk. 2, i lov om individuel boligstøtte og § 3  

 i Bygge- og Boligstyrelsens bekendtgørelse nr. 835 af 19. oktober 1993 om  

 opregulering af husstandsindkomsten til brug for beregning af boligstøtte.
 Som grundlag for den foreløbige skattesvarelse er fastsat et tillæg til  

 lønindkomster for 1992 på 4 pct.
2. Den forventede fremtidige pension i 1994 I lov om individuel boligstøtte er det i § 8, stk. 8, bestemt, at må det  

 antages, at husstandens indkomstforhold i boligstøtteåret vil afvige  

 væsentligt fra den indkomst, der beregnes efter lovens § 8, stk. 1-7,  

 anvendes i stedet den forventede fremtidige indkomst.
 Til brug for kommunernes beregning af den forventede fremtidige pension i  

 1994, har Socialministeriet oplyst, at pensionen (fuldt grundbeløb og  

 pensionstillæg samt særligt pensionstillæg) incl. fremrykket regulering den  

 1. januar 1994, forventes at udgøre:
3. Beboerindskudslånets grænsebeløb for 1994 På grundlag af oplysninger fra Socialministeriet fastsættes grænserne for  

 husstandsindkomsten, der lægges til grund ved ydelse af lån til betaling af  

 beboerindskud efter § 56 i lov om individuel boligstøtte til:
4. Grænsen for ophør af rente- og afdragsfrihed for  

 beboerindskudslån ydet før 1. januar 1993 Grænsen for husstandsindkomsten for boligydelsesmodtagere, der er  

 afgørende for ophør af rente- og afdragsfrihed, jf. § 51, stk. 2, 2. punktum  

 i den indtil 31. december 1992 gældende lov om individuel boligstøtte,  

 fastsættes til: 135.300 kr., jf. § 21, stk. 1, 1. pkt. i den fra 1. januar  

 1993 gældende lov om individuel boligstøtte.
5. Boligstøttens satser og grænsebeløb for 1994 Samtlige satser og grænsebeløb fremgår direkte af § 11 i lov nr. 449 af  

 30. juni 1993 om ændring af forskellige lovbestemmelser vedrørende regulering  

 af overførsler m.v.
Lovens § 11 er indarbejdet i lovbekendtgørelse nr. 763 af  

 16. september 1993 1993 af lov om individuel boligstøtte.
