Nr LSF 213 Forslag til Lov om ændring af realkreditlov Fremsat af Kirsten Jacobsen (FP) Kim Behnke (FP) Aage Brusgaard (FP) Køpke  

 Christensen (FP) Pia Kjærsgaard (FP) den 11. marts 1993 § 1 I realkreditloven, jf. lovbekendtgørelse nr. 45 af 4. februar 1993,  

 foretages følgende ændringer:
 1. I § 25, stk. 1, indsættes efter 2. pkt. som nyt punktum:
»Nominallån til ejerskifte eller opførelse af ejerboliger til  

 helårsbrug kan dog uanset 1. pkt. ydes således, at de afdrages som et lån,  

 der består af 100 pct. annuitetslån.« 2. § 47 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Til nr. 1 På grund af de øgede boligudgifter, som den 19. almindelige vurdering har  

 medført, kan man frygte, at huspriserne falder endnu mere end det, der i  

 øjeblikket registreres.
For at modvirke dette og for igen at sætte gang i  

 ejendomsomsætningen foreslås det, at der til nybygning og til ejerskifte  

 gives mulighed for at vælge 30-årige annuitetslån.
Den lavere startydelse vil  

 medføre, at prisniveauet ikke falder yderligere.
 Dernæst vil lovforslaget øge mobiliteten og modvirke den stavnsbinding,  

 der i øjeblikket eksisterer.
Til nr. 2 Det foreslås, at boligministeren ikke længere skal godkende gebyrer,  

 indskud og løbende bidrag til administration for lån til almennyttige  

 boligselskaber.
Det er helt urimeligt, at sociale boligselskaber ikke betaler samme bidrag  

 som andre lånere.
Det er endnu mere urimeligt, at disse selskaber heller ikke  

 er solidariske med andre lånere, når det gælder bidragsforhøjelser.
 De sociale boligselskaber er rigt repræsenteret i kreditforeningernes  

 ledelse, og her kan de omkostningsfrit vedtage bidragsforhøjelser, fordi  

 disse ikke rammer dem selv, men fastsættes af boligministeren.
