Fremsat den 9. oktober 2003 af  

 undervisningsministeren (Ulla Tørnæs) Forslag til Lov  

 om uddannelsen til højere forberedelseseksamen  

  

 (hf-loven) Kapitel 1 Uddannelsens formål § 1.  

  

 Uddannelsen til højere forberedelseseksamen (hf) indgår sammen med  

 uddannelserne  

 til studentereksamen (det almene gymnasium), højere handelseksamen (hhx) og  

 højere teknisk eksamen (htx) i et samlet gymnasialt system, som er  

 studieforberedende og almendannende, og som giver grundlag for videregående  

 uddannelse.
§ 2.  

  

 Uddannelsen til højere forberedelseseksamen tilrettelagt som en 2-årig  

 ungdomsuddannelse er målrettet mod unge med interesse for viden, fordybelse,  

 perspektivering og abstraktion, og som primært sigter mod videregående  

 uddannelse.
Uddannelsen udgør en helhed og afsluttes med en eksamen efter  

 national standard.
 Stk. 2.  

  

 Formålet  

 med uddannelsen er at forberede kursisterne til videregående uddannelse,  

 herunder at de tilegner sig almendannelse, viden og kompetencer gennem  

 uddannelsens kombination af faglig bredde og dybde og gennem samspillet  

 mellem  

 fagene.
Stk. 3.  

  

 Kursisterne  

 skal gennem uddannelsens faglige og pædagogiske progression udvikle faglig  

 indsigt og studiekompetence.
De skal opnå fortrolighed med at anvende  

 forskellige arbejdsformer og evne til at fungere i et studiemiljø, hvor  

 kravene  

 til selvstændighed, samarbejde og sans for at opsøge viden er centrale.
Stk. 4.  

  

 Uddannelsen  

 skal have et dannelsesperspektiv med vægt på kursisternes udvikling af  

 personlig myndighed.
Kursisterne skal derfor lære at forholde sig  

 reflekterende  

 og ansvarligt til deres omverden: medmennesker, natur og samfund, og til  

 deres  

 egen udvikling.
Uddannelsen skal tillige udvikle kursisternes kreative og  

 innovative evner og deres kritiske sans.
Stk. 5.  

  

 Uddannelsen  

 og skolekulturen som helhed skal forberede kursisterne til medbestemmelse,  

 medansvar, rettigheder og pligter i et samfund med frihed og folkestyre.  

 Undervisningen og kursets hele dagligliv må derfor bygge på åndsfrihed,  

 ligeværd og demokrati.
Kursisterne skal derigennem opnå forudsætninger for  

 aktiv medvirken i et demokratisk samfund og forståelse for mulighederne for  

 individuelt og i fællesskab at bidrage til udvikling og forandring samt  

 forståelse af såvel det nære som det europæiske og globale perspektiv.
§ 3.  

  

 Det  

 2-årige hf gennemføres med vægt på såvel det teoretiske som det  

 anvendelsesorienterede.
Uddannelsen skal udvikle kursisternes evne til faglig  

 fordybelse og deres forståelse af sammenhæng mellem fagene samt fremme den  

 enkelte kursists ansvarlighed for egne og fælles resultater.
Kursisterne skal  

 opnå analytiske og kritiske færdigheder samt opnå indsigt i  

 naturvidenskabelige, samfundsvidenskabelige og humanistiske sammenhænge.
De  

 skal tillige udvikle deres sproglige kompetencer.
§ 4.  

  

 Uddannelsen til højere forberedelseseksamen tilrettelagt som  

 enkeltfagsundervisning for voksne (hf-enkeltfag) er målrettet mod voksne med  

 interesse for viden, fordybelse, perspektivering og abstraktion.
Uddannelsen  

 tilbydes som undervisning i enkeltfag og i faggrupper.
De enkelte fag og  

 faggrupper afsluttes med prøver efter national standard og kan sammenstykkes  

 til en samlet enkeltfagseksamen.
Stk. 2.  

  

 Hf-enkeltfag har til formål, at voksne kursister opnår almendannelse, viden  

 og  

 kompetencer, som danner grundlag for videre uddannelse eller øger  

 mulighederne  

 på arbejdsmarkedet.
Undervisningen er teoretisk og anvendelsesorienteret og  

 tilrettelægges fleksibelt således, at den styrker den voksnes lyst til og  

 interesse for fortsat at tilegne sig ny viden og indsigt.
Stk. 3.  

  

 Kursisterne  

 skal gennem uddannelsens faglige og pædagogiske progression udvikle faglig  

 indsigt og studiekompetence.
De skal opnå fortrolighed med at anvende  

 forskellige arbejdsformer og evne til at fungere i et studiemiljø, hvor  

 kravene  

 til selvstændighed, samarbejde og sans for at opsøge viden er centrale.
Stk. 4.  

  

 Kursisterne  

 skal tillige opnå forudsætninger for aktiv medvirken i et demokratisk samfund  

 samt forståelse af mulighederne for individuelt og i fællesskab at bidrage  

 til  

 udvikling og forandring.
Uddannelsen skal udvikle kursisternes kreative og  

 innovative evner og deres kritiske sans, deres ansvarlighed samt deres  

 forståelse af såvel det nære som det europæiske og globale perspektiv.
 § 5.  

  

 Højere forberedelseseksamen giver adgang til videregående uddannelser efter  

 de  

 regler, der er fastsat herom.
Kapitel 2 Optagelse § 6.  

  

 Ansøgere, der har afsluttet 10. klasse efter bestemmelserne i lov om  

 folkeskolen, og som opfylder de krav, der er fastsat i medfør af stk. 3  

 til forudgående undervisning og prøver, optages på det 2-årige hf i direkte  

 forlængelse af 10. klasse, medmindre den hidtidige skole eller Ungdommens  

 Uddannelsesvejledning i tilknytning til ansøgerens uddannelsesplan har  

 indstillet ansøgeren til optagelsesprøve.
 Stk. 2.  

  

 Øvrige  

 ansøgere kan, eventuelt på grundlag af en optagelsesprøve, optages efter  

 nærmere regler fastsat af undervisningsministeren, jf. stk. 3 og 4.
Stk. 3.  

  

 En kursist,  

 der efter at have gennemført 1. hf afbryder undervisningen i indtil 1 år  

 efter  

 aftale med kursets leder, kan ved starten af det følgende skoleår fortsætte i  

 2. hf på det kursus, hvor kursisten allerede er optaget eller på et andet  

 kursus.
En kursist, der afbryder undervisningen i mere end 1 år, skal optages  

 på ny efter reglerne fastsat i medfør af stk. 2.
 Stk. 4.  

  

 Undervisningsministeren fastsætter nærmere regler om optagelsen af kursister  

 på  

 det 2-årige hf, herunder om senere optagelse, om krav til forudgående  

 undervisning og prøver, om hf-kursets individuelle vurdering af ansøgere, om  

 optagelsesprøve, og regler om, i hvilke tilfælde ansøgere efter stk. 2  

 kan  

 optages.
 Stk. 5.  

  

 Ansøgere  

 optages på det kursus, de ønsker, såfremt der er plads.  

 Undervisningsministeren  

 fastsætter regler om fordelingen af kursister mellem hf-kurserne, herunder om  

 nedsættelse af et fordelingsudvalg, der foretager fordeling af ansøgere, når  

 antallet af ansøgere til et bestemt kursus overstiger kursets kapacitet.
 § 7.  

  

 Ansøgere til hf-enkeltfag kan tidligst optages et år efter, at de pågældende  

 har afsluttet 9. klasse i folkeskolen eller i en undervisning, der står mål  

 med, hvad der almindeligvis kræves i folkeskolen eller 10. klasse efter  

 bestemmelserne i lov om folkeskolen.
 Stk. 2.  

  

 Undervisningsministeren fastsætter nærmere regler herom, herunder om adgangen  

 til at fravige optagelseskravet.
 Stk. 3.  

  

 Ansøgere  

 optages på den ønskede undervisning inden for en rimelig tid og en rimelig  

 geografisk afstand.
Kapitel 3 Uddannelsens indhold og organisering § 8.  

  

 Uddannelsen  

 organiseres enkeltfagligt og i faggrupper samt i et antal tværfaglige og  

 enkeltfaglige projektperioder.
Undervisningen tilrettelægges, så den giver  

 kursisterne mulighed for faglig fordybelse, overblik og oplevelse af  

 sammenhæng.
 Stk. 2.  

  

 Hf´s  

 fagrække består af fag på gymnasialt C-, B- og A-niveau, hvor A er det  

 højeste  

 niveau.
 § 9.  

  

 Undervisningen på det 2-årige hf omfatter for alle kursister:
 1)  

 	  

    

 Dansk på A-niveau.
 2)  

 	  

    

 Engelsk på B-niveau.
 3)  

 	  

    

 Idræt på C-niveau.
 4)  

 	  

    

 Matematik på  

 C-niveau.
 5)  

 	  

    

 Et af fagene  

 billedkunst, dans, design, dramatik, mediefag eller musik på C-niveau.
 6)  

 	  

    

 En kultur- og  

 samfundsfaggruppe bestående af historie på B-niveau, religion på C-niveau og  

 samfundsfag på C-niveau.
 7)  

 	  

    

 En naturvidenskabelig  

 faggruppe bestående af biologi, geografi og kemi på C-niveau.
 Stk. 2.  

  

 I hele  

 forløbet indgår skemalagt værkstedsundervisning.
 Stk. 3.  

  

 I starten  

 af 1. semester indgår et introduktionskursus.
 Stk. 4.  

  

 I 4.  

 semester indgår en større skriftlig opgave og et eksamensprojekt.
 Stk. 5.  

  

 Kursisten  

 skal vælge valgfag svarende til mindst 2 fag på B-niveau eller 1 fag på B-  

 samt  

 2 fag på C-niveau, eller 1 fag på A-niveau, bortset fra engelsk, og 1 fag på  

 C-niveau.
§ 10.  

  

 Kurset skal udbyde en række valgfag på C- og B- og eventuelt A-niveau.
Fag  

 fra  

 andre gymnasiale uddannelser kan indgå i udbuddet.
 Stk. 2.  

  

 Kurset kan  

 beslutte at udbyde valgfag i grupper med et overordnet emne.
Stk. 3.  

  

 Amtsrådet  

 godkender efter kursets indstilling udbuddet af valgfag.
Et valghold skal  

 oprettes, hvis der på et kursus med mere end 400 kursister er mindst 10  

 tilmeldte kursister, eller hvis der på et kursus med højst 400 kursister er  

 mindst 7 tilmeldte kursister.
 Stk. 4.  

  

 Undervisningsministeren fastsætter regler om, hvilke fag og niveauer der kan  

 indgå i kursets udbud af valgfag.
 Stk. 5.  

  

 Undervisningsministeren kan godkende, at kurset udbyder undervisning i nye  

 valgfag.
 § 11.  

  

 På  

 hf-enkeltfag skal kurset udbyde undervisning i fag og faggrupper på  

 gymnasialt  

 C-, B- og A-niveau, en større skriftlig opgave og et skriftligt  

 eksamensprojekt  

 eller som alternativ et tværfagligt projekt knyttet til fagene i kultur- og  

 samfundsfaggruppen eller den naturvidenskabelige faggruppe, jf. § 9,  

 stk. 1, nr. 6 og 7. Endvidere tilbydes værkstedsundervisning.
 Stk. 2.  

  

 Amtsrådet  

 godkender efter kursets indstilling udbuddet af fag.
 Stk. 3.  

  

 Undervisningsministeren fastsætter regler om, hvilke fag og niveauer der kan  

 indgå i kursets udbud af fag.
 Stk. 4.  

  

 Undervisningsministeren kan godkende, at kurset udbyder undervisning i nye  

 fag.
 § 12.  

  

 Dele af undervisningen kan tilrettelægges som ekskursioner mv.
§ 13.  

  

 Dele af undervisningen kan foregå ved en udenlandsk uddannelsesinstitution  

 for  

 kursister, der har tilmeldt sig en særlig ordning, hvor dette på forhånd er  

 planlagt.
Undervisningen kan være forlagt til udlandet i et semester eller  

 efter særlig godkendelse fra undervisningsministeren i op til et år.
 Stk. 2.  

  

 Såfremt en  

 kursist trods tilmelding ikke deltager i opholdet ved en udenlandsk  

 uddannelsesinstitution, påhviler det kurset at sørge for, at kursisten uden  

 forsinkelse kan fortsætte i den ordinære uddannelse på det kursus, hvor  

 kursisten allerede er optaget, eller på et andet kursus.
 § 14.  

  

 Kurset tilbyder kursisterne individuel rådgivning og vejledning om  

 gennemførelse af uddannelsen.
 Stk. 2.  

  

 Kursets  

 leder skal mindst en gang pr. semester drøfte forhold vedrørende det enkelte  

 hold eller den enkelte kursist med kursistens lærere.
 Stk. 3.  

  

 Undervisningsministeren  

 fastsætter nærmere regler om rådgivning og vejledning.
 § 15.  

  

 Undervisningen skal tilrettelægges, så kursisterne gennem hele  

 uddannelsesforløbet møder variation og progression i arbejdsformerne.
Stk. 2.  

  

 Undervisningen skal løbende evalueres, så kursister og lærere informeres om  

 kursisternes udbytte af undervisningen.
Undervisningsministeren fastsætter  

 regler om intern evaluering til vurdering af kursisternes  

 kompetenceudvikling.
 § 16.  

  

 Kurset giver efter ansøgning kursisterne merit for undervisning og  

 prøveaflæggelse i fag, når kursisterne inden optagelse på uddannelsen har  

 afsluttet faget på tilsvarende eller højere gymnasialt niveau.
 Stk. 2.  

  

 Kurset kan  

 endvidere efter ansøgning give en kursist merit, herunder ved substitution,  

 for  

 undervisning eller prøve, der er gennemført før optagelsen på uddannelsen  

 eller  

 gennemført som en del af undervisningen, jf. § 13, stk. 1, når forløbet efter  

 kursets vurdering kan erstatte dele af undervisningen i uddannelsen.
 Stk. 3.  

  

 For  

 kursister, der har fået merit efter stk. 1 eller stk. 2, kan kurset  

 tilrettelægge særlige forløb¸ som kan være kortere end et sædvanligt 2-årigt  

 hf-forløb.
 Stk. 4.  

  

 Undervisningsministeren kan fastsætte nærmere regler om merit, herunder om  

 kriterier for, hvilke fag der berettiger til merit, og i hvilket omfang  

 meritgivende fag kan indgå i en samlet eksamen.
 § 17.  

  

 Undervisningsministeren fastsætter nærmere regler om uddannelsens indhold og  

 omfang, organisering og tilrettelæggelse, herunder regler om fags og  

 faggruppers mål, indhold og omfang på forskellige niveauer.
Kapitel 4 Mødepligt, aktiv deltagelse, oprykning mv.
 § 18.  

  

 Kursisterne har mødepligt og pligt til at deltage aktivt i undervisningen.
Stk. 2.  

  

 Kursets  

 leder er forpligtet til at gribe ind over for kursisters fravær.
Reglerne  

 herom  

 fastsættes i kursets studie- og ordensregler, jf. § 19.
 § 19.  

  

 Kursets leder fastsætter studie- og ordensregler for kurset, jf. dog  

 stk. 3. Lederen gør kursisterne bekendt med studie- og ordensreglerne.
Stk. 2.  

  

 Kursisterne  

 har pligt til at følge studie- og ordensreglerne.
Kursets leder træffer  

 afgørelse om iværksættelse af sanktioner over for kursister, der ikke følger  

 kursets studie- og ordensregler.
 Stk. 3.  

  

 Undervisningsministeren fastsætter nærmere regler om studie- og  

 ordensreglerne,  

 herunder om iværksættelse af sanktioner over for kursister, der ikke følger  

 studie- og ordensreglerne.
§ 20.  

  

 Kursets leder kan i særlige tilfælde nægte en kursist oprykning til 2. hf,  

 hvis  

 det vurderes, at kursisten ikke har opnået et tilstrækkeligt udbytte af det  

 hidtil gennemførte undervisningsforløb.
Det er en nødvendig, men ikke  

 tilstrækkelig forudsætning for at nægte oprykning, at kursisten har under 6,0  

 i  

 gennemsnit.
 Stk. 2.  

  

 Undervisningsministeren  

 fastsætter nærmere regler om kursets leders adgang til at nægte en kursist  

 oprykning.
Kapitel 5 Prøver og eksamen § 21.  

  

 En  

 højere forberedelseseksamen kan aflægges som en samlet eksamen efter et  

 2-årigt  

 kursusforløb eller som prøver i enkelte fag og faggrupper, der kan  

 sammenstykkes til en samlet enkeltfagseksamen.
 § 22.  

  

 En  

 samlet hf-eksamen efter et 2-årigt kursusforløb omfatter følgende:
 1)  

 	  

    

 Prøve i de  

 obligatoriske fag dansk, engelsk og matematik samt i et af de i § 9,  

 stk. 1, nr. 5, nævnte fag.
 2)  

 	  

    

 En samlet mundtlig  

 prøve i kultur- og samfundsfaggruppen og en samlet mundtlig prøve i den  

 naturvidenskabelige faggruppe.
 3)  

 	  

    

 Prøve i 2-4 valgfag,  

 der som minimum skal omfatte 2 fag på B-niveau eller 1 fag på B-niveau og 2  

 fag  

 på C-niveau eller 1 fag på A-niveau, bortset fra engelsk, og 1 fag på  

 C-niveau.
 4)  

 	  

    

 En bedømmelse af den  

 større skriftlige opgave, jf. § 9, stk. 4.
 5)  

 	  

    

 Et skriftligt  

 eksamensprojekt, jf. § 9, stk. 4.
 § 23.  

  

 En  

 samlet hf-eksamen som enkeltfagseksamen omfatter følgende:
 1)  

 	  

    

 Prøve i fagene dansk  

 på A-niveau, engelsk på B-niveau og matematik på C-niveau.
2)  

 	  

    

 En samlet prøve i  

 kultur- og samfundsfaggruppen og en samlet prøve i den naturvidenskabelige  

 faggruppe.
Prøverne i faggrupperne kan erstattes af prøver i enkeltfagene  

 historie på B-niveau og religion, samfundsfag på C-niveau og i enkeltfagene  

 biologi, geografi og kemi alle på C-niveau.
 3)  

 	  

    

 Prøve i 3-5 valgfag,  

 der som minimum skal omfatte 2 fag på B-niveau og 1 fag på C-niveau, eller 1  

 fag på A-niveau, bortset fra engelsk, og 2 fag på C-niveau.
 4)  

 	  

    

 En bedømmelse af den  

 større skriftlige opgave, jf. § 11, stk. 1.
5)  

 	  

    

 Et skriftligt  

 eksamensprojekt, jf. § 11, stk. 1. Hvis der aflægges prøve i  

 enkeltfagene i en faggruppe, erstattes eksamensprojektet af et tværfagligt  

 projekt, der inddrager fagene fra faggruppen.
Hvis der aflægges prøve i  

 enkeltfagene fra begge faggrupper, erstattes eksamensprojektet af et  

 tværfagligt projekt, der inddrager fagene fra en af faggrupperne efter  

 kursistens valg.
 § 24.  

  

 Kursets leder afholder prøver og udsteder bevis for prøver og eksamen.
Stk. 2.  

  

 Prøverne er  

 individuelle for hver kursist.
Det gælder dog ikke prøver, hvor flere  

 kursisters deltagelse er en forudsætning for en del af prøvens gennemførelse.  

 Hver kursist bedømmes individuelt.
Undervisningsministeren kan fastsætte  

 nærmere regler herom.
Stk. 3.  

  

 Eksamensbeviset indeholder prøvekaraktererne inden for de fastsatte rammer  

 for  

 en samlet hf-eksamen, en bedømmelse af den større skriftlige opgave, det  

 skriftlige eksamensprojekt og eventuelt, jf. § 23, nr. 5, et tværfagligt  

 projekt.
Karaktererne på eksamensbeviset indgår med forskellig vægt i  

 eksamensresultatet.
 Stk. 4.  

  

 Efter  

 bestået eksamen modtager kursisten et eksamensbevis.
 § 25.  

  

 Undervisningsministeren fastsætter nærmere regler om prøver og eksamen,  

 herunder om udstedelse af prøve- og eksamensbevis.
 § 26.  

  

 Andre end kursister kan indstille sig til prøve som selvstuderende.  

 Undervisningsministeren fastsætter nærmere regler herom.
Kapitel 6 Kursets lærere § 27.  

  

 Lærere, der underviser i henhold til denne lov, skal have  

 undervisningskompetence (faglig og pædagogisk kompetence) i et eller flere  

 fag  

 inden for hf´s eller gymnasiets fagrække.
§ 28.  

  

 Faglig kompetence er betinget af en ved et universitet bestået  

 kandidateksamen  

 inklusiv speciale i et eller flere fag i hf´s eller gymnasiets fagrække, jf.  

 dog § 30 stk. 3. Ved sideordnede fag i en to-fags  

 kombinationsuddannelse  

 skal begge fag være inden for hf´s eller gymnasiets fagrække.
Det er  

 endvidere  

 en betingelse, at uddannelsen i sine enkeltdele og samlet har en sådan faglig  

 og metodisk bredde og dybde, at kandidaten kan undervise fagligt forsvarligt  

 i  

 relation til målene for uddannelsen.
 Stk. 2.  

  

 Kursets  

 leder tildeler faglig kompetence i forbindelse med kandidatens ansættelse i  

 en  

 uddannelsesstilling på kurset.
 Stk. 3.  

  

 Undervisningsministeren fastsætter nærmere regler om, hvilke faglige  

 forudsætninger der skal være opfyldt som betingelse for tildeling af faglig  

 kompetence på grundlag af en kandidateksamen efter stk. 1 eller en anden  

 tilstrækkelig uddannelse.
 § 29.  

  

 Pædagogisk kompetence opnås ved at gennemføre pædagogikum.
 Stk. 2.  

  

 Undervisningsministeren har ansvaret for kurser og prøver i forbindelse med  

 pædagogikum, bortset fra sidefagssupplering på universiteterne.
 Stk. 3.  

  

 Undervisningsministeren fastsætter nærmere regler om pædagogikum.
 § 30.  

  

 Kursets leder på det kursus, hvor kandidaten har gennemført en  

 uddannelsesstilling, udsteder bevis for undervisningskompetence jf. dog  

 stk. 2.
 Stk. 2.  

  

 Undervisningsministeren kan tildele undervisningskompetence til kandidater  

 fra  

 medlemsstater i Den Europæiske Union og fra lande, der er omfattet af aftalen  

 om Det Europæiske Økonomiske Samarbejdsområde, hvis kandidaten har  

 undervisningskompetence på tilsvarende niveau i det pågældende land.
 Stk. 3.  

  

 Undervisningsministeren fastsætter nærmere regler om, under hvilke  

 forudsætninger og på hvilke betingelser personer, der ikke har den i  

 §§ 28  

 og 29 nævnte faglige eller pædagogiske kompetence, eller som ikke har  

 gennemført en uddannelsesstilling, kan opnå undervisningskompetence og  

 undervise i henhold til denne lov.
Kapitel 7 Kursets leders pædagogiske opgaver og ansvar § 31.  

  

 Lederen af kurset har det pædagogiske ansvar for kursets undervisning, prøver  

 og eksamen over for undervisningsministeren.
 Stk. 2.  

  

 Lederen af  

 kurset leder og fordeler det pædagogiske arbejde mellem kursets ansatte.
 Stk. 3.  

  

 Lederen af  

 kurset træffer alle konkrete afgørelser vedrørende kursisterne, medmindre  

 andet  

 følger af denne lov eller regler fastsat i medfør heraf.
Kapitel 8 Tilsyn, kvalitetssystem og klage § 32.  

  

 Undervisningsministeren har det overordnede ansvar for og fører tilsyn med  

 undervisning, prøver og eksamen i henhold til denne lov.
 Stk. 2.  

  

 Undervisningsministeren kan give pålæg til kursets leder i pædagogiske  

 anliggender.
 § 33.  

  

 Kursets leder fastlægger et system til kvalitetsudvikling og  

 resultatvurdering  

 i forbindelse med uddannelsen og undervisningen.
 Stk. 2.  

  

 Undervisningsministeren fastsætter nærmere regler herom.
 § 34.  

  

 Undervisningsministeren  

 kan indhente alle nødvendige oplysninger fra kurserne om uddannelserne,  

 kursisterne, personalet, herunder foranstalte besøg på kurserne, bl.a. med  

 henblik på gennemførelse af tilsyn og udarbejdelse af statistik, og kan  

 fastsætte nærmere regler herom.
 Stk. 2.  

  

 Undervisningsministeren kan fastsætte regler om elektronisk kommunikation  

 mellem institutionen og Undervisningsministeriet, herunder om form og format  

 og  

 om anvendelse af digital signatur i forbindelse med aflevering af  

 oplysninger.  

 Ministeren kan endvidere fastsætte krav til kontrol- og  

 sikkerhedsforanstaltninger.
 § 35.  

  

 En  

 kursist kan klage til undervisningsministeren over kursets leders afgørelser  

 i  

 pædagogiske anliggender, inden 2 uger fra afgørelsen er meddelt kursisten,  

 jf.  

 dog stk. 2. Undervisningsministeren kan fastsætte nærmere regler herom.
 Stk. 2.  

  

 Undervisningsministeren fastsætter regler om klager over og omgørelse af  

 trufne  

 afgørelser i forbindelse med prøver og eksamen.
Kapitel 9 Forskellige bestemmelser § 36.  

  

 Handicappede kursister, der har behov for specialundervisning eller anden  

 specialpædagogisk bistand, skal have tilbud herom.
 Stk. 2.  

  

 Kursets  

 leder kan i helt særlige tilfælde tilrettelægge det 2-årige forløb over 3 år  

 for kursister, der på grund af handicap er forhindret i at følge  

 undervisningen  

 på normal vis.
 Stk. 3.  

  

 Undervisningsministeren fastsætter nærmere regler herom, herunder om  

 tilpassede  

 prøve- og eksamensforløb.
 § 37.  

  

 Kursister,  

 der midlertidigt på grund af sygdom ikke kan følge den almindelige  

 undervisning, skal have tilbud om sygeundervisning.
 Stk. 2.  

  

 Kursets  

 leder kan i helt særlige tilfælde tilrettelægge det 2-årige forløb over 3 år  

 for kursister, der på grund af alvorlig sygdom i længere tid er forhindret i  

 at  

 deltage i undervisningen på normal vis.
 Stk. 3.  

  

 Undervisningsministeren fastsætter nærmere regler om sygeundervisning, jf.  

 stk. 1, herunder om kursets pligt til at rette henvendelse til  

 kursisten,  

 samt om tilpassede prøve- og eksamensforløb, jf. stk. 2.
 § 38.  

  

 Kurset tilbyder kursisterne frivillig undervisning.
 Stk. 2.  

  

 Undervisningsministeren kan fastsætte nærmere regler herom.
§ 39.  

  

 Der skal etableres et sammenhængende tilbud af gymnasiale suppleringskurser  

 (GSK) mellem de gymnasiale uddannelser og videregående uddannelse med et  

 fagtilbud og undervisningsforløb, der kan målrette og styrke overgangen til  

 videregående uddannelser.
De nærmere regler herom fastsættes i henhold til  

 § 43 i lov om uddannelsen til studentereksamen.
Stk. 2.  

  

 Der skal  

 etableres særlige gymnasiale indslusningskurser med fagpakker i 1-årige  

 forløb  

 (GIF) for tosprogede kursister, der i deres hjemland har aflagt en eksamen,  

 der  

 kan sidestilles med en dansk gymnasial uddannelse.
De nærmere regler herom  

 fastsættes i henhold til § 44 i lov om uddannelsen til studentereksamen.
§ 40.  

  

 For at fremme forsøgsarbejde og pædagogisk udviklingsarbejde kan  

 undervisningsministeren fravige lovens bestemmelser.
Det er en betingelse, at  

 forsøgene eller udviklingsarbejdet ikke forringer kursisternes muligheder for  

 at gøre brug af deres højere forberedelseseksamen som grundlag for videre  

 studier eller af deres rettigheder i anden henseende.
 Stk. 2.  

  

 Undervisningsministeren kan fravige bestemmelserne i denne lov, hvis et  

 kursus  

 tilbyder undervisning, der sigter mod en tilsvarende international eksamen,  

 som  

 er adgangsgivende til videregående uddannelser i Danmark.
 Stk. 3.  

  

 Undervisningsministeren kan gøre undtagelser fra loven for en enkelt kursist,  

 hvor helt særlige forhold gør sig gældende.
 Stk. 4.  

  

 Undervisningsministeren kan yde tilskud til forsøgs- og udviklingsarbejde,  

 til  

 efteruddannelse og eventuelt til andre formål.
 § 41.  

  

 Undervisningsministeren kan godkende, at det 2-årige hf kan tilrettelægges  

 som  

 et 3-årigt forløb med supplerende kompetence i kombination med  

 søfartsuddannelsen og landbrugsuddannelsen.
 Stk. 2.  

  

 Undervisningsministeren kan godkende, at det 2-årige hf tilrettelægges som et  

 3-årigt forløb for idrætsudøvere, som ud over de sædvanlige  

 optagelsesbetingelser  

 opfylder de idrætslige kriterier, der er opstillet af Institutionen til  

 Fremme  

 af Eliteidræt (TEAM Danmark), og for kursister, der er optaget på Musikalsk  

 Grundkursus (MGK) eller tilsvarende kursus i billedkunst.
 Stk. 3.  

  

 Undervisningsministeren kan fastsætte nærmere regler om de særligt  

 tilrettelagte forløb efter stk. 1 og 2, herunder om tilpassede prøve- og  

 eksamensforløb.
§ 42.  

  

 Undervisningsministeren nedsætter et Råd for de Gymnasiale Uddannelser, der  

 er  

 rådgivende for ministeren i alle spørgsmål om de gymnasiale uddannelser,  

 herunder om uddannelsen til højere forberedelseseksamen.
De nærmere regler  

 herom fastsættes i henhold til § 47 i lov om uddannelsen til  

 studentereksamen.
Kapitel 10 Ikrafttrædelsesbestemmelses- og  

 overgangsbestemmelser § 43.  

  

 Loven træder i kraft den 1. august 2005, jf. dog stk. 2, og har virkning  

 for de kursister, der påbegynder uddannelsen den 1. august 2005 eller senere,  

 jf. dog stk. 3 og 4.
 Stk. 2.  

  

 Lovens  

 kapitel 2 om optagelse træder i kraft den 1. januar 2005.
Stk. 3.  

  

 Kursister,  

 der har påbegyndt det 2-årige hf-forløb i 2003 eller 2004, skal i perioden  

 til  

 og med sommereksamensterminen, inkl. sygeeksamen, i 2007 aflægge en samlet  

 hf-eksamen efter de hidtil gældende bestemmelser i kapitel 1 i lov om kursus  

 til højere forberedelseseksamen og om studieforberedende  

 enkeltfagsundervisning  

 for voksne m.v., jf. lovbekendtgørelse nr. 179 af 15. marts 2002, med senere  

 ændringer, og regler fastsat med hjemmel heri.
For disse kursister  

 gennemføres  

 prøver og eksamen efter de hidtil gældende bestemmelser, dog således at de  

 studie- og ordensregler, som kursets leder fastsætter for kurset efter denne  

 lovs § 19, stk. 1, finder anvendelse for disse kursister med  

 undtagelse af fraværs- og oprykningsregler.
Undervisningen finder indtil  

 sommeren 2006 sted efter de hidtil gældende regler.
Efter dette tidspunkt  

 gives  

 undervisningen efter reglerne i denne lov.
Kursister, der har påbegyndt  

 uddannelsen før den 1. august 2005, men som ikke har afsluttet uddannelsen  

 inden den 1. august 2006, aflægger prøve som selvstuderende.
Stk. 4.  

  

 Enkeltfagskursister, der i sommereksamensterminen, inkl. sygeeksamen, i 2005  

 har aflagt prøve i et eller flere fag til en samlet hf-eksamen, kan indtil  

 sommereksamensterminen, inkl. sygeeksamen, i 2007 vælge at aflægge en samlet  

 hf-eksamen efter reglerne i lov om kursus til højere forberedelseseksamen og  

 om  

 studieforberedende enkeltfagsundervisning for voksne m.v., jf.  

 lovbekendtgørelse nr. 179 af 15. marts 2002 med senere ændringer, og regler  

 fastsat med hjemmel heri, idet undervisningen i de enkelte fag indtil  

 sommeren  

 2006 gives efter de hidtil gældende regler.
Efter dette tidspunkt gives  

 undervisningen i de enkelte fag efter reglerne i denne lov.
Kursister, der  

 har  

 påbegyndt undervisningen i et fag før den 1. august 2005, og som ikke har  

 aflagt prøve inden den 1. august 2006, aflægger prøve som selvstuderende.
 Stk. 5.  

  

 Institutioner,  

 der tilbyder undervisning efter de nugældende regler, jf. stk. 3 og 4,  

 skal foretage indberetning af oplysninger om kursister, rektor/forstander og  

 lærere samt om undervisning ved institutionen i henhold til bekendtgørelse  

 nr.  

 640 af 28. juni 1994 om Gymnasieafdelingens Indberetnings Administration.
 Stk. 6.  

  

 Undervisningsministeren kan i helt særlige tilfælde tillade, at enkelte  

 kursister, der i sommereksamensterminen, inkl. sygeeksamen, i året 2005 har  

 aflagt mindst én prøve efter de regler, der er nævnt i stk. 4, aflægger  

 prøve efter disse regler efter sommereksamensterminen, inkl. sygeeksamen i  

 2007, som selvstuderende.
 Stk. 7.  

  

 Regler, der  

 er fastsat med hjemmel i den hidtil gældende lov om kursus til højere  

 forberedelseseksamen og om studieforberedende enkeltfagsundervisning for  

 voksne  

 mv., forbliver i kraft, indtil de ophæves eller afløses af regler fastsat i  

 medfør af denne lov eller lov om institutioner for uddannelsen til højere  

 forberedelseseksamen.
 § 44.  

  

 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger 1. Baggrunden for lovforslaget De gymnasiale uddannelser indtager en central placering i  

 det danske uddannelsessystem mellem folkeskolen og de videregående  

 uddannelser,  

 såvel korte, mellemlange som lange videregående uddannelser.
Uddannelserne  

 tiltrækker i dag et bredt udsnit af unge og  for hfs vedkommende  

  også  

 voksne.
 Den rolle skal fastholdes, men kvaliteten i uddannelserne  

 og fagligheden skal styrkes og fornyes i overensstemmelse med de behov og  

 krav,  

 der følger af ændringerne i samfundet.
Omfattende og hastige forandringer i teknologi og videnskab  

 skaber nye videns- og færdighedsområder, som skal medtænkes i mål og rammer  

 for  

 uddannelserne, fagene og undervisningen, og som øger behovet for at udvikle  

 evner til at arbejde selvstændigt, både individuelt og i team, og på tværs af  

 fag og fagområder.
En øget internationalisering inden for teknologi, økonomi,  

 videnskab, kultur og uddannelse indebærer også, at omlægninger af  

 uddannelserne, udvikling af ny faglighed og relevante kompetencer, som  

 matcher  

 behovene i et videnssamfund, er helt afgørende for, at Danmark kan være i  

 front.
 Derfor er en reform af de gymnasiale uddannelser helt  

 afgørende for at kunne gennemføre en styrkelse af det samlede  

 uddannelsessystem.
 På den baggrund  og efter indgående drøftelser mellem  

 Folketingets partier  er der den 28. maj 2003 indgået aftale mellem  

 regeringen  

 (Venstre og Det Konservative Folkeparti), Socialdemokraterne, Dansk  

 Folkeparti,  

 Socialistisk Folkeparti, Det Radikale Venstre og Kristeligt Folkeparti om  

 reform af de gymnasiale uddannelser.
Reformen følger op på regeringens redegørelse om de  

 gymnasiale uddannelser, nr.
R 5 fra januar 2003, til Folketinget.
Reformen bygger også på inspiration og indhentede  

 erfaringer fra hhv.
Udviklingsprogrammet for fremtidens ungdomsuddannelser  

 fra  

 1999 og det omfattende hf-forsøgsarbejde, der har været gennemført siden  

 1997.
 Det faglige niveau, samarbejdet mellem fagene og en bredere  

 almendannelse styrkes med reformen ved at ophæve den nuværende ordning for  

 det  

 almene gymnasium (»valggymnasiet«), der er opdelt i en sproglig og en  

 matematisk linje, hvor eleverne ud over obligatoriske fag vælger 3-4 valgfag.  

 Ordningen har bl.a. betydet, at fagene står for isoleret i forhold til  

 behovet  

 for samarbejde på tværs af fagene.
 Desuden lægges der vægt på styrket faglighed og progression  

 samt på øget samspil mellem fagene i alle de gymnasiale uddannelser, og der  

 indføres fælles struktur for det almene gymnasium og de erhvervsgymnasiale  

 uddannelser.
 Hf-uddannelsen fornyes indholdsmæssigt, og fagligheden skal  

 i langt højere grad end nu bygge på sammenhænge mellem fagene.
For de gymnasiale uddannelser under ét styrkes og fornyes  

 almendannelsen.
Almendannelse og viden kan ikke skilles ad i de gymnasiale  

 uddannelser.
Viden skal give almendannelse et indhold, og almendannelse skal  

 placere viden i en sammenhæng, som viden om de enkelte fagområder i sig selv  

 ikke giver.
Med den hastige samfundsudvikling er der brug for at besinde sig  

 på  

 skolens begreb om almendannelse, således at det afspejler de centrale temaer  

 for mennesker i det 21. århundrede.
Traditionelt har almendannelsen i det  

 almene gymnasium og hf overvejende været humanistisk i sin orientering.
Den  

 eksisterende tilgang til almendannelse skal fastholdes og uddybes.
Det er  

 imidlertid afgørende for fremtidens demokratiske beslutningsprocesser, at  

 borgerne får en øget forståelse for den samfundsfaglige og den  

 naturvidenskabelige og teknologiske udvikling.
Derfor skal disse aspekter  

 have  

 en styrket position i dannelsesdimensionen i de gymnasiale uddannelser.
 Dette lovforslag har til formål at gennemføre den del af  

 reformen, der vedrører uddannelsen til højere forberedelseseksamen (hf).  

 Forslaget fastlægger formålet med uddannelsen, optagelseskravene og de  

 grundlæggende krav til uddannelsens indhold, prøver og eksamen mv.  

 Lovforslaget  

 skal ses i sammenhæng med de samtidigt fremsatte lovforslag om uddannelserne  

 til studentereksamen (stx), højere handelseksamen (hhx) og højere teknisk  

 eksamen (htx) samt lovforslaget om ændringer af lovgivningen som følge af  

 reformen af de gymnasiale uddannelser.
Reformen berører ikke de eksisterende institutionelle  

 rammer for de gymnasiale uddannelser.
En samlet og endelig plan for de  

 institutionelle vilkår for specielt almene gymnasier og hf-kurser afventer  

 resultatet af de beslutninger, der skal træffes i forlængelse af rapporten  

 fra  

 den af regeringen nedsatte strukturkommission.
2. Målene med reformen Den samlede reform af de fire gymnasiale uddannelser - det  

 almene gymnasium, højere handelseksamen, højere teknisk eksamen og højere  

 forberedelseseksamen - skal tjene tre overordnede mål.
 Uddannelsernes studieforberedende funktion skal styrkes.  

 Derfor skal der lægges større vægt på fagligheden i uddannelserne og på  

 studenternes og hfernes reelle studiekompetence, dvs. på deres  

 muligheder for  

 at gennemføre en videregående uddannelse.
De forskellige uddannelsers almendannende funktion skal  

 opdateres og udbygges.
Derfor skal der foretages en indholdsmæssig fornyelse  

 af  

 fagene, der skal stilles krav om øget samspil mellem fagene, og  

 naturvidenskabelige dimensioner skal have en mere markant plads i det almene  

 gymnasium og i hf.
De fire uddannelser skal fortsat have hver sin klare  

 profil, der understreges gennem de særlige bestemmelser herom i  

 formålsbestemmelserne, gennem fagrække og indhold.
Uddannelserne skal tage  

 udgangspunkt i de unges forudsætninger og interesser og vil udgøre  

 valgmuligheder, der bidrager til at motivere, engagere og aktivere de unge og  

 dermed styrke deres faglige udbytte.
Fleksibiliteten mellem de enkelte  

 uddannelser skal øges.
Derfor skal de 3-årige uddannelser opbygges med fælles  

 struktur, og der skal være valgfag på tværs af alle fire uddannelser.
 Reformen får virkning fra og med skoleåret 2005/06.
3. Formålet med de gymnasiale uddannelser Alle fire gymnasiale uddannelser giver adgang til alle  

 videregående uddannelser, men muligheden for optagelse på en videregående  

 uddannelse er på samme måde som i dag afhængig såvel af den enkelte elevs  

 eller  

 kursists valg af fag og niveauer som af den pågældende videregående  

 uddannelses  

 specifikke krav til den adgangsgivende eksamen.
De 3-årige gymnasiale uddannelser og det 2-årige hf er  

 ligeværdige uddannelser med fælles grundlæggende karakteristika for en  

 gymnasial uddannelse for unge.
Formuleringen af formålet med hf skal dog  

 samtidig være dækkende for voksne, der gennemfører hf som enkeltfag.
Derfor  

 kan  

 formålsbestemmelser for de fire uddannelser ikke være fuldt ud identiske.
Men  

 det skal afspejles i det overordnede formål for uddannelserne, at de alle er  

 studieforberedende og giver grundlag for videregående uddannelse.
 Med reformen koordineres formålsbestemmelserne for de fire  

 gymnasiale uddannelser, så både ligheder og forskelle fremhæves.  

 Formålsbestemmelserne skal på samme tid tilgodese kravet om en klar profil  

 for  

 hver af de enkelte uddannelser og behovet for øget fleksibilitet mellem  

 uddannelserne.
 Formålsbestemmelserne består således af en indledende  

 tekst, der er fælles for alle fire gymnasiale uddannelser, en tekst, der er  

 fælles for de gymnasiale ungdomsuddannelser, samt en efterfølgende  

 profilering  

 af den enkelte uddannelse.
 Formålsbestemmelsen for hf-enkeltfag skal afspejle, at  

 denne ordning har en tydelig voksenprofil, der klart adskiller den fra de  

 gymnasiale ungdomsuddannelser, ligesom formålsbestemmelsen for  

 studenterkursus,  

 skal understrege, at uddannelsen har en særlig ungdoms- og voksenprofil og en  

 særlig tilrettelæggelse.
4. Fælles for de fire gymnasiale uddannelser 4.1. Optagelse til de gymnasiale uddannelser For at sikre, at de fire gymnasiale uddannelser fremtræder  

 som ligeværdige tilbud, skal indgangsniveauet være ens, og de faglige  

 adgangskrav (herunder aflagt afgangsprøve fra folkeskolen i dansk, matematik,  

 fysik/kemi/biologi, engelsk og 2. fremmedsprog) skal være på samme niveau.
Overgangen fra folkeskolen til en gymnasial uddannelse skal  

 være tydelig og mærkbar.
Det er et fælles ansvar for den afleverende og den  

 modtagende skole at medvirke til en god afvikling af overgangen.
Den  

 uddannelsesplan, som eleven udarbejder i folkeskolen, skal bl.a. indeholde  

 mål  

 for elevens uddannelse efter folkeskolen, og skolen og Ungdommens  

 Uddannelsesvejledning skal forholde sig til disse mål.
Der findes ikke en samlet evaluering af, hvordan ordningen  

 med uddannelsesplaner fungerer i praksis.
Undervisningsministeren tager  

 initiativ til en evaluering af ordningen med henblik på, at uddannelsesplaner  

 udvikles til et forpligtende og informativt redskab i overgangen mellem  

 folkeskole og ungdomsuddannelse.
4.2. Uddannelsernes mål Målet med hver af de gymnasiale uddannelser er at give  

 eleverne og kursisterne mulighed for at forberede sig til videregående  

 uddannelse, og at de herved tilegner sig almendannelse, viden og kompetencer  

 i  

 overensstemmelse med uddannelsens profil.
Eleverne og kursisterne skal opnå  

 almendannelse og studiekompetence gennem uddannelsens faglige bredde og dybde  

 i  

 kombination med samspillet mellem fagene.
 Uddannelsen skal udvikle elevernes og kursisternes  

 fortrolighed med forskellige arbejdsformer og evne til at fungere i et  

 studiemiljø, hvor krav til selvstændighed, samarbejde og sans for at opsøge  

 viden og samarbejdsmiljøer har stor betydning.
Hensigten er at stimulere elevernes og kursisternes  

 virkelyst og opfindsomhed samt at udvikle de faglige og personlige  

 kompetencer  

 gennem undervisnings- og arbejdsformer, der udfordrer deres kreative og  

 innovative evner.
Stærk og kreativ faglighed er en forudsætning for  

 opfindsomhed og indsigtsfuld innovation.
 En ny struktur med øget vægt på samspil mellem fagene i  

 uddannelsen vil understøtte målene med uddannelserne.
4.3. Faglige mål Der skal fastholdes en national standard for hver af de  

 gymnasiale uddannelser.
En national standard er vigtig, fordi de gymnasiale  

 uddannelser giver adgang til videregående uddannelser, og  

 eksamensresultaterne  

 anvendes konkret ved optagelsen til disse uddannelser.
Det indebærer, at et  

 givet resultat af en gymnasial uddannelse bør være udtryk for samme faglige  

 niveau, uanset hvor i landet uddannelsen er gennemført.
Den nationale  

 standard  

 sikres bl.a. gennem centralt fastsatte mål og gennem nationale prøver og  

 eksamen.
De centralt fastsatte mål for, hvad eleverne og kursisterne  

 skal vide og kunne i de enkelte fag - og i de forløb, der bygger på samspil  

 mellem fagene, skal gøres klarere og udformes, så der bliver sammenhæng med  

 de  

 netop vedtagne ændringer af folkeskolen.
Målene skal være tydelige,  

 forpligtende og direkte anvendelige til styring af undervisningen.
Især  

 lægges  

 der vægt på tydelige mål for de helt centrale dele af fag- og stofområderne.
Fagene skal således være styret af præcise mål og ikke af  

 abstrakte og meget almene mål.
Det vil være karakteristisk for  

 målformuleringerne, at de klart markerer  

  

 undervisningens  

 niveau  

  

 (C-, B- eller A- niveau), tydeligt markerer et  

  

 bestemt indhold  

  

 på et passende konkretionsniveau og præcist  

 udtrykker de  

  

 vurderingskriterier  

  

 , som  

 man kan bedømme en elevs eller kursists faglige standpunkt efter.
Overordnet er målene elevernes og kursisternes  

 almendannelse og faglige kompetencer.
Med begrebet almendannelse menes her  

 det  

 faglige stof eller indhold, den fælles referenceramme, som samfundet finder  

 det  

 væsentligt, at de kommende studenter og hf´ere besidder.
Der vil således  

 blive  

 lagt stor vægt på at beskrive kernestoffet i fagene, hvorimod det overlades  

 til  

 den enkelte lærer i samarbejde med sine elever/kursister at supplere dette  

 stof  

 med temaer og emner, som sammen med det centralt fastsatte kernestof  

 honorerer  

 målene for faget.
Der gives derfor større frihed for de enkelte skoler og  

 kurser, lærere samt elever og kursister til inden for visse, centralt  

 fastsatte  

 rammer selv at bestemme, hvordan undervisningen - såvel indhold som form -  

 skal  

 gennemføres for bedst muligt at realisere målene.
I erkendelse af, at  

 eleverne  

 og kursisterne er forskellige, skal der være plads til at benytte forskellige  

 veje.
Samtidig skal det dog pointeres, at der ikke findes et pædagogisk mål  

 uden et indhold, ligesom der ikke findes et pædagogisk indhold uden en  

 målsætning.
Mål og indhold hører uadskilleligt sammen.
Med begrebet kompetence rettes blikket mod det, som  

 eleverne og kursisterne har brug for med henblik på virkeligheden uden for  

 skolen, herunder de videregående uddannelser.
Der vil altså være fokus på,  

 hvad  

 eleverne og kursisterne rent faktisk er i stand til på baggrund af den  

 faglige  

 viden, de har opbygget gennem undervisningen.
Klare mål stiller øgede krav til en mere systematisk intern  

 evaluering af målopfyldelsen.
Evalueringen skal sikre, at eleven og kursisten  

 får en klar tilbagemelding om egne styrker, svagheder og fremskridt, ligesom  

 den giver læreren mulighed for at vurdere effekten af undervisningen.
Det faglige niveau i et givet fag skal være ens på tværs af  

 de gymnasiale uddannelser, men det faglige indhold afpasses naturligvis efter  

 profilen for den uddannelse, som faget indgår i.
Eksempelvis vil et A-niveau  

 i  

 dansk være udtryk for ækvivalente faglige mål, selv om faget kan været tonet  

 i  

 forskellige retninger afhængigt af, hvilken gymnasial uddannelse faget indgår  

 i.
4.4. Den nationale standard sikres bl.a. gennem  

 prøver og eksamen I de nuværende gymnasiale uddannelser er der med få  

 undtagelser - herunder den større skriftlige opgave  reelt kun to  

 prøveformer:  

 Skriftlige og mundtlige enkeltfaglige, individuelle prøver.
Disse prøveformer  

 er ikke isoleret set egnede til at evaluere, i hvilket omfang de ændrede  

 tilrettelæggelses- og undervisningsformer og det øgede samspil mellem fagene  

 vil bevirke, at eleverne og kursisterne opnår en styrket faglighed og en øget  

 studiekompetence, og i hvilket omfang eleverne og kursisterne når de  

 fastsatte  

 faglige mål.
De eksisterende prøveformer suppleres derfor med nye.
Den  

 enkelte elev og kursist skal møde flere prøveformer end i dag, således at  

 opnåelsen af de forskellige kompetencer, der indgår i uddannelsen,  

 dokumenteres.
Den samlede eksamen for en elev eller kursist skal således  

 afspejle, at eleven eller kursisten har mødt en bred vifte af forskellige  

 prøveformer under uddannelsen.
Den variation i prøveformerne, der skal  

 tilstræbes, sker bl.a. på baggrund af erfaringerne med Udviklingsprogrammet  

 for  

 fremtidens ungdomsuddannelser.
Der er således ikke tale om hverken at forøge  

 antallet af prøver eller at forlade de nuværende prøveformer, men at der  

 tilføjes nye prøveformer, så dokumentationen af den enkelte elevs og kursists  

 viden og kunnen bliver væsentligt mere nuanceret end i dag.
Der skal fortsat  

 skulle ske en individuel bedømmelse af den enkelte elev og kursist.
 Prøveformerne er som i dag centralt fastsat, medmindre  

 undervisningsministeren træffer anden beslutning vedrørende de mundtlige  

 prøver.  

 Den nærmere udformning udmøntes i bekendtgørelser.
 Der udarbejdes fælles eksamensbestemmelser for de fire  

 gymnasiale uddannelser, således at der  i modsætning til i dag   

 bliver samme  

 regler for udregning af eksamensgennemsnit (idet karaktererne vægtes efter  

 fagenes niveau), samme vilkår for tilladte hjælpemidler ved prøverne, samme  

 adgang til syge- og omprøver mv.
4.5. Nye arbejdsformer  aktiv deltagelse Reformens hovedsigte - at styrke fagligheden,  

 almendannelsen og elevernes og kursisternes reelle studiekompetence -  

 realiseres ved bl.a. at inddrage nye arbejdsformer, fx projektarbejde, hvor  

 eleverne og kursisterne mere selvstændigt fordyber sig i en problemstilling,  

 og  

 virtuelle arbejdsformer.
Disse nye samarbejdsformer stiller øgede krav til  

 elevernes  

 og kursisternes aktive deltagelse i undervisningen og til deres ansvarlighed.
 Der skal lægges vægt på en styrkelse af studiemiljøet,  

 bl.a. gennem udvikling af værkstedsundervisning, tutorordninger og lektiecafé  

 mv., for at styrke grundlaget for, at alle elever og kursister opnår et godt  

 fagligt udbytte, herunder også elever og kursister fra miljøer uden tradition  

 for boglige og teoretiske studier.
 Elever og kursister i de gymnasiale uddannelser har  

 mødepligt, og deres fremmøde og aktive deltagelse er grundlæggende  

 forudsætninger for at kunne realisere reformens sigte med hensyn til nye  

 arbejdsformer og samspil mellem fagene.
 Undersøgelser af omfanget af elever og kursisters fravær  

 viser, at en stor del har en forsømmelsesprocent, som ligger omkring de  

 centralt  

 fastsatte grænser for, hvornår rektor er forpligtet til at gribe ind over for  

 henholdsvis en elevs eller kursists samlede fravær og fravær i et enkelt fag.  

 Niveauet for fravær skal derfor bringes ned.
 Øget fokus på bl.a. løbende intern evaluering, test og  

 screening kan medvirke til at sætte elevernes og kursisternes fremmøde og  

 aktive deltagelse i centrum og være med til at nedbringe fraværet.
 De nuværende bestemmelser om mødepligt suppleres derfor med  

 krav til den enkelte elev og kursist om at deltage aktivt i undervisningen,  

 herunder at aflevere skriftlige opgaver, der både kvantitativt og kvalitativt  

 lever op til de krav, der er fastsat af kurset og faglæreren.
 Skolens leder får en forpligtelse til at sikre, at der  

 reageres tidligt på elevers og kursisters forsømmelser, og at de får den  

 fornødne vejledning, herunder at de bliver gjort opmærksom på skolens  

 støttemuligheder.
 Samtidigt ophæves de nuværende centralt fastsatte grænser  

 for, hvornår en rektor eller forstander er forpligtet til at gribe ind over  

 for  

 fravær i det almene gymnasium og hf, således at der bliver ens regler for  

 alle  

 fire gymnasiale ungdomsuddannelser.
De enkelte skoler og kurser fastsætter nærmere regler om  

 mødepligt og fravær i deres studie- og ordensregler, og eleverne og  

 kursisterne  

 gøres bekendt hermed.
Undervisningsministeriet vil udarbejde en vejledning,  

 som  

 skoler og kurser kan gøre brug af, når de skal udarbejde de lokale studie- og  

 ordensregler.
Efter de eksisterende regler i det almene gymnasium og hf  

 skal rektor rådgive de enkelte elever og kursister på baggrund af deres  

 standpunkt, herunder bl.a. om en elev eller kursist efter rektors vurdering  

 bør  

 gå en klasse om eller helt forlade uddannelsen.
Det er imidlertid eleven  

 eller  

 kursisten selv, der træffer beslutning om oprykning til næste klassetrin.  

 Eleverne og kursisterne kan dermed tilsidesætte et råd om eventuelt at gå ud  

 eller gå et klassetrin om.
En lang række erfaringer fra skoler og kurser  

 vidner  

 om, at elever og kursister, der har modtaget et sådant råd, sjældent følger  

 rådet, men ofte melder sig ud senere.
Reglerne - i bekendtgørelsesform - ændres, så oprykning til  

 næste klassetrin betinges af et tilstrækkeligt udbytte af det hidtil  

 gennemførte undervisningsforløb.
Rektor/kursets leder tillægges beføjelse til  

 i  

 særlige tilfælde at forhindre oprykning, hvis elevens eller kursistens  

 gennemsnit er mindre end 6,0 i gennemsnit ved skoleårets afslutning.
5. Reformen af uddannelsen til højere  

 forberedelseseksamen 5.1 Hovedformål med reformen Det 2-årige hf henvender sig til unge, der ønsker en  

 gymnasial uddannelse med en tilgang, der i højere grad end de øvrige  

 gymnasiale  

 uddannelser kombinerer det teoretiske stof med en praksis- og  

 anvendelsesorienteret faglighed.
Det er et væsentligt mål med det nye hf at forbedre  

 kursisternes reelle studiekompetence.
Det skal ske gennem en indholdsmæssig  

 fornyelse, gennem præcisering af målene med undervisningen, gennem ændringer  

 i  

 arbejds-, tilrettelæggelses- og evalueringsformer samt gennem en faglighed,  

 der  

 i langt højere grad end hidtil bygger på sammenhæng mellem fagene.
Denne  

 sammenhæng og en bredere perspektivering af fagligheden udmøntes i et  

 formaliseret samarbejde mellem fag i faggrupper samt gennem krav og timeramme  

 til projektforløb.
Målene herfor har lighedspunkter med kravene til almen  

 studieforberedelse i det almene gymnasium.
Hf-enkeltfag skal opretholdes som et tilbud, der er rettet  

 mod de voksne og deres behov for at udbygge deres kvalifikationer set i lyset  

 af målsætningen om livslang læring.
Uddannelsens fleksibilitet skal derfor  

 styrkes, således at de voksne kursister langt nemmere kan kombinere arbejde,  

 familie og fritidsinteresser med uddannelse.
Hf´s voksenprofil understøttes  

 af  

 den anvendelses- og praksisorienterede faglighed, som, sammenholdt med de nye  

 krav om faglig målstyring, giver større muligheder end i dag for at  

 imødekomme  

 de voksnes interesser og behov i undervisningen.
 De nuværende regler om optagelse på hf bibeholdes, idet der  

 dog vil blive stillet krav om aflæggelse af prøve i flere fag end i dag, jf.  

 bemærkningerne  

 til lovforslagets § 6.
 Hf giver - som de tre 3-årige gymnasiale uddannelser -  

 grundlæggende kompetence til optagelse på enhver videregående uddannelse,  

 afhængigt af den enkelte hf-kursists valg af fag og den pågældende  

 videregående  

 uddannelses specifikke krav til den adgangsgivende eksamen.
 Det nye hf er nærmere beskrevet nedenfor pkt. 6.
5.2. Det 2-årige hf i dag Fra midt i 90erne har der kunnet konstateres voksende  

 problemer med hf-uddannelsen, især med den 2-årige samlede uddannelse, der  

 fortrinsvis  

 søges af unge, der enten kommer direkte fra 10. klasse eller har forladt  

 grundskolen eller 10. klasse 1-2 år tidligere.
 Der er opstået uoverensstemmelse mellem hf-kursisternes  

 ønsker og behov og uddannelsens indhold og struktur, hvilket har resulteret i  

 svigtende motivation, ringe arbejdsindsats og relativt stort frafald blandt  

 kursisterne.
 Der har i den nuværende hf-struktur vist sig for få  

 muligheder for at tage hensyn til den brede sociale rekruttering og den meget  

 heterogene kursistgruppe, der er - og altid har været - et særkende for hf.
Hf er i det faglige indhold kommet til at ligne gymnasiet  

 for meget samtidig med, at der har vist sig generelle problemer med det  

 faglige  

 niveau i det 2-årige hf.
Niveauproblemerne skyldes dels kursisternes generelt  

 lavere indgangsniveau sammenlignet med eleverne i de øvrige gymnasiale  

 uddannelser og dels det kortere uddannelsesforløb, 2 år mod 3 år i gymnasiet,  

 hhx og htx.
Hertil kommer yderligere det lave timetal i 2. år på ca. 25  

 ugentlige lektioner à 45 min. mod ca. 30-31 lektioner i de øvrige gymnasiale  

 uddannelser.
 Ganske særligt har der været problemer med niveauet i hfs  

 danskfag, der har status som gymnasialt A-niveau, selv om faget kun har 2/3  

 af  

 det antal undervisningstimer, faget har i de andre gymnasiale uddannelser.
 Endelig viser statistikken, at der fx for jurastudiets  

 bachelordel kun er 45 pct. af de studerende med en hf-eksamen, der fuldfører  

 studiet, mod 80 pct. af de matematiske studenter og 66 pct. af de sproglige  

 studenter.
På baggrund af disse problemfelter foranledigede daværende  

 undervisningsminister Ole Vig Jensen i 1997, at et omfattende forsøgs- og  

 udviklingsarbejde blev iværksat på landets hf-kurser.
Samtidig nedsatte  

 Undervisningsministeriet en ekstern evalueringsgruppe til at følge de  

 væsentligste forsøg tæt og inddrage erfaringer og resultater fra alle  

 forsøgsrapporter.
Evalueringsgruppen har løbende rapporteret om udviklingen i  

 forsøgsarbejdet, og alle hidtidige erfaringer peger entydigt på behovet for  

 en  

 gennemgribende revision af uddannelsen.
 Forsøgsrunden er afsluttet, og evalueringsgruppen for de  

 2-årige kurser har fremlagt 1. og 2. del af sin afsluttende rapport På  

 vej mod  

 et nyt hf i henholdsvis februar 2001 og november 2001. Såvel disse  

 rapporter  

 som resultater og erfaringer fra de gennemførte forsøg i det hele taget giver  

 et godt grundlag for at gennemføre en hf-reform.
5.3. Den studieforberedende enkeltfagsundervisning  

 til hf i dag I hf-enkeltfagsundervisningen har der været problemer af en  

 anden karakter end på det 2-årige hf.
 Der har vist sig behov for en større fleksibilitet i  

 tilrettelæggelsen af undervisningen, ikke mindst på grund af de seneste års  

 ændringer i deltagerprofilen hen imod et større antal unge kursister og et  

 større antal erhvervsaktive.
 Andelen af kursister, der gennemfører undervisningen, udgør  

 kun 58 pct., idet 46 pct. af dem, der påbegynder undervisningen, afslutter  

 med  

 prøve, mens 12 pct. afslutter uden prøve.
 Endelig kan det konstateres, at andelen af kursister, der  

 fortsætter på hf efter at have kvalificeret sig hertil ved at gennemføre  

 kurser  

 i almen voksenuddannelse (avu) er yderst beskeden, ca. 10 pct.
Med baggrund i først og fremmest disse problemkredse blev  

 der i skoleåret 2000/01 også på enkeltfagsområdet iværksat et omfattende  

 forsøgs- og udviklingsarbejde.
Disse forsøg har ligeledes været fulgt af en  

 ekstern evalueringsgruppe.
Evalueringsgruppen har afsluttet forsøgsrunden med  

 rapporten Evaluering af forsøg på hf-enkeltfag november 2001.
6. Lovforslaget Med dette lovforslag fornys hf-uddannelsen indholdsmæssigt,  

 både for det 2-årige hf og hf-enkeltfag.
Endvidere vil fagligheden i langt  

 højere grad komme til at bygge på sammenhæng mellem fagene.
 Hf-uddannelsens nye og selvstændige profil skal findes i  

 ændringer i uddannelsens formål og de deraf afledte ændringer i  

 undervisningens  

 indhold, øget adgang til fleksibel organisering og tilrettelæggelse af  

 undervisningen, nye prøveformer og øgede frihedsgrader for institutionerne  

 til  

 at kunne tilbyde et fleksibelt undervisningstilbud - afpasset kursisternes og  

 de lokale behov.
Der lægges øget vægt på fagligheden og større frihedsgrader  

 til at kunne indfri de nye krav om kvalitet og relevans, hvorfor der foreslås  

 en række ændringer og forbedringer af hf-uddannelsens indhold med henblik på  

 at  

 give den 2-årige hf-uddannelse sin selvstændige profil i rækken af  

 ungdomsuddannelser, jf. pkt. 6.1. om det nye 2-årige hf.
Samtidig foreslås  

 der  

 en række ændringer i indholdet af hf-enkeltfag, så denne ordning i højere  

 grad  

 kan imødekomme de voksne kursisters behov, jf. pkt. 6.2. om det nye  

 enkeltfags-hf.
Lovforslaget skal sikre undervisningsministeren den  

 nødvendige hjemmel til at gennemføre en indholdsmæssig ændring af  

 hf-uddannelsen.
Lovforslaget fastlægger formålet med uddannelserne,  

 optagelseskravene og de grundlæggende krav til indhold, prøver og eksamen.
De  

 øvrige elementer i reformen gennemføres administrativt inden for  

 bemyndigelserne i lovforslaget.
En stor del af indholdet i de regler, som nu  

 foreslås indsat i loven, var tidligere bekendtgørelsesstof.
De gældende  

 bekendtgørelser vil således i vidt omfang blive erstattet af enten nye  

 bestemmelser i loven eller nye eller ændrede bekendtgørelser.
Når reformen  

 udmøntes gennem udstedelse af en ny uddannelsesbekendtgørelse for henholdsvis  

 2-årigt hf og for hf-enkeltfag, vil det ske på grundlag af bl.a. de foretagne  

 evalueringer og under inddragelse af Rådet for de Gymnasiale uddannelser  

 m.fl.
 Det foreslås, at lovforslaget træder i kraft den 1. august  

 2005 og får virkning for de kursister, der påbegynder uddannelsen den 1.  

 august  

 2005 eller senere.
6.1 Det nye 2-årige hf Hf giver - som de 3-årige gymnasiale uddannelser -  

 grundlæggende kompetence til optagelse på enhver videregående uddannelse,  

 afhængigt af den enkelte kursists valg af fag og den pågældende videregående  

 uddannelses specifikke krav til adgangsgivende eksamen.
 Reformen sikrer, at hf-uddannelsen i struktur, indhold og  

 pædagogik får en høj grad af fleksibilitet, så undervisningen kan  

 tilrettelægges i overensstemmelse med kursisternes meget forskellige  

 forudsætninger  

 og mål.
Forbedring af kursisternes reelle studiekompetence sikres  

 ved en faglighed, der i langt højere grad end tidligere bygger på sammenhænge  

 mellem fagene.
Dette udmøntes på flere måder.
Det samlede timetal forøges, og der vil ske en styrkelse af  

 grundfagene dansk, engelsk og matematik samt af naturvidenskab.
Der etableres  

 desuden et formaliseret samarbejde mellem fag i faggrupper.
De obligatoriske fag er: Dansk A, engelsk B, idræt C,  

 matematik C og et praktisk/musisk fag C samt de to faggrupper: kultur- og  

 samfundsfaggruppen og den naturvidenskabelige faggruppe.
Kultur- og  

 samfundsfaggruppen indeholder fagene historie B, samfundsfag C og religion C  

 og  

 er gennemgående i hele det 2-årige forløb.
Den naturvidenskabelige faggruppe  

 indeholder fagene biologi, geografi og kemi og afsluttes efter første år.  

 Undervisningen fører frem til C-niveau i alle 3 fag.
Et fuldt hf-forløb består således af: Dansk A, engelsk B og  

 historie B samt matematik, biologi, geografi, kemi, religion, samfundsfag,  

 idræt og et praktisk/musisk fag, alle på C-niveau.
Den enkelte kursist skal  

 herudover gennemføre 2-4 valgfag, hvoraf som minimum 2 fag skal være på  

 B-niveau eller et fag på B-niveau samt 2 på C-niveau, eller 1 fag på A-niveau  

 (som dog ikke kan være engelsk A) og 1 fag på C-niveau.
Hertil kommer en  

 større  

 skriftlig opgave, projektperioder, værkstedsundervisning samt en  

 introduktionsperiode.
 Ved planlægningen af undervisningen kan der tages hensyn  

 til de vidensområder og de arbejdsformer, som hferne bliver mødt med på  

 de  

 videregående uddannelser, de typisk vælger.
 Der indføres derfor mulighed for en toning af  

 hf-uddannelsen gennem udbud af bestemte pakker af valgfag, fx under  

 overskriften Sprog, Sundhed, Miljø eller Pædagogik, hvorved det enkelte  

 hf-kursus får en vis frihed til at skabe sin egen profil i overensstemmelse  

 med  

 lokale ønsker og behov.
 En sådan toning ændrer ikke hf-uddannelsens generelle  

 studiekompetence, men skal ses som en ny mulighed for kursister, der vælger  

 hf-uddannelsen.
På grundlag af erfaringerne fra hf-forsøgsarbejdet åbnes  

 der mulighed for at imødekomme ønsker fra lokalsamfundet om etablering af  

 hf-uddannelser over 3 år med supplerende kompetence i kombination med  

 søfartsuddannelsen og landbrugsuddannelsen.
Den adgang, der har været for  

 eliteidrætsudøvere, der opfylder de idrætslige kriterier, der er opstillet af  

 TEAM Danmark, til at udstrække et hf-forløb over 3 år, opretholdes, jf.  

 lovforslagets § 41.
 En hf-eksamen vil efterfølgende igennem gymnasiale  

 suppleringskurser (GSK-systemet) kunne suppleres med specifikke fag og  

 niveauer, der stilles som adgangskrav fra videregående uddannelser.
 Der oprettes i den forbindelse et særligt suppleringstilbud  

 med 2-3 fag på A-niveau, specielt tilrettelagt for hfere med henblik på  

 at  

 forbedre deres reelle studiekompetence til lange videregående uddannelser.
6.2. Det nye enkeltfags-hf Hf-enkeltfagsundervisningen, der fortrinsvis finder sted på  

 VUC, vil fortsat rette sig mod voksne, som fx ønsker at forbedre deres  

 jobkvalifikationer, som ønsker en hf-fagpakke som adgangsgrundlag til  

 videregående uddannelse, eller som ønsker at færdiggøre en afbrudt gymnasial  

 uddannelse.
Visse grupper af hf-enkeltfag kan danne adgangsgrundlag til  

 bestemte korte og mellemlange videregående uddannelser (fx inden for pædagog-  

 eller sundhedsområdet).
Hovedformålene med reformen af hf-enkeltfag er at give  

 uddannelsen en klar voksenprofil, idet der udformes et nyt  

 studieaktivitetsbegreb, der imødekommer voksnes arbejds- og livssituation, og  

 som i højere grad bygger på studieaktivitet og deltagelse i undervisningen  

 frem  

 for registrering af fremmødet.
Adgangen til at udbyde fleksible  

 tilrettelæggelser lettes.
 Der gives mulighed for at udbyde nye fag, og der indføres  

 et åbent studieværksted.
 Der indføres nye arbejds-, tilrettelæggelses- og  

 evalueringsformer, som fremmer kursisternes ansvar for tilegnelsen af det  

 faglige stof og styrker deres studiekompetence.
 Endelig skal den generelle faglighed styrkes gennem nye og  

 klare beskrivelser af de faglige mål og krav.
Undervisningen vil blive karakteriseret ved en bred vifte  

 af forskellige tilrettelæggelsesformer.
Anvendelsen af fleksible måder at  

 tilrettelægge undervisningen på forventes at vinde frem, og fleksibiliteten  

 kan  

 fremmes ved øget brug af it og et større udbud af virtuelle  

 undervisningstilbud.  

 Ved at kombinere et åbent studieværksted med disse tilrettelæggelsesformer  

 kan  

 voksne få adgang til undervisningen også uden for den sædvanlige  

 undervisningstid.
Studieværkstedet vil desuden indeholde tilbud af  

 studieintroducerende og studiemetodisk karakter, dels for at styrke  

 kursisternes udbytte af undervisningen, dels for at styrke de  

 studieforberedende aspekter.
Et koordineret samarbejde mellem  

 studieværkstedslærere og faglærere kan ligeledes optimere udbredelsen af åbne  

 tilrettelæggelsesformer.
Det er desuden hensigten at lette betingelserne for at  

 indføre nye fag, der dog først skal godkendes af Undervisningsministeriet af  

 hensyn til at sikre det gymnasiale niveau.
Samtidig etableres der mulighed  

 for  

 at udbyde undervisning i elementer af fag.
Med en højere grad af faglig  

 målstyring gives der endvidere større mulighed for at imødekomme de voksnes  

 ønsker og behov, hvad angår fagenes indhold.
Det bliver herved muligt for  

 kursisterne at udvælge elementer af særlig interesse eller behov.
Der skal  

 dog  

 kun kunne aflægges prøve, når det fulde forløb i faget er afsluttet.
Ved hf-enkeltfagsundervisningen vil alle fag fra det  

 2-årige hf kunne udbydes som enkeltfag og på de niveauer, som indgår i  

 hf-eksamen, og enkeltfagsudbuddet vil også omfatte elementer fra det 2-årige  

 forløbs profil.
Endvidere vil der fortsat kunne gives undervisning i fag fra  

 gymnasiets fagrække, herunder det højeste gymnasiale niveau.
Dette indebærer  

 en  

 generel mulighed for at tage fag på det højeste gymnasiale niveau som  

 enkeltfag.
Der vil desuden kunne udbydes visse fag, som ikke forekommer på  

 det  

 2-årige hf, men som har en særlig interesse for voksne kursister, fx retorik  

 på  

 C-niveau, filosofi på B-niveau og spansk på A-niveau.
 Prøver i de enkelte fag kan fortsat efter de nærmere bestemmelser  

 herom sammenstykkes til en samlet hf-enkeltfagseksamen, der giver generel  

 studiekompetence til videregående uddannelser.
 Sammenhængen mellem hf-enkeltfag og almen voksenuddannelse  

 kan forbedres gennem øget lærersamarbejde med henblik på at understøtte den  

 pædagogiske udvikling på det enkelte voksenuddannelsescenter (VUC). Desuden  

 kan  

 koordineret organisationsudvikling på VUC´erne fremme sammenhængen mellem de  

 to  

 uddannelser.
 Som det fremgår ovenfor, indgår der eventuelle  

 suppleringsbehov for de hf-uddannede i forbindelse med adgangen til  

 videregående uddannelser, og det gælder, uanset om de har fulgt det 2-årige  

 forløb eller et enkeltfagsforløb.
7. Et nyt GSK-system De gymnasiale suppleringskurser (GSK) henvender sig til  

 personer, der har afsluttet en gymnasial eksamen - og dermed har opnået  

 generel  

 studiekompetence til videregående uddannelse - men som mangler specifikke  

 kompetencer (fag og/eller niveauer) i forhold til adgangskravene på den  

 konkrete videregående uddannelse.
Der etableres et nyt sammenhængende tilbud af  

 suppleringskurser mellem gymnasiale uddannelser og videregående uddannelser  

 med  

 et fagtilbud og undervisningsforløb, der kan målrette og styrke overgangen  

 til  

 de videregående uddannelser.
Ved etableringen af det nye system skal der  

 koordineres  

 i forhold til propædeutiske kurser (dvs. forberedende undervisning på  

 universiteterne i fag som kan findes i gymnasiet, men som har beskeden  

 udbredelse) og i forhold til de særlige adgangskurser til bestemte  

 videregående  

 uddannelser for ansøgere, der ikke har en adgangsgivende eksamen.
Det nye GSK skal ligesom det nuværende være gratis for  

 deltagerne.
Dog skal GSK-forløb for at være gratis være påbegyndt senest den  

 1.  

 oktober to år efter afslutningen af den adgangsgivende eksamen.
Adgangen til GSK er fortsat betinget af, at en  

 adgangsgivende gymnasial eksamen er bestået.
Der er adgang til alle fag og  

 niveauer, der optræder som adgangskrav til videregående uddannelser.
 Med henblik på optagelse på videregående uddannelse skal  

 det særlige gymnasiale indslusningskursus for tosprogede (GIF) fortsat kunne  

 udbydes som fagpakker i et 1-årigt suppleringsforløb for studerende, der i  

 hjemlandet har aflagt en eksamen, der kan sidestilles med en dansk  

 studentereksamen.
For hfere gives en ny og særskilt adgang til  

 suppleringsforløb, som rummer 2-3 fag på A-niveau, der ikke nødvendigvis er  

 krævet som adgang til videregående uddannelse.
Formålet hermed er at give den  

 enkelte hfer mulighed for at styrke sin generelle studiekompetence.
GSK-undervisning foregår i dag udelukkende på  

 gymnasieskoler, hf-kurser (herunder VUC) og studenterkurser.
Det nye GSK skal  

 også kunne gennemføres på erhvervsskoler efter reglerne om hhx og htx.  

 Samtidig  

 får handelsskolerne mulighed for at tilbyde fagpakker med sigte på specifik  

 supplering og forberedelse til erhvervsuddannelse inden for afgrænsede  

 sektorer, som har langvarig praksis for ansættelse af elever, der har  

 gennemført den 1-årige hhx.
Suppleringsforløbene vil omfatte 2-3 udvalgte  

 hhx-fag og vare ½ år.
GSK og GIF vil fortsat være taxameterstyret af staten.
De  

 nærmere regler om GSK og GIF fastsættes i medfør af § 43 og § 44 i  

 det samtidigt fremsatte forslag til lov om uddannelsen til studentereksamen  

 (stx) (gymnasieloven).
8. Styring 8.1. Kompetencefordeling Den overordnede kompetencefordeling mellem  

 undervisningsministeren, amtsrådet, kursets bestyrelse, kursets leder,  

 lærerrådet og kursistrådet vil i det store og hele blive videreført uændret.  

 Med hensyn til kursernes udbud af valgfag vil amtsrådene få en ny  

 koordinerende  

 funktion, ligesom amtsrådene vil skulle godkende kursernes udbud.
Amtsrådene  

 skal endvidere fastsætte den endelige økonomiske ramme for oprettelse af  

 valgfag.
 I forhold til de private kursers fremtidige styring sker  

 der ingen ændringer bortset fra de ændringer, der følger af dette lovforslag.
 Hovedprincipperne i de offentlige hf-kursers fremtidige  

 styring er følgende:
1)  

 	  

    

 Undervisningsministeren  

 har det overordnede pædagogiske ansvar for kursernes undervisning, prøver og  

 eksamen, fører tilsyn hermed, kan give pålæg til kursets leder og er  

 klageinstans i pædagogiske anliggender.
Undervisningsministeren fastsætter  

 regler om optagelse og fordeling af ansøgerne, om undervisning, om prøver og  

 eksamen.
Undervisningsministeren fastsætter endvidere uddannelseskrav til  

 ledere  

 og lærere.
 2)  

 	  

    

 Amtsrådene har  

 ansvaret for at sikre kursuskapaciteten til det 2-årige hf-forløb, og  

 ansvaret  

 for, at ansøgere til hf-enkeltfag kan optages inden for rimelig tid og  

 geografisk afstand.
3)  

 	  

    

 Amtsrådene  

 fastsætter kursets maksimale antal klasser, samt det mindste antal kursister,  

 kurset er forpligtet til at optage (kursernes kapacitet). Amtsrådene  

 koordinerer kursernes udbud af valgfag.
Amtsrådene har endvidere bevillings-  

 og  

 arbejdsgiverkompetencen bortset fra uansøgt afsked af tjenestemandsansatte  

 rektorer og lærere.
4)  

 	  

    

 Kursets leder er  

 den daglige leder af kurset.
Lederen har ansvaret for kursets virksomhed over  

 for amtsrådet.
Kursets leder har det pædagogiske ansvar for kursets  

 undervisning, prøver og eksamen over for undervisningsministeren.
Lederen af  

 kurset leder og fordeler arbejdet mellem kursets ansatte.
Kursets leder  

 opretter valgfag inden for de rammer, der er fastlagt af amtsrådet.
5)  

 	  

    

 Efter de  

 eksisterende regler skal bestyrelsen fastlægge det maksimale kursisttal i  

 klasserne og kursets fagudbud.
Denne beføjelse tilkommer ved de private  

 kurser  

 efter de gældende regler bestyrelsen som et implicit led i dens  

 økonomiansvar.  

 Bestyrelsens kompetence til at fastlægge det maksimale kursistantal i  

 klasserne  

 bortfalder med lovforslaget, idet kompetencen hertil fremover tilkommer  

 kursets  

 leder, der som økonomisk ansvarlig på de offentlige kurser skal kunne råde  

 over  

 de nødvendige midler.
For at sikre paralleliteten mellem de offentlige og de  

 private lederes beføjelser overføres kompetencen til at fastlægge det  

 maksimale  

 kursistantal også på de private kurser til kursets leder.
Efter de  

 eksisterende regler skal bestyrelsen ved et offentligt kursus fastlægge  

 kursets  

 fagudbud.
Dette ændres med lovforslaget, idet kompetencen til at godkende  

 kursernes fagudbud, for så vidt angår de offentlige kurser, efter  

 lovforslaget  

 tilkommer amtsrådet, jf. §§ 10 og 11. På dette punkt er det ikke muligt  

 at  

 sikre parallelitet mellem de private og de offentlige kurser, og bestyrelsen  

 på  

 de private kurser skal i stedet for amtsrådet godkende kursets fagudbud.
Bestyrelsen på de  

 offentlige kurser skal desuden efter de gældende regler fastsætte  

 ordensregler.  

 Da der fremover bliver tale om fastsættelse af  

  

 studie-  

  

 og ordensregler, der bl.a. skal indeholde principper om  

 mødepligt og fravær samt beskrive konsekvenserne ved overtrædelse heraf,  

 bliver  

 kompetencen til at fastsætte reglerne overført til kursets leder både på  

 offentlige og private kurser.
Bestyrelsen skal endvidere fastlægge kursets  

 budget efter indstilling fra kursets leder og inden for den økonomiske ramme,  

 som amtsrådet har fastlagt.
Bestyrelsen skal godkende kursets ferieplan efter  

 indstilling fra kursets leder og skal herudover formidle samarbejde mellem  

 skole og hjem, medvirke ved løsning af sociale opgaver i tilknytning til  

 kurset  

 og medvirke ved byggesager.
6)  

 	  

    

 De centralt  

 fastsatte regler om det pædagogiske råd og kursistråd ændres ikke.
Det  

 pædagogiske råd, det er rådgivende for kursets leder, omfatter kursets leder  

 og  

 alle kursets lærere.
Kursisterne har ret til at danne et kursistråd.  

 Kursistrådet udpeger repræsentanter til bestyrelsen og til råd, udvalg og  

 arbejdsgrupper, der behandler spørgsmål, der har betydning for kursisterne i  

 almindelighed.
8.2. Indførelse af uddannelsestid Reformen udformes således, at der nationalt sikres en  

 samlet uddannelsestid, og at uddannelsestiden for de enkelte fag fastsættes i  

 form af faste timetal.
Desuden sikres overalt i landet et minimumsudbud af  

 studieretninger i det almene gymnasium, ligesom der fastsættes minimumsregler  

 for oprettelse af valghold i gymnasiet og på hf.
Indførelse af nye arbejdsformer, herunder vægt på samspil  

 mellem fagene og tværfagligt arbejde tilsiger, at der indføres et nyt begreb  

 i  

 de gymnasiale uddannelser, uddannelsestid, for den samlede  

 lærerstyrede  

 elevaktivitet, dvs. den tid, eleverne og kursisterne deltager i forskellige  

 former for lærerstyret undervisning og i øvrige aktiviteter, der er styret af  

 skolen eller kurset.
Der vil centralt blive fastlagt rammer for, i hvilket  

 omfang forskellige arbejds- og tilrettelæggelsesformer skal anvendes.
Det  

 sker  

 for at understøtte, at eleverne og kursisterne møder forskellige  

 arbejdsformer,  

 og for at sikre, at al uddannelsestid foregår som en lærerstyret aktivitet.  

 Uddannelsestiden fastsættes for det almene gymnasium og for de  

 erhvervsgymnasiale uddannelser svarende til det nuværende niveau.
På hf  

 fastsættes uddannelsestiden med en samlet udvidelse i forhold til niveauet i  

 dag.
På baggrund heraf tilrettelægger amterne uddannelsesudbud  

 og undervisning for det almene gymnasium og hf.
Amtsrådet fastsætter de  

 overordnede økonomiske rammer for såvel det almene gymnasium som for det  

 2-årige hf og hf-enkeltfag.
På det 2-årige hf fastsættes uddannelsestiden som minimum  

 til 1625 timer for et fuldt forløb, jf. nærmere pkt. 11.2. Om det 2-årige hf.  

 På hf-enkeltfag giver det ikke på samme måde mening at opgøre en samlet  

 uddannelsestid, idet nogle kursister blot tager et enkelt eller to fag, mens  

 andre sammenstykker en hel hf.
Her er uddannelsestiden derfor opgjort for det  

 enkelte fag i form af et fast timetal.
For det 2-årige hf forudsættes der inden for hvert amt at  

 være et bredt udbud af valgfag, der dækker de tre hovedområder humaniora,  

 naturvidenskab og samfundsfag.
For hf-enkeltfag videreføres den nuværende  

 bestemmelse om, at amtsrådene skal sikre, at kvalificerede ansøgere inden for  

 en rimelig tid og en rimelig geografisk afstand kan optages på den ønskede  

 undervisning.
Timerammerne for den samlede uddannelsestid angiver den  

 tid, kursisterne deltager i forskellige former for lærerstyret undervisning  

 og  

 i øvrige aktiviteter, som er organiseret af kurset, til realisering af  

 uddannelsernes formål.
Kursisternes selvstændige arbejde, fx i form af deres  

 skriftlige arbejde og forberedelse, og den tid, der medgår til afvikling af  

 prøverne, er ikke indeholdt i uddannelsestiden.
 Uddannelsestiden omfatter undervisningsaktiviteter i  

 faglige forløb i de enkelte fag og faggrupperne, samt tid til interne  

 evalueringer og prøver mv. (dog ikke officielle prøver).
Af den samlede uddannelsestid på det 2-årige hf kan kurset,  

 ligesom det foreslås i det almene gymnasium, afsætte en timepulje på 7 pct.  

 til  

 afholdelse af interne fællestimer mv., interne evalueringer, herunder  

 terminsprøver, eller andre tværgående undervisningsaktiviteter i  

 overensstemmelse  

 med uddannelsens mål.
Efter de eksisterende regler kan der i gymnasiet  

 anvendes  

 højst 5 pct. af undervisningstiden til interne fællestimer mv.
Heri indgår  

 der  

 ikke terminsprøver.
Der eksisterer ikke en timepulje i dag på hf-området.
På hf-enkeltfag kan der tilsvarende afsættes timer med  

 henblik på at tilvejebringe timer til det åbne studieværksted samt til  

 relevante fællesaktiviteter.
Timerammen kan i et givet skoleår fastsættes til  

 7  

 pct. af de samlede antal hf-timer på den enkelte institution.
Det gælder for alle områder, at uddannelsestiden i de  

 enkelte fag fastsættes i form af faste timetal.
I de flerårige fag og  

 faggrupper fordeler kursets leder timerne på de enkelte år og forløb i  

 samarbejde med det enkelte lærerteam.
 Kursets leder fastsætter omfang og placering af  

 kursisternes skriftlige arbejde i relevante fag inden for nærmere angivne  

 rammer.
8.3. Institutionsstruktur Reformen berører ikke de eksisterende institutionelle  

 rammer for de gymnasiale uddannelser.
En samlet og endelig plan for de  

 institutionelle vilkår for specielt gymnasier og hf-kurser afventer  

 resultatet  

 af de beslutninger, der skal træffes i forlængelse af rapporten fra den af  

 regeringen nedsatte strukturkommission.
De gældende institutionelle rammer foreslås derfor indtil  

 videre opretholdt i den gældende lov om kursus til højere  

 forberedelseseksamen  

 og om studieforberedende enkeltfagsundervisning for voksne m.v.
Der henvises  

 til det samtidigt fremsatte lovforslag om ændringer af lovgivningen som følge  

 af reformen af de gymnasiale uddannelser.
8.4. Tilsyn Lovforslaget indeholder endvidere forslag om øget decentral  

 styreform, hvor det regelorienterede tilsyn forventes at blive afløst af et  

 mere resultatorienteret tilsyn med en ændret opgavefordeling mellem  

 uddannelsesinstitutionerne og det centrale niveau.
Det foreslås, at  

 kompetencen  

 til at fastsætte studie- og ordensregler, herunder kompetencen til at  

 iværksætte sanktioner i forbindelse med tilsidesættelse af pligten til at  

 deltage i undervisningen, administration af prøver og eksamen og godkendelse  

 af  

 lærerkvalifikationer, overføres til kursets leder.
En sådan ændring af  

 styringsformen for hf-uddannelsen og tilsynet hermed har en tæt sammenhæng  

 med  

 det almene gymnasium, da det 2-årige hf som hovedregel vil være placeret på  

 et  

 alment gymnasium under rektors ledelse.
Det findes derfor hensigtsmæssigt at  

 lade ændringer, der vedrører rektors kompetenceområder mv., være parallelle  

 for  

 hf og det almene gymnasium.
Endvidere vil nogle kursister følge dele af  

 undervisningen på samme hold som elever i det almene gymnasium, hvorfor det  

 ikke er hensigtsmæssigt, at den samme undervisning af kursister og elever  

 skal  

 finde sted på forskellige vilkår, afhængigt af om de er tilknyttet det almene  

 gymnasium eller hf-kursus.
8.5. Kvalitetssikring og -udvikling Som led i kvalitetssikringen og kvalitetsudviklingen af  

 uddannelsesområdet generelt foreslås det pålagt den enkelte institution at  

 have  

 et system til kvalitetsudvikling og resultatvurdering i forbindelse med  

 uddannelsen og undervisningen.
Kvalitetssystemet skal fastlægge en procedure  

 for selvevalueringer og løbende kvalitetsudvikling med henblik på fx at  

 sikre,  

 at undervisningen er i overensstemmelse med de fastsatte mål, at der er  

 sammenhæng med de aktuelle behov og erfaringer i de videregående uddannelser,  

 og at lærernes kvalifikationer er ajourført fagligt og pædagogisk.
Det  

 foreslås  

 endvidere, at ministeren bemyndiges til at fastsætte nærmere regler for  

 kursernes selvevalueringer, jf. bemærkningerne til lovforslagets § 33.  

 På  

 baggrund af selvevalueringerne skal kurserne udarbejde opfølgningsplaner, som  

 indeholder ændringsbehov og operationelle kvalitetsmål.
I overensstemmelse med lov om åbenhed og gennemsigtighed i  

 uddannelserne m.v. skal kurset eller amtsrådet på sin hjemmeside informere om  

 gennemførte aktuelle evalueringer af kvaliteten af undervisningen.
Undtaget  

 herfra er oplysninger om en enkelt lærers undervisning.
9. Implementering Som led i gennemførelsen af reformen af de gymnasiale  

 uddannelser iværksættes der parallelt hermed et udviklingsprogram: Fremtidens  

 gymnasiale uddannelser - Udvikling og fornyelse.
Det bemærkes, at midlerne  

 til  

 udviklingsprogrammet er tiltænkt hele sektoren, dvs. både de private og de  

 offentlige kurser.
Programmet gennemføres i samspil med skoler, amtskommuner  

 og  

 øvrige interessenter.  

 Følgende temaer vil indgå i  

 udviklingsprogrammet for alle gymnasiale uddannelser:
Faglig, pædagogisk og organisatorisk fornyelse Styrkelse af  

 forudsætningerne for at gennemføre den faglige, pædagogiske og  

 organisatoriske  

 fornyelse.
 Fokus på  

 studiemiljøet i de gymnasiale uddannelser, herunder lektiecafé, tutorordning  

 mv., med henblik på at mindske frafald.
 Fokus på den  

 internationale dimension ved udformning af nye læreplaner.
Udvikling fra elev/kursist til studerende Etablering af  

 udviklingsarbejde med studiebøger, så eleverne og kursisterne jævnligt  

 formulerer egne faglige mål og efterfølgende evaluerer disse.
Studiebøger vil  

 kunne understøtte lærernes evaluering af eleverne og kursisterne.
 Etablering af  

 udviklingsarbejde med gensidig evaluering, således at lærernes evaluering af  

 elevernes og kursisternes udbytte af undervisningen suppleres med, at  

 eleverne  

 og kursisterne gennemfører evaluering af undervisningen.
Spredning af gode eksempler Udpegning af et  

 antal skoler, der kan virke som formidlere af gode erfaringer i forbindelse  

 med  

 implementering af reformens intentioner.
 Udviklingsprogrammet gennemføres over en 5-årig periode,  

 hvorefter det vil blive evalueret.
10. Opfølgning Partierne bag reformen af de gymnasiale uddannelser vil  

 løbende følge aftalens implementering.
Med henblik på at vurdere effekten af  

 de  

 forskellige initiativer gennemføres evalueringer, der forelægges for  

 partierne.  

 Evalueringen vil omfatte flere temaer.
For hf drejer det sig om følgende:
 Vejledning af nye  

 kursister, tilmelding og optagelse.
 Anvendelse af  

 forskellige arbejdsformer og udvikling i sammensætningen af kursisternes  

 uddannelsestid.
 Fagenes samspil i  

 faggrupperne.
 De nye prøve- og  

 evalueringsformer.
 De nye redskaber  

 til at mindske fraværet.
 Udviklingsprogrammet  

 for de gymnasiale uddannelser.
 Det førstnævnte tema evalueres inden skoleåret 2005/06. Den  

 endelige evaluering af reformen gennemføres efter 2. gennemløb, dvs. med  

 udgangen af skoleåret 2008/09. Der udarbejdes delevalueringsrapporter  

 undervejs.
 Undervisningsministeriet vil løbende følge reformens  

 udmøntning og fremlægge resultaterne for partierne.
11. Økonomi De samlede udgifter til det almene gymnasium, det 2-årige  

 hf og de 3-årige erhvervsgymnasiale uddannelser hhx og htx udgør ca. 5,3 mia.  

 kr.
Heraf udgør det almene gymnasium og hf ca. 4,2 mia. kr.
Hf-andelen  

 skønnes  

 at udgøre 15 pct. svarende til 0,6 mia. kr. af de samlede udgifter til det  

 almene gymnasium og hf.
 Aktiviteten på uddannelserne var i 2001 ca. 90.500  

 årselever, fordelt med ca. 61.000 på det almene gymnasium og hf, medens  

 resten  

 er fordelt på hhx og htx.
11.1. De økonomiske konsekvenser af hf-reformen  

 generelt Der er en fælles forståelse mellem de amtskommunale parter  

 og Undervisningsministeriet om, at reformen af det almene gymnasium og hf  

 (inkl. hf-enkeltfag) samlet set kan gennemføres udgiftsneutralt.
Dermed er  

 det  

 samtidig forudsat, at reformen af det almene gymnasium og hf ikke medfører  

 regulering af bloktilskuddet som følge af det udvidede totalbalanceprincip  

 (DUT).
11.2. Det 2-årige hf Det foreliggende lovforslag om uddannelsen til højere  

 forberedelseseksamen indeholder en række elementer, som medfører merudgifter  

 henholdsvis mindreudgifter.
Merudgifterne på det 2-årige hf udspringer især af, at der  

 indføres flere timer.
Der er forudsat i alt ca. 1.625 timer i det 2-årige hf,  

 hvilket svarer til ca. 215 flere timer sammenlignet med i dag.
Timeudvidelsen  

 på 1. hf udgør ca. 40 timer og på 2. hf ca. 175 timer.
Hertil kommer en  

 merudgift på 3,0 mio. kr. til evaluering af eksamensprojektet i form af en  

 mundtlig prøve.
Den øgede målstyring, styrkelsen af samspillet mellem  

 fagene, indførelsen af et nyt undervisningsbegreb med vægt på kursisternes  

 uddannelsestid samt indførelsen af timerammen til projektarbejde og  

 værkstedsundervisning skaber behov for styrkelse af lærernes pædagogiske og  

 organisatoriske kompetencer og ledelsernes udvikling.
Desuden er der behov  

 for  

 et kompetenceløft på ledelsessiden på det enkelte kursus.
De eksisterende  

 statslige midler til efteruddannelse og forsøgs- og udviklingsarbejde  

 forventes  

 prioriteret til tilvejebringelse af ressourcer i form af materialer og  

 instruktører, som kurserne kan trække på.
Der er gennem en reduktion af de skriftlige opgaver i  

 gymnasiet etableret et økonomisk råderum på i alt 78 mio. kr. pr. år til  

 efteruddannelse af lærere og ledere i både det almene gymnasium og hf, jf.  

 det  

 samtidigt fremsatte forslag til lov om uddannelsen til studentereksamen (stx)  

 (gymnasieloven). Rent teknisk er der i lovforslaget forudsat en fordeling af  

 udgifterne til efteruddannelsen på det almene gymnasium og hf svarende til  

 den  

 relative fordeling af elever på de to uddannelser.
Det indebærer, at der er  

 afsat 10 mio. kr. til efteruddannelse på hf.
Den økonomiske ramme til efteruddannelse forbliver i  

 amterne, der således skal sikre, at efteruddannelsesudbuddet får  

 tilstrækkelig  

 bredde og målrettes gennemførelsen af reformen.
Undervisningsministeriet vil  

 sammen med de amtskommunale parter følge udviklingen nøje og løbende evaluere  

 omfanget af den udbudte efteruddannelse.
Årlige merudgifter, fuldt indfaset (mio. kr.) Merudgifter:
- 215 flere timer - Ekstra udgifter til eksamen - Lærerefteruddannelse mv.
 Merudgifter i  

 alt:
27,0 4,0 10,0 41,0 Merudgifterne finansieres gennem en mindre valgfrihed i  

 især 1. hf, fx gennem en samling af fag i faggrupper i 1. hf, muligheden for  

 toning af fagene, afskaffelse af 4 mundtlige prøver, afskaffelse af  

 timestyringsmodellen og afskaffelsen af den amtslige forpligtigelse til at  

 udbyde GSK.
Årlige besparelser, fuldt indfaset (mio.kr.) Besparelser:
- Samling af fag i faggrupper 1. hf og fagtoning 2. hf - Afskaffelse af 4 mundtlige prøver.
- Valgholdstørrelse hhv. 10 og 7 elever - Afskaffelse af amtslig forpligtelse til GSK Besparelser i  

 alt:
17,0 12,0 3,0 8,0 40,0 Besparelsen ved afskaffelsen af en mundtlig prøve er  

 beregnet til 2,9 mio. kr.
Besparelsen ved toning af valgfag er beregnet med  

 udgangspunkt i et skøn over en stigning i den gennemsnitlige klassekvotient  

 med  

 0,5. Endelig er besparelsen fsv. angår fagpakker i 1. hf beregnet ud fra en  

 vurdering af, hvor mange hold der kan nedlægges som følge af den mindre  

 valgfrihed.
Til erstatning for den nuværende timestyringsmodel på hf  

 indføres en garanti for, at der på kurser med mere end 400 kursister oprettes  

 valghold, hvis der er mindst 10 tilmeldte kursister, og på kurser med højst  

 400  

 kursister oprettes et valghold, hvis der er mindst 7 tilmeldte kursister.  

 Skolen er således ikke forpligtiget til at oprette hold med færre end  

 henholdsvis 10 og 7 elever (afhængig af skolestørrelse). Det påregnes, at den  

 gennemsnitlige holdstørrelse på valgholdene vil blive forøget i forhold til i  

 dag.
Ved skoler, der har både gymnasium og hf, opgøres det samlede elevtal i  

 de  

 to uddannelser, når det drejer sig om fag, der kan vælges af både  

 gymnasieelever og hf-kursister.
For fag, der kun kan vælges i en af de to  

 uddannelser, regnes ud fra elevtallet på den relevante uddannelse.
For så vidt angår besparelsen vedr.
GSK, skal det bemærkes,  

 at der, jf. rapport fra udvalget om de almene voksenuddannelser, blev  

 overført  

 8 mio. kr. til amterne i forbindelse med hf-reformen i 1990 samtidigt med  

 nedlæggelsen af det daværende statslige GSK.
Midlerne var forudsat anvendt  

 til  

 lokale suppleringskurser.
Fremover ophæves amternes forpligtigelse til at  

 udbyde GSK, hvorfor der frigøres et beløb på 8 mio. kr.
I den udstrækning  

 GSK-berettigede ikke kan optages på rene GSK-hold, fx hvis der  

 ikke er et  

 sådant hold inden for en rimelig geografisk afstand, vil de pågældende kunne  

 optages på tomme pladser i enkeltfagssystemet.
Udgifterne hertil afholdes af  

 staten.
 Den eksisterende timepulje til konferencetimer, jf. den  

 gældende hf-bekendtgørelsens § 13, og en del af studievejledningstimerne  

 er forudsat konverteret til en ny tutorordning på 2-årigt hf og til faglig  

 vejledning på hf-enkeltfag.
Det forudsættes, at undervisningen i lighed med gældende  

 regler i hf-bekendtgørelsens § 7, stk. 8, omfatter fællestimer, og  

 at  

 der tilbydes frivillig undervisning.
Der kan oprettes studiekredse og  

 afholdes  

 ekskursioner.
11.3 Hf-enkeltfag På samme måde som på det 2-årige hf øges timetallet i  

 dansk.
Der afsættes yderligere 60 timer, hvilket giver en merudgift på ca.  

 8,9  

 mio. kr.
Hvis faggrupperne erstattes af enkeltfagsprøver på  

 hf-enkeltfag, er det endvidere forudsat, at kursisterne skal udarbejde et  

 tværfagligt projekt.
Merudgiften skønnes at udgøre ca. 0,5 mio. kr.
Hertil  

 kommer en merudgift på 0,6 mio. kr. til evaluering af eksamensprojektet i  

 form  

 af en mundtlig prøve.
Herudover kommer oprettelsen af et studieværksted, der kan  

 benyttes af alle uanset fagvalg, svarende til den model man kender fra AVU i  

 dag.
Da timerne til det nye åbne værksted skal tages af den fastsatte  

 timepulje  

 på 7 pct. giver etablering af studieværkstedet ikke anledning til  

 merudgifter.
 De samlede merudgifter til hf-enkeltfag skønnes på den  

 baggrund at udgøre ca. 10,0 mio. kr.
Årlige merudgifter, fuldt indfaset (mio. kr.) Merudgifter:
- flere timer i dansk - 1 ekstra studieprojekt - i ny mdtl. prøve (eksamensprojekt) Merudgifter i alt  

 (afrundet):
8,9 0,5 0,6 10,0 Til en samlet hf-eksamen hører engelsk på B-niveau svarende  

 til 200 timer mod tidligere 210 timer.
C-niveau i engelsk har i dag 105 timer  

 og vil efter reformen have 75 timer.
Med uændret antal kursister i forhold  

 til  

 2001/02 vil reformen betyde en besparelse på 2,8 mio. kr.
Årlige besparelser, fuldt indfaset (mio.kr.) Besparelser:
- Engelsk B Besparelser i alt  

 (afrundet):
2,8 3,0 Nettomerudgiften ved hf-enkeltfag skønnes på den baggrund  

 at udgøre 7,0 mio. kr.
Endvidere er der forudsat, at der bliver mulighed for at  

 udbyde en række nye fag (multimedier, retorik, arabisk, kinesisk og tyrkisk),  

 samt at nogle fag kan udbydes på nye fagniveauer, fx B.
Der vil ikke være en  

 forpligtigelse til at udbyde samtlige valgfag på alle niveauer, alene en  

 forpligtigelse til et alsidigt udbud.
På den baggrund er det forudsat, at der  

 ikke er merudgifter forbundet hermed.
12. Administrative og økonomiske konsekvenser for  

 det offentlige De samlede økonomiske konsekvenser af forslaget forventes  

 at gå i nul, idet den samlede netto merudgift på hf og hf-enkeltfag på i alt  

 8,0 mio. kr. er forudsat finansieret af det mindre overskud, der fremkommer  

 på  

 gymnasieområdet, jf. det samtidig fremsatte forslag om lov om uddannelsen til  

 studentereksamen (stx) (gymnasieloven). Forslaget forventes ikke at indebære  

 væsentlige administrative konsekvenser hverken for amtskommunerne eller  

 staten.
13. Administrative og økonomiske konsekvenser for  

 erhvervslivet Forslaget har ingen administrative og økonomiske  

 konsekvenser for erhvervslivet.
14. Miljømæssige konsekvenser Forslaget har ingen miljømæssige konsekvenser.
 15. Forholdet til EU-retten og international ret i  

 øvrigt.
 Forslaget indeholder ikke EU- eller internationalretlige  

 aspekter, bortset fra bestemmelserne om undervisningskompetence, jf.  

 lovforslagets § 30, stk. 2.
Positive konsekvenser/mindre udgifter Negative konsekvenser/større udgifter Administrative og økonomiske konsekvenser for stat,  

 kommuner og amtskommuner Fuldt indfaset 43,0 mio. kr. årligt Fuldt indfaset: 51,0 mio. kr. årligt Administrative og økonomiske konsekvenser for  

 erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget har ingen EU-retlige aspekter 17. Hørte myndigheder og organisationer mv.
 Lovforslaget har været sendt til høring hos:
 Akademikernes Centralorganisation, Amtsrådsforeningen,  

 Cirius, Danmarks Erhvervspædagogiske Læreruddannelse, Danmarks Jurist- og  

 Økonomforbund (DJØF), Danmarks Lærerforbund, Dansk Arbejdsgiverforening (DA),  

 Dansk Industri (DI), Dansk Magisterforening, Dansk Teknisk Lærerforbund,  

 Danske  

 Gymnasieelevers Sammenslutning (DGS), De Samvirkende Invalideorganisationer  

 (DSI), Det Centrale Handicapråd, Efterskolernes Lærerforening,  

 Erhvervsakademirådet,  

 Erhvervsskolernes Elevorganisation, Foreningen af private, selvejende  

 gymnasieskoler, studenterkurser og Hf-kurser, Foreningen af skoleledere ved  

 de  

 tekniske skoler (FS), Erhvervsskolernes Servicecenter, Foreningen af  

 skolevejledere og skolekonsulenter i Uddannelses-, erhvervs- og  

 arbejdsmarkedsorientering (Tandhjulsforeningen), Foreningen af  

 studenterkursusrektorer, Forstanderforeningen for VUC, Frederiksberg Kommune,  

 Funktionærernes og Tjenestemændenes Fællesråd (FTF), Færøernes Skolevæsen,  

 Grundskolerådet, Grønlands Hjemmestyre (Grønland), Grønlands Hjemmestyre  

 (Danmark), Gymnasieelevernes Landsorganisation (GLO), Gymnasieskolernes  

 Lærerforening (GL), Gymnasieskolernes Rektorforening, Handelsskolernes  

 Bestyrelsesforening (HBF), Handelsskolernes Forstander- og Inspektorforening  

 (HFI), Handelsskolernes Lærerforening (HL), Indvandrernet, Ingeniørforeningen  

 i  

 Danmark (IDA), KL, Københavns Kommune, Landsforbundet af Voksen- og  

 Ungdomsundervisere, Landsorganisationen af Handelsskoleelever,  

 Landsorganisationen  

 i Danmark (LO), Landssammenslutningen af Kursusstuderende (LAK), Ledernes  

 Hovedorganisation, MVU-rådet, Rådet for de Grundlæggende Erhvervsrettede  

 Uddannelser, Rådet for de Gymnasiale Uddannelser, Rådet for Etniske  

 Minoriteter, Skole og Samfund samt Teknisk Skoleforening (TSF).
Bemærkninger til lovforslagets enkelte bestemmelser Til § 1 Den samtidige reform af alle de gymnasiale uddannelser  

 giver mulighed for at koordinere formålsformuleringerne, så utilsigtede  

 forskelle fjernes, og tilsigtede ligheder og forskelle træder tydeligt frem.  

 Det betyder for det første, at samtlige gymnasiale uddannelser får en fælles  

 § 1. Med den fælles formålsparagraf for samtlige gymnasiale uddannelser  

 præciseres det, at de 3-årige gymnasiale uddannelser, det 2-årige hf,  

 studenterkursus og hf- enkeltfag for voksne er ligeværdige uddannelser, som  

 udgør et samlet gymnasialt system med fælles karakteristika og formål.
Til § 2 Samtlige ungdomsgymnasiale uddannelser får endvidere en  

 fælles § 2. Med denne fælles formålsparagraf for alle de gymnasiale  

 ungdomsuddannelser præciseres målgruppen, nemlig at uddannelserne henvender  

 sig  

 til unge med forskellige former for teoretiske interesser.
Fælles for  

 uddannelserne er også, at de er studieforberedende til videregående  

 uddannelse.
 Uddannelsernes almendannende perspektiv betoner, at  

 eleverne/kursisterne har en vis fælles faglig referenceramme, hvad angår  

 stof,  

 fagligt niveau og det sammenhængskabende samspil mellem fagene.
Eleverne og kursisterne skal gennem uddannelsernes faglige  

 og pædagogiske progression udvikle faglig indsigt og studiekompetence.
De  

 skal  

 opnå fortrolighed med at anvende forskellige arbejdsformer og evne til at  

 fungere i et studiemiljø, hvor kravene til selvstændighed, samarbejde og sans  

 for at opsøge viden er centrale.
Uddannelsernes dannelsesmæssige perspektiv betoner, at  

 uddannelserne bidrager til den enkeltes livslange projekt, hvor personlig  

 udvikling og deltagelse i samfundslivet smelter sammen.
Uddannelserne skal  

 understøtte elevernes og kursisternes udvikling af personlig myndighed, dvs.  

 evne og vilje til at foretage selvstændige vurderinger.
Linjen og  

 forbindelsen  

 til grundskolen trækkes, idet bestemmelsen i folkeskolelovens § 1,  

 stk. 3, 2. pkt., som omtaler de grundlæggende værdier frihed og  

 folkestyre, gentages og udbygges med et europæisk og globalt perspektiv.
Til § 3 I denne bestemmelse angives det 2-årige hf´s særlige  

 profil.
Der er således forskellige bestemmelser herom i dette lovforslag og i  

 de samtidigt fremsatte lovforslag om uddannelsen til studentereksamen og om  

 uddannelserne til højere handelseksamen og højere teknisk eksamen.
Endvidere  

 er  

 der særlige formålsbestemmelser for hf-enkeltfag for voksne og  

 studenterkursus.
Med forslaget ændres hf-uddannelsens formålsbestemmelse  

 således med henblik på at give det 2-årige hf for unge og hf-enkeltfag for  

 voksne hver sin selvstændige profil.
Det er et særligt kendetegn for hf`s  

 profil, at den anvendelsesorienterede og praksisrelaterede dimension i  

 uddannelsen styrkes i såvel indhold som i arbejdsformer.
 Det nye 2-årige hf henvender sig til unge, der ønsker en  

 gymnasial uddannelse med et meget bredt valgudbud og med en tilgang, der i  

 højere grad end de øvrige gymnasiale uddannelser kombinerer det teoretiske  

 stof  

 med en praksis- og anvendelsesorienteret faglighed, jf. bemærkningerne til  

 lovforslagets § 9, der markerer uddannelsen som et reelt alternativ til  

 de  

 3-årige gymnasiale uddannelser.
 Med de foreslåede ændringer af uddannelsens struktur og  

 indhold set i sammenhæng med den forbedrede vejledning i grundskolen er det  

 hensigten at etablere et uddannelsesforløb, som de unge vil vælge som et  

 positivt tilvalg.
 Kursisternes studiekompetence særligt med henblik på de  

 videregående uddannelser, som hf-erne almindeligvis vælger, vil blive  

 forøget,  

 dels specifikt gennem muligheden for en toning af uddannelsen, jf.  

 bemærkningerne til § 10, og dels generelt gennem de nye arbejdsmetoder.  

 Disse forventes ud over de faglige kompetencer også at bidrage til at øge  

 kursisternes personlige og sociale kompetencer, som fx selvstændighed og  

 ansvarlighed.
Til § 4 Hf-uddannelsen tilrettelagt som undervisning i enkeltfag  

 eller faggrupper, jf. lovforslagets § 11, får med forslaget til § 4  

 sin egen selvstændige voksenprofil.
Hf-enkeltfag retter sig mod voksne, der fx ønsker at  

 forbedre deres jobkvalifikationer, der ønsker en hf-fagpakke som  

 adgangsgrundlag til videregående uddannelse, eller som vil færdiggøre en  

 afbrudt uddannelse.
Der skal være en større variationsbredde og fleksibilitet  

 i  

 tilrettelæggelsen for voksne kursister, og der skal tages hensyn til  

 sammenhæng  

 og samspil med almen voksenuddannelse (avu).
Forslaget om ændret formålsformulering for hf-enkeltfag  

 afspejler, at denne ordning har en tydelig voksenprofil, der klart adskiller  

 sig fra det 2-årige forløb.
I modsætning til 2-årigt hf har  

 enkeltfagsundervisningen det dobbelte sigte at skulle kvalificere såvel til  

 videre uddannelse som til arbejdsmarkedet.
Der lægges først og fremmest vægt  

 på  

 en udvidet fleksibilitet, der kan imødekomme voksne kursisters meget  

 forskelligartede  

 ønsker og behov.
 Indholdet af de to uddannelser, jf. bemærkningerne til  

 lovforslagets kapitel 3, vil efterfølgende blive udmøntet i hver sin  

 bekendtgørelse.
Til § 5 Bestemmelsen om, at en hf-eksamen giver adgang til  

 videregående uddannelser, er en videreførelse af den gældende lovs § 3,  

 stk. 1. En bestået hf-eksamen giver fortsat på lige fod med de øvrige  

 gymnasiale uddannelser adgang til alle videregående uddannelser, men  

 muligheden  

 for optagelse på en bestemt videregående uddannelse er på samme måde som i  

 dag  

 afhængig såvel af den enkelte kursists valg af fag og niveau som af den  

 pågældende videregående uddannelses specifikke krav til den adgangsgivende  

 eksamen.
Disse krav vil kunne opfyldes gennem GSK-systemet, jf. lovforslagets  

 § 39 og bemærkningerne hertil.
Til § 6 Amtsrådene fastsætter kursernes kapacitet, dvs. kursets  

 maksimale antal af klasser samt det mindste antal kursister, kurset er  

 forpligtet til at optage efter ansøgning.
Kursernes udbud af valgfag,  

 herunder  

 en eventuel binding af valgfag i grupper, skal udmeldes så betids, at  

 ansøgerne  

 kan orientere sig nærmere om fagudbuddet, fx på kursets eller amtsrådets  

 hjemmeside, gennem skriftligt orienteringsmateriale fra amtet og ved  

 orientering på kurserne før ansøgning om optagelse.
Når kursisterne  

 efterfølgende søger optagelse og i den forbindelse angiver kursusønsker, skal  

 de samtidigt give en foreløbig interessetilkendegivelse i forhold til valgfag  

 af hensyn til kursernes planlægning.
Til stk. 1 Efter de gældende regler om optagelse på det 2-årige hf har  

 ansøgere, der søger om optagelse i direkte forlængelse af folkeskolens 10.  

 klasse, og som har aflagt prøve i dansk og 2 af fagene matematik, engelsk og  

 tysk/fransk, og som ikke af skolen er blevet indstillet til optagelsesprøve,  

 et  

 krav på at blive optaget.
Ansøgere, der ikke opfylder disse betingelser, kan optages  

 efter kursets konkrete vurdering.
Den pågældende ansøger vil kunne optages,  

 hvis kurset efter en optagelsessamtale, ansøgerens eventuelle standpunkts-  

 eller prøvekarakterer, udtalelser om ansøgerens kvalifikationer og resultatet  

 af en eventuel optagelsesprøve, vurderer, at den pågældende ansøger har de  

 fornødne kvalifikationer.
Alle ansøgere tilbydes en optagelsesprøve.
De  

 ansøgere, der ikke umiddelbart opfylder optagelsesbetingelserne, kan være  

 ansøgere, der efter 9. eller 10. klasse har været ude af skolesystemet et til  

 flere år, men som har erhvervet sig optagelseskvalifikationer på anden vis.  

 Det  

 kan være ansøgere, der efter at have påbegyndt en 3-årig gymnasial uddannelse  

 eller en erhvervsuddannelse ønsker at skifte til hf-uddannelsen.
Endvidere er  

 det ikke udelukket, at ansøgere i direkte forlængelse af 9. klasse vil kunne  

 optages på baggrund af en konkret vurdering af den pågældendes  

 kvalifikationer.
Som omtalt under lovforslagets almindelige bemærkninger,  

 skal indgangsniveauet til de gymnasiale uddannelser være ens, og de faglige  

 adgangskrav (herunder aflagt folkeskolens afgangsprøve i dansk, matematik,  

 fysik/kemi biologi, engelsk og 2. fremmedsprog eller 10. klasse-prøve i  

 dansk,  

 matematik, engelsk, fysik/kemi og 2. fremmedsprog) skal være identiske.
En  

 konsekvens heraf bliver, at ansøgere, der ikke på alle punkter opfylder  

 optagelsesbetingelserne, kun - ligesom i dag - kan optages efter en konkret  

 vurdering.
Det skal fortsat være en forudsætning for optagelse direkte  

 i forlængelse af 10. klasse, at ansøgeren ikke i sin uddannelsesplan er  

 indstillet til optagelsesprøve.
På 9. eller 10. klassetrin skal den enkelte  

 elev i samråd med forældrene træffe afgørelse om valg af ungdomsuddannelse.  

 Hvis den afleverende skole eller Ungdommens Uddannelsesvejledning (UU)  

 skønner,  

 at en elevs ønske om en gymnasial uddannelse ikke er realistisk, skal skolen,  

 henholdsvis UU, indstille eleven til optagelsesprøve.
Indstillingen skal  

 fremgå  

 af elevens uddannelsesplan.
Som nævnt under de almindelige bemærkninger, findes der  

 ikke en samlet evaluering af, hvordan ordningen med evalueringsplaner  

 fungerer  

 i praksis, men oplysninger fra kursernes ledere og studievejledere tyder på,  

 at  

 uddannelsesplanerne i mange tilfælde ikke indeholder oplysninger af relevans  

 for den gymnasiale uddannelse.
Eksempelvis indeholder planerne ofte meget  

 lidt  

 information om en elevs særlige styrkesider eller særlige behov.
Eventuelle  

 særlige behov, fx for læsevejledning, må derfor i dag dækkes ad anden vej.  

 Endvidere har en del skoler undladt at henvise elever til optagelsesprøve,  

 selv  

 om valget af en gymnasial uddannelse ud fra elevens karakterer ikke synes  

 realistisk.
Det er aftalt mellem undervisningsministeren og de øvrige  

 forligspartier bag dette lovforslag, at ministeren tager initiativ til en  

 evaluering af ordningen med henblik på, at uddannelsesplanerne udvikles til  

 et  

 mere forpligtende og mere informativt redskab i overgangen mellem folkeskole  

 og  

 ungdomsuddannelse.
Specielt er det nævnt i aftalen, at den afleverende skole  

 og  

 UU skal forholde sig til de mål om uddannelse efter folkeskolen, der er  

 anført  

 i uddannelsesplanen.
Til stk. 2 Optagelse sker som hidtil som udgangspunkt i direkte  

 forlængelse af 10. klasse.
Ansøgere, der har været ude af skolen i et eller  

 flere år, og ansøgere, der ikke opfylder de faglige adgangskrav, skal alene  

 kunne optages efter en konkret vurdering, herunder evt. på baggrund af en  

 optagelsesprøve, hvor det konstateres, om de har de fornødne forudsætninger.
Til stk. 3 Stk. 3, 1. pkt., giver mulighed for, at en kursist efter at  

 have gennemført 1. hf efter aftale med kursets leder kan have indtil et års  

 fravær fra undervisningen med henblik på fx at tage på et privat studieophold  

 i  

 udlandet, tage fri i forbindelse med barsel eller lignende, uden at fortabe  

 retten til at kunne fortsætte undervisningen efter endt fravær.
Ved  

 tilbagevenden til uddannelsen vil der efter kursets leders afgørelse kunne  

 blive tale om merit, jf. lovforslagets § 16, stk. 2. Kursister, der afbryder  

 uddannelsen i mere end et år, fortaber deres krav på umiddelbart at kunne  

 vende  

 tilbage til uddannelsen.
Kursisterne udmeldes af kurset og skal søge om  

 optagelse på uddannelse på ny efter de almindelige regler om optagelse  

 fastsat med  

 hjemmel i stk. 2.
Til stk. 4 Af hensyn til kursets muligheder for at planlægge forløbet,  

 herunder udbuddet af fag, skal ansøgere i forbindelse med ansøgning om  

 optagelse afgive en foreløbig interessetilkendegivelse i forhold til valgfag.  

 Nærmere regler herom vil blive fastsat i bekendtgørelsesform.
Til stk. 5 Det fremgår af bemærkningerne til den gældende hf-lov, at  

 kompetencen til at optage kursister tilkommer kursets leder, mens  

 amtskommunen,  

 dvs. fordelingsudvalget i amtskommunen, foretager fordelingen af kursisterne,  

 der af kapacitetsmæssige grunde ikke kunne optages på det ønskede kursus,  

 mens  

 det samtidigt fremgår, at kompetencen til at optage kursister er tillagt  

 kursets leder.
 Spørgsmålet om, hvem denne kompetence tilkommer, har givet  

 anledning til nogen uklarhed i praksis, ligesom § 20 i den gældende  

 bekendtgørelse nr. 742 af 8. august 2000 om optagelse i de gymnasiale  

 uddannelser kan forstås således, at kompetencen til at fordele alle elever,  

 herunder ansøgere, der har et givet kursus som 1. prioritet, tilkommer  

 fordelingsudvalget.
Det skal derfor præciseres, at kompetencen til at optage  

 ansøgere, der har søgt et givet kursus som 1. prioritet, tilkommer kursets  

 leder, jf. lovforslagets § 31, stk. 3, medmindre der er flere  

 ansøgere med 1. prioritet, end kurset kan optage.
I så fald beslutter  

 fordelingsudvalget, hvilke af ansøgerne der optages på det pågældende kursus.
Det skal endvidere præciseres, at dette skal ske ud fra et  

 kriterium om, at der skal være kortest mulig transporttid mellem kursistens  

 bopæl  

 og kurset.
De ansøgere, der ikke herved får opfyldt deres 1. prioritet,  

 henvises af fordelingsudvalgt til andre kurser, således at deres 2. og 3.  

 prioritet opfyldes bedst muligt, og så der bliver kortest mulig afstand og  

 transporttid mellem deres bopæl og det kursus, de optages på.
Dette  

 afstandskriterium vil kunne fraviges i ganske særlige tilfælde, som fx ved  

 alvorlig sygdom hos ansøgeren.
 Kursets leder skal have kompetence til at optage ansøgere,  

 der søger optagelse uden for de almindelige optagelsesterminer, fx fordi de  

 flytter til Danmark fra udlandet midt i et skoleår, fordi de flytter fra en  

 landsdel til en anden, eller fordi de ønsker at skifte til hf-uddannelsen fra  

 en af de øvrige gymnasiale uddannelser.
Til § 7 Bestemmelsen om optagelse til hf-enkeltfag for voksne  

 svarer til den gældende lovs § 12, der er udmøntet i bekendtgørelse nr.  

 742 af 8. august 2000 om optagelse i de gymnasiale uddannelser.
Efter de  

 gældende regler kan ansøgere til hf-enkeltfag tidligst optages et år efter,  

 at  

 vedkommende har afsluttet grundskolen eller 10. klasse eller gennemført en  

 undervisning, der står mål hermed.
Med bestemmelsen tillægges undervisningsministeren  

 bemyndigelse til at udstede nærmere regler om optagelse på hf-enkeltfag,  

 hvilket vil ske i form af en optagelsesbekendtgørelse.
Bemyndigelsen i  

 stk. 2 til at fravige optagelseskravet i stk. 1 forventes som i dag  

 udmøntet således, at fristen ikke gælder ansøgere, der er optaget på social-  

 og  

 sundhedsmedhjælperuddannelsen eller indgangsåret hertil.
Det er kursets  

 leder,  

 der ud fra en konkret vurdering træffer afgørelsen om, hvorvidt den  

 pågældende  

 ansøger kan optages.
Reglerne om optagelse på hf-enkeltfag forventes  

 opretholdt  

 uændret.
Enkeltfagsundervisning skal som i dag udbydes og oprettes i  

 et sådant omfang, at voksne, der opfylder optagelsesbetingelserne sikres et  

 reelt uddannelsestilbud.
Forpligtelsen skal ses i sammenhæng med det lokale  

 behov for den pågældende undervisning.
Hvor der er tale om ønske om  

 undervisning, der kun har ringe lokal søgning, må ansøgerne være indstillet  

 på,  

 at undervisningen enten ikke oprettes, oprettes med et større tidsinterval  

 end  

 normalt eller fx kun oprettes på centralt beliggende uddannelsesinstitutioner  

 i  

 eller uden for amtskommunen.
Til § 8 De gældende regler om uddannelsens indhold og organisering  

 findes med hjemmel i hf-lovens kapitel 1 beskrevet i hf-bekendtgørelsen  

 (bekendtgørelse nr. 605 af 15. juli 1995 om kursus til højere  

 forberedelseseksamen og om studieforberedende enkeltfagsundervisning).  

 Reglerne  

 vil blive ændret som følge af reformen.
De nærmere regler om undervisningen i  

 det 2-årige hf og på hf-enkeltfag vil blive udstedt i medfør af bemyndigelsen  

 i  

 lovforslagets § 17.
Til stk. 1 Den 2-årige hf-uddannelse byder i dag kun på beskedne  

 muligheder for samarbejde mellem fagene, og kursisterne lades derfor i  

 stikken  

 med hensyn til overblik og helhedsforståelse.
Det er derfor et vigtigt mål  

 med  

 reformen at indføre en ny faglighed, der i langt højere grad bygger på  

 sammenhængen mellem fagene.
Dette sker bl. a. ved at indføre et formaliseret  

 samarbejde mellem en række fag i faggrupper og ved at afsætte timepuljer til  

 projektarbejde, der også fortrinsvis vil have tværfaglig karakter.
Ikke mindst med baggrund i hfs 2-årige forløb, hvor de  

 øvrige gymnasiale uddannelser har 3 år, er der stærkt behov for at øge det  

 samlede timetal på uddannelsen, så det kommer op på 23 klokketimer ugentligt  

 (svarende til 30-31 undervisningstimer à 45 min.) eller i alt ca. 1625  

 klokketimer for hele det 2-årige forløb.
Gennemsnitligt er der i dag ca. 1410  

 klokketimer i et hf-forløb.
Endvidere vil den højere vægtning af sammenhænge og  

 helheder i og mellem fagene, kombineret med en mere anvendelsesorienteret  

 faglighed og nye elevaktiverende arbejdsmetoder kunne bidrage til en øget  

 motivation og arbejdsindsats hos kursisterne.
De skal stimuleres til at tage  

 personligt ansvar for deres uddannelsesforløb og derved opnå kompetencer, som  

 er mere relevante end dem, den nuværende hf- uddannelse tilbyder.
Til stk. 2 I det nuværende system optræder begrebet niveau i to  

 betydninger.
Dels er der til ethvert forløb i et fag knyttet at af  

 bogstaverne  

 C, B eller A (hvor C betegner det laveste niveau), dels optræder fagene i det  

 almene gymnasium enten på  

  

 obligatorisk  

 niveau, mellemniveau  

  

 eller  

  

 højt  

 niveau  

                                                                         .
 Dette system forenkles, idet begreberne  

  

 obligatorisk niveau, mellemniveau  

  

 eller  

  

 højt niveau  

  

 udgår, og kun  

 niveaubetegnelserne C, B og A bevares.
 I gældende hf-lov anføres hfs fagrække med en række fag  

 uden angivelse af status eller niveau, og ministeren er bemyndiget til at  

 fastsætte nærmere regler for, hvilke fag der er fællesfag, og hvilke der er  

 tilvalgsfag samt til at fastsætte mindstekrav til antal og sammensætning af  

 fag  

 til en fuld hf-eksamen.
 For kunne imødekomme de skiftende krav til uddannelsens  

 indhold foreslås det derfor, at den gældende lovs angivelse af en fuldstændig  

 fagrække ikke videreføres, men at det til gengæld angives, at alle fagene i  

 hf  

 skal være på gymnasialt C-, B- og A-niveau.
 Der skal være sammenlignelighed med det faglige niveau i de  

 øvrige gymnasiale uddannelser, men ikke nødvendigvis i indholdet.
Overordnet er det fagenes mål, der bestemmer niveauet,  

 uanset indholdet på tværs af de gymnasiale uddannelser ikke er identisk.
For  

 at  

 opfylde målene for et bestemt niveau i et bestemt fag forudsættes en  

 kursistaktivitet af et nærmere angivet omfang.
Den planlagte kursistaktivitet  

 er således afstemt efter målene, og derfor kan kursistaktiviteten benyttes  

 som  

 et afgørende parameter ved fastsættelsen af niveauet.
Til § 9 Til stk. 1 I følge hf-bekendtgørelsen omfatter en fuld hf-eksamen i  

 dag 11 fællesfag (1 A-niveau, 1 B-niveau og 9 C-niveauer) samt 3 tilvalgsfag  

 på  

 C- eller B-niveau.
Det er muligt at erstatte 1 tilvalgsfag med 1 fag på  

 A-niveau.
Det nye 2-årige hf vil af obligatoriske fag omfatte 1  

 A-niveau, 2 B-niveauer og 8 C-niveauer samt 2- 4 valgfag på C-, B, eller  

 A-niveau.
Mindstekravet til valgfag er 2 fag på B-niveau eller 1 B-niveau  

 samt  

 2 C-niveauer eller 1 fag på A-niveau, bortset fra engelsk, og 1 fag på  

 C-niveau. Årsagen til, at engelsk på A- niveau er undtaget, er, at engelsk på  

 A-niveau timetalsmæssigt kun svarer til et B-niveau, fordi der kun suppleres  

 fra B-niveau, der er obligatorisk for alle kursister, til A-niveau.
Uddannelsestiden (jf. pkt. 8.2 i de almindelige  

 bemærkninger) i de enkelte fag fastsættes i form af faste timetal.
I de  

 toårige  

 fag fordeler kursets leder timerne på de enkelte år i samarbejde med det  

 enkelte lærerteam.
Hvad angår de etårige fag, beslutter kursets leder deres  

 placering i hhv. 1. og 2. hf, dog således, at den naturvidenskabelige gruppe  

 afsluttes efter 1. år, og at der på det enkelte kursus altid udbydes et  

 forløb  

 i matematik på C-niveau i 1. hf.
Det maksimale antal valgfag, der kan påføres  

 et eksamensbevis er 4 valgfag.
Ændringer i fagrækken Indførelsen af nye tilrettelæggelsesformer, nye  

 arbejdsmetoder, øget timetal til fagene dansk og engelsk samt styrkelsen af  

 naturvidenskab, således at alle kursister får 3 naturvidenskabelige fag,  

 kræver, at der ud over timetalsforøgelsen sker ændringer af fagrækken:
 2 fremmedsprog  

 gøres til valgfag.
Billedkunst og  

 musik er ikke længere obligatoriske valgfag, idet det overlades til det  

 enkelte  

 kursus at lade et af følgende fag - billedkunst, dans, design, dramatik,  

 mediefag samt musik - indgå som obligatorisk valgfag.
Kurset skal udbyde  

 mindst  

 to praktisk/musiske fag, og kursisterne skal i forbindelse med ansøgningen  

 afgive en interessetilkendegivelse om, hvilket fag de foretrækker.
Kurset  

 imødekommer i videst muligt omfang kursisternes interessetilkendegivelser, og  

 på denne baggrund træffer kurset konkret beslutning om kursisternes fordeling  

 i  

 klasser.
 Kemi i den  

 naturvidenskabelige faggruppe  

  

 erstatter det  

 obligatoriske valgfag fysik-kemi.
 For så vidt angår de enkelte fag, gælder følgende:
 Dansk: Faget får  

 et stærkt forøget timetal og en ny selvstændig profil, der tager højde for  

 behov og ønsker hos hf´s særlige målgruppe ved i højere grad at vægte fagets  

 sproglige og formidlingsmæssige dimension.
Engelsk: Fagets  

 position vil blive styrket, idet det bliver et obligatorisk fag på B-niveau  

 med  

 skriftlig dimension.
I dag kræves kun engelsk på C-niveau.
 Idræt: Faget er  

 som i dag obligatorisk fag i 1. hf, men timetallet forøges, så faget får  

 samme  

 undervisningstid som øvrige C-niveau fag.
Matematik: Faget  

 bevarer sin nuværende status som C-niveau fag, men målene for faget,  

 indholdet  

 og arbejdsformerne justeres, så kursisterne i højere grad end i dag ser  

 matematiks anvendelse inden for flere fagområder.
Matematiks samspil med  

 andre  

 fag vil specielt blive betonet gennem projektarbejde, der eventuelt kan  

 evalueres internt.
Den skriftlige dimension bevares, og undervisningen  

 afsluttes bl.a. med en centralt stillet skriftlig prøve, der især skal teste  

 basale matematikfaglige kundskaber.
Det vil stadig inden for uddannelsens  

 rammer være muligt at tage matematik både på B- og på A-niveau.
Det  

 praktisk/musiske fag: Det enkelte hf-kursus udbyder to eller flere af fagene  

 billedkunst, dans, design, dramatik, mediefag og musik.
Den enkelte kursist  

 kan  

 vælge mellem de udbudte fag.
Det gældende krav til kursisterne om at skulle  

 foretage et obligatorisk valg i 1. hf-klasse mellem biologi, geografi og  

 fysik-kemi samt mellem musik og billedkunst falder bort.
 Faggrupperne:
 Undervisningen i de øvrige tidligere fællesfag organiseres  

 i to faggrupper, der er obligatoriske for alle kursister.  

  

 I faggrupperne overlades det til det enkelte kursus  

 at planlægge den sær- og tværfaglige undervisning, således at  

 fagbekendtgørelsernes mål opfyldes, og at fagene støtter hinanden i størst  

 mulig grad.
 Kultur- og  

 samfundsgruppen indeholder fagene historie (B), samfundsfag (C) og religion  

 (C)  

 og er gennemgående i hele det 2-årige forløb.
Den  

 naturvidenskabelige gruppe indeholder fagene biologi (C), geografi (C) og  

 kemi  

 (C) og afsluttes efter første år.
Fagene rettes i højere grad end i gældende  

 bekendtgørelser mod anvendt naturvidenskab.
Kemi bliver et nyt obligatorisk  

 fællesfag.
 Fagenes placering i faggrupper betyder ikke, at der gives  

 køb på den faglige dybde, men der lægges op til en ny form for faglighed, der  

 i  

 højere grad end hidtil betoner sammenhænge mellem fagene.
Indholdsreformen vil indebære en øget fleksibilitet i  

 kombination med en øget og styrket faglighed ud fra en erkendelse af, at der  

 eksisterer forskellige former for faglighed.
De faglige hovedansvarsområder  

 skal styrkes, men skal anvendes dynamisk og ikke konserverende med henblik på  

 at afspejle de skiftende krav til uddannelsen, som samfundet stiller.
Som  

 konsekvens af dette er fagene i flere uddannelser blevet suppleret med øget  

 tværfagligt samarbejde, som er fremstået som egentligt nye fag eller som fag  

 bestående af faglige elementer fra fag, der allerede findes i uddannelsen.  

 Uddannelsessystemet har således allerede gennem nogen tid været inde i en  

 udvikling, der opbryder traditionelle fagskel og giver nye indsigtsmuligheder  

 på tværs.
Til stk. 2 I hele forløbet skemalægges ca. 1 ugl. time til  

 værkstedsundervisning.
Værkstedet knyttes til den enkelte klasse og kan have  

 form som studie- eller lektieværksted.
Værkstedstimerne skal sikre  

 kursisterne  

 mere tid til forberedelse og selvstændig fordybelse i stoffet.  

 Værkstedsundervisningen afløser konferencetimerne i det eksisterende hf.
Til stk. 3 Det er karakteristisk for det 2-årige hf, at kursisterne  

 har forskellige indgangsforudsætninger.
Disse forventes at kunne udlignes  

 gennem en grundig og koordineret introduktionsperiode med indføring i  

 gymnasial  

 uddannelse, studiemetode, projektarbejde m.m.
Introduktionsperioden varer ca.  

 1  

 måned i uddannelsens 1. semester, dvs. inden for det første halve år, og i  

 perioden forudsættes en udvidet vejledningsindsats.
Til stk. 4 Kravet om, at hver kursist skal udføre en større skriftlig  

 opgave, videreføres uændret.
Eksamensprojektet er en ny aktivitet, der er en følge af,  

 at der i forløbet - som led i indførelsen af nye arbejdsmetoder -  

 tilrettelægges et antal tværfaglige eller enkeltfaglige projektperioder enten  

 inden for faggrupperne eller på tværs af fagene.
Projekterne kan  

 tilrettelægges  

 i sammenhængende forløb af fx en uges varighed eller indbygges i skemaet og  

 løbe over en længere periode.
Der vil blive øget anvendelse af informationsteknologien,  

 herunder mulighed for virtuel undervisning, hvor kursisterne ikke  

 nødvendigvis  

 skal være fysisk til stede på kurset.
Dette vil have betydning for  

 bestemmelserne om kursisternes pligt til at deltage i undervisningen, jf.  

 bemærkningerne til lovforslagets § 18.
Til stk. 5 Bestemmelsen angiver mindstekravet til den enkelte kursists  

 valg af valgfag.
Der vil fortsat kunne tilbydes valgfag på højeste gymnasiale  

 niveau.
Der henvises i øvrigt til bemærkningerne til lovforslagets § 10  

 og  

 § 22.
Til § 10 Det forudsættes, at der inden for hvert amt er et bredt  

 udbud af valgfag, der dækker de tre hovedområder humaniora, naturvidenskab og  

 samfundsfag.
 Bestemmelsen i  

  

 stk. 4  

  

 bemyndiger undervisningsministeren til at fastsætte regler om omfanget af  

 valgfag, det enkelte hf-kursus kan udbyde.
Det er hensigten at indføre parallelle regler i det almene  

 gymnasium og hf, således at der på kurser med mere end 400 kursister indføres  

 en garanti for, at et valghold oprettes, hvis der er mindst 10 tilmeldte  

 kursister, og på kurser med højst 400 kursister oprettes valghold, hvis der  

 er  

 mindst 7 tilmeldte kursister.
Det henvises i øvrigt til økonomiafsnittet i de  

 almindelige bemærkninger.
Det enkelte kursus vil få mulighed for at skabe sin egen  

 profil, idet det kan beslutte at binde nogle af valgfagene i grupper, der er  

 rettet mod fx sprog, sundhed, miljø,  

 pædagogik eller kommunikation.  

 Traditionelt har hf haft ry for at tilbyde stor valgfrihed både inden for den  

 obligatoriske fagrække og med hensyn til tilvalgsfag.
Hvis der på forhånd  

 foretages en toning af uddannelsen, betyder det naturligvis en indskrænkning  

 af  

 kursisternes valgmuligheder.
Fag fra andre gymnasiale uddannelser kan indgå som valgfag.  

 Det forudsættes, at valgfagene i større udstrækning end i dag bliver  

 identiske  

 med de tilsvarende fag i det almene gymnasium.
Undervisningsministeren vil  

 desuden iht. stk. 5 kunne godkende udbud af nye valgfag.
Til § 11 Ved hf-enkeltfagsundervisningen vil alle fag fra det  

 2-årige hf kunne udbydes som enkeltfag og på de niveauer, som indgår i  

 hf-eksamen, jf. den gældende lovs § 4.
 Der vil desuden kunne udbydes fag, som ikke normalt  

 forekommer på det 2-årige hf, men som har en særlig interesse for voksne  

 kursister (fx psykologi, religion og filosofi på B-niveau eller engelsk på  

 C-niveau). Endvidere vil der kunne gives undervisning i fag fra andre  

 gymnasiale uddannelser, herunder i fag på det højeste gymnasiale niveau.
 Det er amtsrådet, der godkender udbuddet af fag efter  

 indstilling fra det enkelte kursus og på VUC efter indstilling fra  

 centerrådet.
For at øge fleksibiliteten lettes betingelserne for at  

 indføre nye fag, og der etableres mulighed for at tilbyde undervisning i  

 elementer af fag.
Det bliver herved muligt for kursisterne at udvælge  

 elementer  

 af særlig interesse samt at tilpasse undervisningsomfanget til egne aktuelle  

 muligheder og behov.
Der skal være mulighed for øget brug af it og et større  

 udbud af virtuelle undervisningstilbud.
Ved at kombinere et åbent  

 studieværksted med disse tilrettelæggelsesformer kan voksne få adgang til  

 undervisningen, også uden for den sædvanlige undervisningstid.  

 Studieværkstedet  

 vil desuden indeholde forskellige tilbud af studieintroducerende, -metodisk  

 og  

 -forberedende karakter.
Studieværkstedet bygger på en høj grad af faglig  

 vejledning og faglig rådgivning, der forventes at komme til at spille en  

 større  

 rolle, når der indføres en større variation i tilrettelæggelsesformerne.
Der  

 udarbejdes en læreplan for studieværkstedet, hvor dets nærmere funktion og  

 opgaver fastlægges.
 Prøver i de enkelte fag kan fortsat sammenstykkes til en  

 samlet hf-enkeltfagseksamen efter reglerne herom, jf. lovforslagets  

 § 23.
Til § 12 Bestemmelsen om, at dele af undervisningen kan  

 tilrettelægges som ekskursioner mv., er en videreførelse af den gældende lov  

 om  

 kursus til højere forberedelseseksamen og om studieforberedende  

 enkeltfagsundervisning for voksne.
Bestemmelserne om betaling for deltagelse  

 i  

 ekskursioner videreføres uændret, jf. det samtidigt fremsatte forslag til lov  

 om ændring af forskellige love på Undervisningsministeriets område (Ændringer  

 som følge af lovgivning på de gymnasiale uddannelsers indhold).
Undervisningen vil således som hidtil kunne tilrettelægges  

 som ekskursioner mv.
Som det fremgår af bemærkningerne til lov nr. 489 af 1.  

 juli 1998 (L 88) om ændring af forskellige uddannelseslove (Betaling for  

 ekskursioner mv.) er ekskursioner en- eller flerdagsaktiviteter i ind- eller  

 udland, tilrettelagt for alle elever på et hold.
Ekskursioner kan indgå i  

 alle  

 fag og skal altid indgå i læsepensum - og i fag, der afsluttes med prøve - i  

 prøveopgivelserne.
Kursisterne har mødepligt til ekskursioner mv. med  

 begrænset  

 deltagerbetaling, dvs. hvor betaling kun dækker udgifterne til forplejning.  

 Kursisterne kan ikke udelukkes fra deltagelse, selv om de ikke har erlagt den  

 fastsatte betaling.
Ekskursioner med en højere deltagerbetaling er frivillige  

 for kursisterne, og deltagelsen kan betinges af, at kursisten har erlagt  

 betaling for arrangementet.
For kursister, der undlader at deltage i sådanne  

 ekskursioner, skal kurset tilbyde alternativ undervisning, der modsvarer det  

 udbytte, der er forudsat i forbindelse med arrangementet.
Til § 13 Til stk. 2 Forslaget om, at dele af undervisningen kan foregå på en  

 udenlandsk uddannelsesinstitution, skal ses i sammenhæng med lov nr. 301 af  

 30.  

 april 2003, hvor der gennem en ændring af lov om kursus til højere  

 forberedelseseksamen og om studieforberedende enkeltfagsundervisning for  

 voksne  

 blev indført mulighed for at etablere internationale hold på visse nærmere  

 betingelser.
Bestemmelserne om betaling for deltagelse i undervisning i  

 udlandet videreføres uændret, jf. det samtidigt fremsatte forslag til lov om  

 ændring af forskellige love på Undervisningsministeriets område (Ændringer  

 som  

 følge af lovgivning på de gymnasiale uddannelsers indhold).
Til stk. 2 Det følger af stk. 2, at kurset skal sørge for, at  

 kursisten uden forsinkelse kan fortsætte den ordinære uddannelse på det  

 kursus,  

 hvor vedkommende allerede er optaget, eller på et andet kursus, hvis  

 kursisten  

 trods tilmelding ikke deltager i udlandsopholdet.
Til § 14 Bestemmelsen erstatter til dels den gældende lovs § 8,  

 om tilbud om individuel uddannelses- og erhvervsvejledning af kursisterne.  

 Bestemmelsen om vejledning er omformuleret i overensstemmelse med § 6,  

 nr.  

 2, i lov nr. 299 af 30. april 2003 som opfølgning af ny lovgivning om  

 vejledning om valg af uddannelse og erhverv.
 Den eksisterende vejledningsordning forventes videreført i  

 reduceret form, idet en del af vejledningen fremover vil indgå som en del af  

 en  

 ny tutorordning.
Den planlagte tutorordning, hvorefter en lærer skal følge  

 et antal kursister (6-8) gennem hele deres studieforløb, vil kunne opfange  

 studieproblemer hos kursisterne, bidrage til deres løsning og dermed betyde  

 en  

 formindskelse af frafaldet.
På hf-enkeltfag vil en tutorordning være relevant  

 for kursister, der tager grupper af fag.
Dette vil endvidere give  

 hf-uddannelsen sin helt selvstændige profil i forhold til de øvrige  

 gymnasiale  

 uddannelser.
 Lov om vejledning om valg af uddannelse og erhverv  

 indebærer, at der i forhold til tidligere vil blive mere klarhed og enkelthed  

 i  

 ansvaret for og ledelsen af den del af vejledningsindsatsen, som retter sig  

 mod  

 valg af uddannelse og erhverv.
Ansvaret for den vejledning, som retter sig mod  

 gennemførelsen af den påbegyndte uddannelse, berøres derimod ikke af den nye  

 vejledningslov.
Denne del af vejledningsindsatsen skal som hidtil varetages  

 af  

 uddannelsesinstitutionerne og inden for rammerne af de respektive  

 uddannelseslove.
Vejledning om gennemførelse af uddannelsen vil fortsat være  

 et  

 centralt element i den samlede vejledningsindsats over for kursisterne.
Som led i den samlede vejledningsreform etableres en  

 grundlæggende vejlederuddannelse på tværs af de eksisterende  

 vejledningsordninger, jf. de almindelige bemærkninger til Forslag til lov om  

 vejledning om uddannelse og erhverv (lovforslag nr.
L 104) pkt. 7.
Den nye vejlederuddannelse forventes tilrettelagt under lov  

 om åben uddannelse som fleksibelt tilrettelagte uddannelsesforløb for  

 personer  

 med sideløbende erhverv.
Uddannelsen forventes udbudt af institutioner,  

 godkendt af Undervisningsministeriet.
Som følge af udlægningen af uddannelse af studievejlederne  

 vil den bevilling, undervisningsministeren hidtil har haft til at yde tilskud  

 til uddannelse af studievejledere, bortfalde, idet bevillingen fremover vil  

 skulle medgå til finansieringen af den nye vejlederuddannelse.
Der vil ud  

 over  

 den generelle vejlederuddannelse fortsat være behov for sektorspecifikke  

 uddannelsesforløb inden for de enkelte uddannelsesområder.
 Til drøftelse af kursisternes forhold indkalder kursets  

 leder mindst en gang pr. semester klassens eller holdets lærere  

 (lærerforsamlingen). I forbindelse med enkeltfagsundervisningen drøfter  

 lærerforsamlingen samlede hold eller enkelte kursister.
Til § 15 Til stk. 1 Bestemmelsen indebærer, at uddannelsen skal udvikle  

 kursisternes fortrolighed med forskellige arbejdsformer og evne til at  

 fungere  

 i et studiemiljø, hvor krav til selvstændighed, samarbejde og sans for at  

 opsøge viden og samarbejdsmiljøer har stor betydning.
I hele  

 uddannelsesforløbet skal det sikres, at kursisterne møder en variation af og  

 en  

 progression i arbejdsformer.
Til stk. 2 Bestemmelsen vedrører kursets evaluering og kursisternes  

 selvevaluering.
Overordnet vil der blive skelnet mellem forhold, der vedrører  

 undervisningen, og forhold, der vedrører prøver og eksamen, jf. kapitel 5.
Evaluering og faglig vejledning er en vigtig del af  

 undervisningen.
Det vil fortsat være et særkende for hf, at der ikke gives  

 standpunktskarakterer eller årskarakterer.
Der indføres en formaliseret, løbende intern evaluering,  

 der vurderer kursisternes faglige og personlige kompetencer.
Formålet hermed  

 er  

 at sikre, at kursisten får en klar tilbagemelding om egne styrker, svagheder  

 og  

 fremskridt, ligesom den skal give lærerene og kurset mulighed for at vurdere  

 effekten af undervisningen.
Det er i den forbindelse vigtigt, at kursisterne inddrages  

 aktivt i både undervisningen og evalueringen.
På den måde kommer de selv til  

 at  

 reflektere over, hvordan de udvikler sig inden for de forskellige fag og  

 dermed  

 også, hvordan de bedst kan tilegne sig den viden og de kompetencer, der  

 kræves.
Det er vigtigt, at den løbende evaluering ikke alene  

 betragtes snævert i form af nogle test, som skal konstatere den enkelte  

 kursists udbytte af udvalgte undervisningsemner.
Det handler i højere grad om  

 at anskue evalueringen som et bredt spektrum af muligheder og ikke mindst at  

 sikre, at udfaldet af en test følges op af undervisning, der fokuserer på de  

 svage sider, som testen måtte afdække hos den enkelte kursist.
Evalueringen foregår således ikke som en række  

 enkeltstående test, der afvikles løsrevet fra den øvrige undervisning.
Det  

 afgørende er, at der er tale om et evalueringsforløb, hvor enkelte målinger -  

 evt. i form af test undervejs - kan være med til at udpege de særlige  

 områder/emner, hvor der skal sættes ind.
 For at fastholde, at der er tale om evalueringsforløb, vil  

 det være naturligt, at de enkelte dele, herunder test af dette forløb, indgår  

 som en væsentlig del af en studiebog for den enkelte kursist, jf. de  

 almindelige bemærkninger.
 Målet med denne bevidste brug af løbende evalueringer og  

 test rettet mod den enkelte kursist er således at sikre, at kursisten  

 undervejs  

 i uddannelsesforløbet får et klart billede af egne styrker og svagheder og  

 derigennem gives mulighed for at få et maksimalt udbytte af undervisningen.  

 Derudover vil en sådan formaliseret form for løbende evaluering kunne  

 anvendes  

 til at dokumentere omfanget af den enkelte kursists videnstilvækst.
 Den samlede evaluering vil kunne give kursets leder et  

 helhedsbillede af kursisten, der kan indgå i vurdering af, hvorvidt kursisten  

 skal nægtes oprykning fra 1. til 2. hf, jf. lovforslagets § 20.
Til § 16 Reformen af de gymnasiale uddannelser indebærer, at der  

 indføres et mere åbent meritsystem, som bidrager til en øget fleksibilitet i  

 uddannelsessystemet, bl.a. ved at der skal kunne gives merit ved  

 substitution,  

 dvs. at forskellige fag eller forløb, der er gennemført inden eller undervejs  

 i  

 uddannelsen, kan træde i stedet for fag eller forløb i uddannelsen, når  

 kursets  

 leder vurderer, at fagene eller forløbene ligeværdigt bidrager til opfyldelse  

 af uddannelsens formål eller til grundlaget for at fortsætte et fag på et  

 højere niveau.
Merit ved substitution bygger på anerkendelse af fælles  

 kompetencemål frem for fælles, konkret indhold.
Det forudsættes, at der med  

 hjemmel i forslagets § 16, stk. 4, skal udstedes en ny  

 bekendtgørelse  

 om merit i ungdomsuddannelserne.
Til stk. 1 Den hidtidige meritordning opretholdes, så en kursist  

 fortsat har retskrav på merit, når vedkommende tidligere efter de regler, der  

 gælder om faget, har afsluttet et fag på tilsvarende eller højere gymnasialt  

 niveau.
Kursisten anses for at have afsluttet et fag, når vedkommende har  

 gennemført det samlede undervisningsforløb, har fået årskarakter i faget,  

 hvor  

 dette gives, og har aflagt prøve i faget, hvis undervisningen afsluttes med  

 en  

 prøve.
Ordningen er i dag baseret på en liste, der omfatter alle gymnasiale  

 fag, og som specificerer, hvilke fag der kan erstatte hinanden (merit).  

 Listen  

 foreslås afløst af en ordning, hvorefter det enkelte kursus, efter kriterier,  

 fastsat af undervisningsministeren, afgør, hvilke fag der kan træde i stedet  

 for fag eller forløb i uddannelsen.
Kriterierne vil kunne tage højde for  

 indhold, som er særligt aktuelt, når kursisten skal fortsætte faget på et  

 højere niveau, eller for om faget ligeværdigt opfylder uddannelsens  

 studiekompetencegivende formål.
Et eksempel på merit efter sidstnævnte  

 kriterium er fag taget i udlandet, som kan træde i stedet for danske fag.
 Kursister, der opnår merit for et enkelt fag eller anden  

 form for begrænset merit, vil normalt kun kunne omsætte meritten til  

 mellemtimer eller evt. i rum til et ekstra valgfag.
Til stk. 2 Efter  

  

 stk. 2  

  

 vil en kursist som noget nyt i forbindelse med optagelse kunne søge kurset om  

 merit, dvs. uden at have et retskrav på merit, herunder ved substitution,  

 hvis  

 vedkommende inden optagelsen har gennemført undervisning, prøver eller andre  

 aktiviteter, som har løftet kursistens reelle kvalifikationer på områder, som  

 har betydning for kursistens faglige udgangspunkt i undervisningen. Én  

 mulighed  

 er, at kursisten har gennemført dele af et gymnasialt fag i en tidligere  

 uddannelse, eller at kursisten har gennemført uddannelse i udlandet inden  

 optagelsen i den danske uddannelse.
En anden mulighed er, at kursisten har  

 erhvervet relevant realkompetence, fx i et fremmedsprog gennem længerevarende  

 ophold i det pågældende land  uden nødvendigvis at have modtaget  

 undervisning.
 Endvidere vil en kursist efter ansøgning kunne få merit  

 undervejs i uddannelsen for undervisningsforløb gennemført iht. lovforslagets  

 §  

 13, stk. 1.
 En afklaring af realkompetencen kan eventuelt ske ved en  

 intern prøve.
Til stk. 3 Kursister, der opnår merit for et enkelt fag eller anden  

 form for begrænset merit, vil normalt kunne omsætte meritten til mellemtimer  

 eller evt. rum til et ekstra valgfag.
Kursister, der opnår en mere omfattende  

 merit, fx ved både at kunne opnå merit efter stk. 1 og stk. 2 eller  

 ved at have gennemført omfattende gymnasial uddannelse i udlandet, vil efter  

 bestemmelsens  

  

 stk. 3  

  

 kunne  

 gennemføre et særligt tilrettelagt gymnasialt forløb.
Optagelse sker på  

 allerede eksisterende hold Til stk. 4 Ved forløb, som får karakter af kombinationer af danske og  

 udenlandske gymnasiale uddannelser, vil der kunne blive problemer med at  

 tilvejebringe et antal danske prøvekarakterer efter de sædvanlige regler.
Der  

 vil dog altid vil være krav om et bestemt antal danske karakterer i centrale  

 fag for, at det skal være muligt ligeværdigt at beregne et eksamensresultat  

 som  

 grundlag for optagelse på de videregående uddannelser i Danmark.
Til § 17 Forslaget indebærer, at der skal fastholdes en national  

 standard for hver af de gymnasiale uddannelser.
Den nationale standard sikres  

 bl.a. gennem de centralt fastsatte mål for, hvad kursisterne skal vide og  

 kunne  

 i de enkelte fag  og i de forløb, der bygger på samspil mellem fagene.  

 Målene  

 skal være tydelige, forpligtende og direkte anvendelige til styring af  

 undervisningen.
Især vil der blive lagt vægt på tydelige mål for de helt  

 centrale dele af fag- og stofområder.
Målene skal være evaluerbare, så det er  

 muligt at vurdere graden af målopfyldelse.
Det skal være tydeligt både for  

 den  

 enkelte kursist og for lærerne, om det, der læres, faktisk bliver lært.
En  

 sådan målstyring er mere krævende og forpligtende end den traditionelle  

 pensumstyring, der mere fokuserer på, hvad lærerne skal undervise  

 i, end hvad  

 kursisterne skal tilegne sig.
 Det faglige niveau i et givet fag på et givet niveau skal  

 være ens på tværs af de gymnasiale uddannelser, men det faglige indhold skal  

 afpasses efter hf-uddannelsens særlige profil.
 Ministerens bemyndigelse til at fastsætte undervisningens  

 omfang vil med hjemmel i § 17 blive udmøntet i bekendtgørelsesform inden  

 for den timetalsramme på i alt ca. 1625 timer, som er nævnt i de almindelige  

 bemærkninger under afsnit 11.2. Det 2-årige hf.
 Ministerens bemyndigelse til at fastsætte nærmere regler om  

 undervisningens organisering og tilrettelæggelse påtænkes udmøntes således,  

 at  

 det sikres, at kursisterne møder variation og progression i undervisningen  

 gennem forskellige tilrettelæggelsesformer, jf. § 15.
 Ministerens bemyndigelse til at fastsætte regler om  

 undervisningens indhold vil fx blive brugt til at fastsætte krav om, at  

 kursisterne opnår reel it-kompetence som led i uddannelsens  

 studieforberedende  

 sigte, og som element i dens sigte mod at skabe grundlag for videregående  

 uddannelse, jf. lovforslagets § 1. Opnåelse af generel it-kompetence er  

 endvidere i sig selv opnåelse af faglig indsigt, jf. lovforslagets § 2,  

 stk. 3.
Uddannelsesbekendtgørelsen vil indeholde en læreplan for  

 hvert af de fag, der indgår i uddannelsen.
Læreplanerne vil som udgangspunkt  

 være opdelt i fire afsnit:
 Identitet og formål:  

  

 Hvad faget bidrager med i forhold til hele uddannelsens målsætning.
 Fagligt indhold og  

 faglige mål:  

  

 Præcis angivelse af fagets centrale, almendannende stof og de  

 faglige mål/kompetencer, som kursisterne skal opnå gennem undervisningen.
 Tilrettelæggelse  

  

 Evaluering.
Fagene skal være styret af præcise mål og ikke af abstrakte  

 og meget almene mål.
Det vil således være karakteristisk for  

 målformuleringerne, at de klart markerer  

  

 undervisningens  

 niveau  

  

 (C-, B- eller A- niveau), tydeligt markerer  

  

 et bestemt indhold  

  

 på et passende konkretionsniveau og præcist  

 udtrykker de  

  

 vurderingskriterier  

  

 , som  

 man kan bedømme en kursists faglige standpunkt efter.
Når det tydeligt markeres, at kursisterne skal nå mere  

 krævende mål på de højere niveauer, forhindrer man, at en sammenligning af  

 undervisningen i et fag på de forskellige niveauer udarter til blotte  

 sammenligninger mellem pensa.
Pensumbaserede sammenligninger må nødvendigvis  

 blive overfladiske, eftersom de netop ikke kan indfange de langt væsentligere  

 forskelle, der findes i kompleksitet, krav til fordybelse osv.
Der lægges større vægt på undervisningens output, dvs.  

 kursisternes kunnen (i bred forstand) som resultat af undervisningen.
Den  

 traditionelle indholdsstyring af fagene justeres, så krav til indholdet i  

 fremtiden i langt højere grad end i dag vil fungere som redskab til at nå  

 givne  

 mål frem for at være et mål i sig selv.
Samtidig skal det dog pointeres, at  

 der  

 ikke findes et pædagogisk mål uden et indhold, ligesom der ikke findes et  

 pædagogisk indhold uden en målsætning.
Mål og indhold hører uadskilleligt  

 sammen.
Overordnet er målene kursisternes almendannelse og faglige  

 kompetencer.
Med begrebet almendannelse menes her det faglige stof eller  

 indhold,  

 den fælles referenceramme, som samfundet finder det væsentligt, at de  

 kommende  

 hf ´ere besidder.
 Der vil således blive lagt stor vægt på at beskrive  

 kernestoffet i fagene, hvorimod det overlades til den enkelte lærer i  

 samarbejde med sine kursister at supplere dette stof med temaer og emner, som  

 sammen med det centralt fastsatte kernestof honorerer målene for faget.
Med begrebet kompetence rettes blikket mod det, som  

 kursisterne har brug for med henblik på virkeligheden uden for skolen,  

 herunder  

 de videregående uddannelser.
Der vil altså være fokus på, hvad kursisterne  

 rent  

 faktisk er i stand til på baggrund af den faglige viden, de har opbygget  

 gennem  

 undervisningen.
 Ministeren vil som nu udsende en vejledning til hvert fag.  

 Den vil bl.a. indeholde nogle eksempler på mulige undervisningsforløb, der  

 tilgodeser de fastsatte mål, og vejledningen tjener således som et vigtigt  

 redskab til at realisere den planlagte fagligt-pædagogiske fornyelse af  

 hf-uddannelsen.
 Ministerens bemyndigelse til at fastsætte nærmere regler om  

 undervisningens organisering og tilrettelæggelse påtænkes udmøntet således,  

 at  

 det sikres, at kursisterne møder variation og progression i undervisningen  

 gennem forskellige tilrettelæggelsesformer, jf. lovforslagets § 15 og  

 bemærkningerne hertil.
 Der vil i forbindelse med fastsættelsen af undervisningens  

 mål blive taget højde for, at undervisningen skal indeholde aktiviteter, der  

 kan medvirke til at styrke kursisternes praktiske, personlige og alsidige  

 udvikling og give dem mulighed for nærmere fordybelse.
Til § 18 Til stk. 1 Efter de gældende regler har kursisterne mødepligt.
De  

 nuværende bestemmelser, der fremgår af § 8 i bekendtgørelsen om kursus  

 til  

 højere forberedelseseksamen og om studieforberedende enkeltfagsundervisning,  

 indeholder en centralt fastsat grænse for, hvor meget kursisterne må forsømme  

 eller undlade at aflevere skriftlige opgaver, før det får konsekvenser for  

 deres fortsatte skolegang.
Hvis en kursist på det 2-årige hf har fravær  

 henholdsvis undladt aflevering af skriftlige arbejder i et omfang, der  

 overstiger en af kurset leder fastsat grænse på normalt højst 15 pct. af den  

 afholdte undervisning henholdsvis de krævede skriftlige arbejder i hvert fag,  

 indebærer dette som hovedregel, at kursisten henvises til at aflægge prøve på  

 vilkår som selvstuderende.
I tilfælde af graverende tilsidesættelse af  

 mødepligten kan kursets leder udelukke kursisten fra undervisningen.
Ved enkeltfagsundervisning skal den enkelte kursist for at  

 erhverve sig retten til at gå til prøve med reduceret pensum (kursistvilkår)  

 som hovedregel have fulgt undervisningen henholdsvis afleveret skriftlige  

 arbejder i hvert fag i mindst 85 pct. af den afholdte undervisning.
Det  

 enkelte  

 kursus fastsætter nærmere regler herom i sine studie- og ordensregler, som  

 kursisterne  

 skal gøres bekendt med.
De nuværende centralt fastsatte grænser for, hvornår rektor  

 eller kursets leder er forpligtet til at gribe ind over for fravær i det  

 almene  

 gymnasium og hf ophæves.
De nuværende bestemmelser, der alene indeholder krav  

 om fremmøde og om aflevering af opgaver, ændres og suppleres med krav til den  

 enkelte kursist om at deltage aktivt i undervisningen, herunder at aflevere  

 skriftlige opgaver, der ikke alene kvantitativt, men også kvalitativt lever  

 op  

 til de fastsatte krav.
 Forslaget om indførelse af nye arbejdsformer i  

 undervisningen, herunder de muligheder, som den ny teknologi giver for fx at  

 kunne etablere fjernundervisning/virtuel undervisning, vil medføre, at der  

 ved  

 formuleringen af bestemmelserne tages højde for, at undervisning kan foregå  

 på  

 anden måde end ved kursisternes fysiske tilstedeværelse på kurset.
Til stk. 2 Kursets leder har efter lovforslaget en forpligtelse til at  

 sikre, at der reageres tidligt på kursistens forsømmelser, og er forpligtet  

 til  

 at sikre, at kursisterne får den nødvendige vejledning, herunder bliver gjort  

 opmærksom på kursets støttemuligheder.
De nærmere bestemmelser herom skal  

 fremgå af kursets studie- og ordensregler inden for rammerne af den  

 bekendtgørelse, der vil blive udstedt med hjemmel i § 19, stk. 3.
Til § 19 Til stk. 1 Efter de gældende regler i hf-lovens § 20,  

 stk. 4, er det kursets bestyrelse, der inden for de centralt fastsatte  

 rammer fastsætter kursets ordensregler.
Da der fremover bliver tale om  

 fastsættelse af studie- og ordensregler, der bl.a. skal indeholde principper  

 om  

 mødepligt og fravær samt beskrive konsekvenserne ved overtrædelse heraf,  

 bliver  

 kompetencen til at fastsætte reglerne overført til kursets leder, der træffer  

 alle afgørelser om den enkelte kursist, jf. lovforslagets § 31.  

 Kursisterne skal gøres bekendt med disse bestemmelser og med de følger, en  

 manglende overholdelse af bestemmelserne kan indebære.
Kursernes forvaltning af de nye bestemmelser om mødepligt  

 og oprykning vil være underlagt undervisningsministerens tilsyn.
For at  

 vurdere  

 effekten af bestemmelserne vil ministeriet specielt gennemføre en evaluering  

 af  

 de nye redskaber til at mindske fraværet i de gymnasiale uddannelser.  

 Resultaterne af denne evaluering vil blive forelagt de partier, der er med i  

 forliget bag dette lovforslag, jf. nærmere pkt. 1 i de almindelige  

 bemærkninger.
Til stk. 2 Ligesom i dag har kursisterne pligt til at følge de lokalt  

 fastsatte regler, ligesom det fortsat er kursets leders kompetence at  

 iværksætte sanktioner overfor kursister, der ikke overholder reglerne.
Den  

 enkelte kursist kan klage over kursets leders afgørelse i henhold til  

 lovforslagets § 35, stk. 1.
Til stk. 3 For at medvirke til at sikre en generel forbedring af  

 kursisternes arbejdsdisciplin, der bl.a. søges tilvejebragt gennem nye og  

 mere  

 varierende arbejdsformer, som bedre kan motivere kursisterne til at yde den  

 nødvendige indsats, og som kan øge deres selvstændighed og ansvar, foreslås  

 det, at der ligesom i dag i bekendtgørelsesform fastsættes nærmere rammer  

 for,  

 hvordan der kan sikres et seriøst engagement fra kursisternes side.
Inden for  

 bekendtgørelsens rammer skal kursets leder fastsætte studie- og  

 ordensreglerne.
Bekendtgørelsen vil endvidere angive rammerne for, hvordan  

 kursets leders kompetence til efter en konkret vurdering at kunne iværksætte  

 sanktioner over for kursister, der ikke overholder studie- og ordensreglerne,  

 kan udmøntes i de lokale studie- og ordensregler.
Bekendtgørelsen vil således  

 angive forskellige sanktionsmuligheder, herunder at kunne udelukke en kursist  

 fra undervisningen i en kortere periode samt i særlige tilfælde og efter en  

 konkret vurdering at kunne nægte en kursist oprykning.
Den alvorligste  

 sanktion  

 vil som i dag være bortvisning.
I tilfælde af bortvisning vil den pågældende  

 kunne aflægge prøve som selvstuderende, jf. lovforslagets § 26 og  

 bemærkningerne hertil.
 Alle sanktioner skal stå i rimeligt forhold til de begåede  

 overtrædelser af studie- og ordensreglerne og kan kun pålægges efter en  

 konkret  

 vurdering.
 Undervisningsministeriet udarbejder en vejledning, som  

 kurserne kan gøre brug af, når de skal udarbejde de lokale studie- og  

 ordensregler.
Kursets studie- og ordensregler vil være en del af de  

 informationer, som kurset eller amtsrådet skal offentliggøre på sin  

 hjemmeside,  

 jf. herved § 2, stk. 1, nr. 2, jf. § 3, stk. 1, i lov om  

 åbenhed og gennemsigtighed i uddannelserne mv.
Bemærkningerne supplerer  

 således  

 bemærkningerne til § 2, stk. 1, nr. 2 til lovforslag nr.
L 175, som  

 undervisningsministeren fremsatte den 20. marts 2002.
Til § 20 De nuværende bestemmelser vedrørende det 2-årige hf om  

 kursisters oprykning til næste klassetrin indebærer, at der ved afslutningen  

 af  

 1. hf afholdes et møde mellem kursets leder, kursistens lærere og  

 studievejlederen.
På dette møde drøftes den enkelte kursists standpunkt med  

 henblik på at vurdere, om kursisten med rimelighed kan forventes at  

 gennemføre  

 uddannelsen.
På baggrund af denne drøftelse kan kursets leder råde en kursist  

 til at gå om.
Efter de gældende regler har en kursist, der har opfyldt  

 mødepligten, ret til oprykning fra 1. til 2. hf, uanset kursistens udbytte af  

 undervisningen i 1. hf, og uanset om kurset har anbefalet den pågældende at  

 tage 1. hf om eller søge ind på en anden ungdomsuddannelse.
Et stort antal af  

 de kursister, der er blevet vejledt således, følger ikke umiddelbart rådet,  

 men  

 forlader alligevel uddannelsen inden dens afslutning.
 Med forslaget til § 20 afskaffes den nuværende  

 automatiske oprykning, således at kursistens oprykning fra 1. til  

 2. hf  

 betinges af et tilstrækkeligt udbytte af den hidtil gennemførte  

 undervisningsforløb.
For at sikre et seriøst engagement fra kursisternes side og  

 for at sikre det faglige miljø tillægges kursets leder kompetence til i  

 særlige  

 tilfælde at nægte oprykning, hvis kursistens opnåede resultater ligger under  

 karakteren 6,0, og hvis den løbende evaluering af kursistens udbytte af  

 undervisningen i øvrigt vurderes til ikke at være tilstrækkelig.
Det er  

 således  

 en nødvendig men ikke en tilstrækkelig forudsætning for nægtelse af  

 oprykning,  

 at kursisten har under 6,0 i gennemsnit.
De nærmere rammer for kursets leders  

 kompetence vil fastsat i bekendtgørelsesform.
Kursernes forvaltning af de nye bestemmelser om mødepligt  

 og oprykning vil være underlagt undervisningsministerens tilsyn.
For at  

 vurdere  

 effekten af bestemmelserne vil ministeriet specielt gennemføre en evaluering  

 af  

 de nye redskaber til at mindske fraværet i de gymnasiale uddannelser.  

 Resultatet af denne evaluering vil blive forelagt aftalens partier.
Til § 21 Ligesom i dag vil en hf-eksamen kunne aflægges efter et  

 2-årigt kursusforløb eller som en sammenstykning af prøver i enkeltfag.
Som led i målet med at forbedre kursisterne reelle  

 studiekompetence er det hensigten at udvide spektret af prøveformer, der  

 indgår  

 i en hf-eksamen, således at det ud over at omfatte sædvanlige enkeltfaglige  

 skriftlige og mundtlige prøver også kommer til at omfatte tværfaglige  

 projektprøver og tværfaglige mundtlige prøver.
Ved disse tværfaglige prøver  

 indgår kursistens evne til at redegøre for samspillet mellem de deltagende  

 fag  

 som en væsentlig del i vurderingen; men der vil også indgå specifikke  

 enkeltfaglige elementer i vurderingen.
Til § 22 Efter de gældende regler er der prøve i alle fag, bortset  

 fra idræt og billedkunst.
I beregningen af, om betingelser for en samlet  

 højere  

 forberedelseseksamen efter et 2-årigt forløb er opfyldt, indgår karaktererne  

 i  

 et krævet antal tilvalgsfag, fag og fællesfag og karakteren for den større  

 skriftlige opgave.
Eksamensresultatet udregnes med én decimal som gennemsnit  

 af  

 karaktererne.
Forslaget indebærer, at en samlet højere  

 forberedelseseksamen stiller krav om, at kursisten har aflagt prøve i alle  

 fag  

 og faggrupper, bortset fra idræt som obligatorisk fag.
Eksamen sammensættes  

 af  

 prøver i de obligatoriske fag og i valgfagene.
Kultur- og samfundsgruppen og  

 den naturvidenskabelige faggruppe afsluttes hver med en tværfaglig mundtlig  

 prøve.
Derudover indgår en større skriftlige opgave og et eksamensprojekt.  

 Ved  

 alle prøver, inkl. den større skriftlige opgave og eksamensprojektet,  

 medvirker  

 eksterne censorer.
Til § 23 Der stilles ikke længere krav om deltagelse i et  

 praktisk-musisk fag eller i idræt for at erhverve en samlet  

 enkeltfagseksamen.  

 Fag fra denne faggruppe kan vælges som valgfag.
Derved gives der større  

 mulighed end i dag for at imødekomme voksnes efter- og videreuddannelsesbehov  

 og interesser.
 Til enkeltfagseksamen erstattes eksamensprojektet af et  

 tværfagligt projekt i faggruppefagene, hvis prøve i disse fag aflægges som  

 enkeltfagsprøver.
Til § 24 Efter forslaget til § 24, stk. 1, afholder  

 kursets leder som i dag prøverne og udsteder bevis for prøver og eksamen.
Det  

 er forudsat, at prøve- og eksamensbevis udstedes på en blanket, der er  

 godkendt  

 af ministeren, med angivelse af prøvekarakter og eksamensgennemsnit, og at  

 betingelserne for indstilling til prøve er opfyldt.
Kursets leder udsteder eksamensbevis, så snart  

 betingelserne herfor er opfyldt.
Kursets leder udsteder prøvebeviser  

 (attestationer for beståede prøver i særskilte fag) for gennemførte forløb,  

 der  

 ikke samtidig indgår i en samlet eksamen.
Til stk. 2 Bemyndigelsen til at fravige kravet om individuel  

 prøveaflæggelse, fordi flere kursisters deltagelse er en forudsætning for en  

 del af prøvens gennemførelse, er i første række tænkt anvendt på prøver i  

 dramatik, mediefag, idræt, musik eller lignende.
Til stk. 3 Som noget nyt vil karaktererne indgå med forskellig vægt i  

 eksamensresultatet, afhængigt af det enkelte fags niveau, faggruppernes  

 omfang,  

 om de hører til 1-årige eller 2-årige forløb, og om de er enkeltfaglige eller  

 tværfaglige.
Karaktergennemsnittet for en hf-eksamen indgår i grundlaget for  

 optagelse på de videregående uddannelser.
Begrundelsen herfor er at lade fagets vægt, udtrykt ved  

 niveauet (C, B eller A), i uddannelsen afspejle sig i karakterens betydning  

 ved  

 beregning af eksamensresultatet.
Samtidigt afskaffes princippet om bortfald  

 af  

 allerede opnåede karakterer, hvis et fag tages på et højere niveau.  

 Eksamensresultatet beregnes som det vægtede gennemsnit af alle karakterer på  

 eksamensbeviset.
 Med hensyn til offentliggørelse af karakterer henvises til  

 bemærkninger til forslagets § 34.
 Nærmere regler om karakterer mv. vil blive fastsat i medfør  

 af bemyndigelsen i lovforslagets § 25.
Til § 25 Bestemmelsen i  

  

 stk. 1,  

  

 er en videreførelse af den gældende lovs § 7, stk. 1, hvorefter  

 undervisningsministeren kan fastsætte nærmere regler om udstedelse af  

 eksamensbevis, herunder om, hvilke krav der skal være opfyldt for, at en  

 hf-eksamen kan anses for bestået, om censur, om prøvernes tidsmæssige  

 placering, ret til attestation eller dokumentation for delvist gennemførte  

 forløb, vægtning af karakterer mv.
Det vil fortsat være gældende, at prøverne dels er  

 mundtlige, dels skriftlige.
Ministeren stiller som i dag opgaverne til de  

 skriftlige prøver.
De mundtlige prøver er offentlige, og ministeren beskikker  

 censorer til eksamen.
Klassens eller holdets lærere eksaminerer ved de  

 mundtlige prøver og stiller spørgsmålene, som skal godkendes af censor.
I de nuværende gymnasiale uddannelser er der med få  

 undtagelser  herunder den større skriftlige prøve  reelt kun to  

 prøveformer:  

 skriftlige og mundtlige enkeltfaglige individuelle prøver.
Disse prøveformer  

 er  

 ikke isoleret set egnede til at evaluere, i hvilket omfang de ændrede  

 tilrettelæggelses- og undervisningsformer og det øgede samspil mellem fagene  

 vil bevirke, at kursisterne opnår en styrket faglighed og en øget  

 studiekompetence, og i hvilket omfang kursisterne når de fastsatte mål.
De eksisterende prøveformer suppleres derfor med nye.
Den  

 enkelte kursist skal møde flere prøveformer end i dag, således at opnåelsen  

 af  

 de forskellige kompetencer, der indgår i uddannelsen, dokumenteres.
Den  

 samlede  

 eksamen skal således afspejle, at kursisten har mødt en bred vifte af  

 forskellige prøveformer under uddannelsen.
Den variation i prøveformerne, der  

 skal tilstræbes, sker bl.a. på baggrund af erfaringerne med  

 udviklingsprogrammet for fremtidens ungdomsuddannelser.
Der er således ikke  

 tale om at forøge antallet af prøver eller at forlade de nuværende  

 prøveformer,  

 men at tilføje nye former, så dokumentationen af den enkelte kursists viden  

 og  

 kunnen bliver væsentligt mere nuanceret end i dag.
Som led i målet med at forbedre kursisterne reelle  

 studiekompetence er det hensigten at udvide spektret af prøveformer, der  

 indgår  

 i en hf-eksamen, således at det ud over at omfatte sædvanlige enkeltfaglige  

 skriftlige og mundtlige prøver også kommer til at omfatte tværfaglige  

 projektprøver og tværfaglige mundtlige prøver.
Ved disse tværfaglige prøver  

 indgår kursistens evne til at redegøre for samspillet mellem de deltagende  

 fag  

 som en væsentlig del i vurderingen; men der vil også indgå specifikke  

 enkeltfaglige elementer i vurderingen.
 Kursets leder skal fastsætte et eksamensreglement, hvoraf  

 praktiske, lokale forhold i forbindelse med afvikling af prøverne fremgår.  

 Når  

 det gælder alle andre forhold vedrørende prøver og eksamen, fastholdes den  

 centrale styring som et middel til sikring af niveau og ensartethed i  

 uddannelsen, således at den fælles nationale standard bevares.
Prøveformerne bliver som i dag centralt fastsat, medmindre  

 undervisningsministeren træffer anden beslutning vedrørende de mundtlige  

 prøver.
Den nærmere udformning udmøntes i bekendtgørelser.
Der udarbejdes fælles eksamensbestemmelser for de fire  

 gymnasiale uddannelser, således at der  i modsætning til i dag   

 bliver samme  

 regler for udregning af eksamensgennemsnit.
Der vil endvidere blive samme  

 vilkår for tilladte hjælpemidler ved prøverne, samme adgang til syge- og  

 omprøver mv.
Alle opnåede karakterer - inden for de givne rammer for,  

 hvilke prøver der medregnes til den samlede eksamen - indgår i beregning af  

 eksamensresultatet.
De krævede prøver til en hf-eksamen, tilrettelagt som et  

 2-årigt forløb eller som enkeltfag, fremgår henholdsvis af lovforslagets  

 § 22 og § 23.
Den hidtidige ordning med prøve i reduceret pensum for de  

 kursister, der har fulgt undervisningen, inkl. afleveret de skriftlige  

 opgaver, afskaffes.
Fremover vil alle kursister skulle aflægge prøve i fuldt  

 pensum.
Dette forslag begrunder sig i dels i de nye arbejdsmetoder, dels i  

 den  

 ændrede opfattelse af vurderingen af kursisternes deltagelse i  

 undervisningen.
Med hensyn til regler om afholdelse af danske prøver og  

 eksamen i udlandet henvises til studenter- og hf-eksamensbekendtgørelsen, jf.  

 bekendtgørelse nr. 544 af 30. juni 1999, som ændret ved bekendtgørelse nr.  

 225  

 af 23. april 2002, hvorefter der på visse nærmere betingelser kan  

 foranstaltes  

 prøver og eksamen afholdt i udlandet, eventuelt på særlige vilkår.
Disse  

 regler  

 vil blive videreført i en fælles eksamensbekendtgørelse for de gymnasiale  

 uddannelser.
Til § 26 Bestemmelsen svarer til den gældende lovs § 6,  

 stk. 3, og viderefører adgangen til, at både de enkelte prøver og en  

 samlet eksamen kan aflægges efter selvstudium.
Som i dag vil selvstuderende  

 have ret til en times vejledning i pensum og eksamensopgivelser.
Vejledning  

 gives af faglærere på det kursus, hvor den selvstuderende har meldt sig til  

 prøve.
Kursister, der bortvises fra undervisningen kan på lige fod  

 med andre, som ikke er optaget på uddannelsen, indstille sig til prøve som  

 selvstuderende.
Det nuværende begreb overførsel til vilkår som  

 selvstuderende, dvs. hvor kursisten fortsætter undervisningen, men skal  

 op i  

 fuldt pensum, tænkes ikke videreført.
Dette begrunder sig dels i de nye  

 arbejdsmetoder, dels i den ændrede opfattelse af kravene til de pågældendes  

 deltagelse i undervisningen.
Til Kapitel 6 Bestemmelsen fastslår kompetencekravene til undervisere på  

 hf-uddannelsen.
Forslaget om, at lærere, der underviser på hf-uddannelsen,  

 skal  

 have undervisningskompetence i et eller flere fag inden for hf´s eller  

 gymnasiets fagrække er en videreførelse af den gældende lovs § 31.  

 Reglerne om uddannelseskrav til kursets leder opretholdes, jf. det samtidigt  

 fremsatte forslag til lov om ændring af forskellige love på  

 Undervisningsministeriets  

 område (Ændringer som følge af lovgivning om de gymnasiale uddannelsers  

 indhold), hvorefter kursets leder fortsat skal have undervisningskompetence i  

 et eller flere fag inden for hf´s eller gymnasiets fagrække.
 For at opnå undervisningskompetence skal kandidaten som  

 hovedregel ansættes i en tidsbegrænset stilling af normalt to års varighed på  

 en gymnasial uddannelsesinstitution, en såkaldt uddannelsesstilling.
Efter de gældende regler er det Undervisningsministeriet,  

 der i alle tilfælde udsteder bevis for undervisningskompetence.
Som led i  

 ændringen af det centrale pædagogiske tilsyn, jf. tillige bemærkningerne til  

 lovforslagets § 32, forslås det, at kompetencen til at tildele lærere  

 faglig kompetence og pædagogisk kompetence (undervisningskompetence) som  

 hovedregel tillægges kursets leder.
Som det fremgår af bekendtgørelse nr. 477  

 af 18. juni 2002 om undervisningskompetence i de almene gymnasiale  

 uddannelser  

 (kompetencebekendtgørelse), har kursets leder (rektor og forstander) allerede  

 i  

 dag kompetencen til at tildele faglig kompetence til lærerne, inden for de  

 nærmere fastsatte regler herom.
Udvidelse af kursets leders kompetenceområde  

 til også at omfatte tildeling af pædagogisk kompetence og dermed fuld  

 undervisningskompetence er en naturlig konsekvens heraf.
Kursets leder  

 tillægges kompetence til at udstede bevis for undervisningskompetence til de  

 kandidater, der opfylder de ordinære krav om faglig og pædagogisk kompetence  

 og  

 om at have gennemført en uddannelsesstilling samt efter regler fastsat af  

 undervisningsministeren til de kandidater, der ikke opfylder disse krav.
Kompetencen til at udstede bevis for  

 undervisningskompetence til kandidater, der er omfattet af EU-retten og  

 EØS-aftalen, og som har undervisningskompetence på tilsvarende niveau i det  

 pågældende land, tillægges Undervisningsministeriets Center for Vurdering af  

 Udenlandske Uddannelser.
Undervisningskompetence meddeles ifølge reglerne i  

 bekendtgørelse nr. 178 af 17. marts 2003 om ændring af adgang til udøvelse af  

 visse hverv i Danmark for EU/EFTA-borgere med erhvervskompetencegivende  

 videregående uddannelse af mindst 3 års varighed.
 Kompetencen til at udstede bevis for  

 undervisningskompetence til personer, der som udgangspunkt ikke opfylder de  

 normale betingelser for at kunne opnå undervisningskompetence, eller ikke har  

 undervisningskompetence på et tilsvarende niveau i et EU-land eller et land  

 omfattet af EØS-aftalen, vil ligeledes være tillagt Center for Vurdering af  

 Udenlandske Uddannelser.
 Det bemærkes særligt, at det er undervisningsministeren,  

 der har ansvaret for og tilsynet med pædagogikumkurserne, mens det er  

 ministeren for videnskab, teknologi og udvikling, der har ansvaret for  

 sidefagssuppleringen, fordi den foregår på universiteterne, jf. herved  

 bekendtgørelse om gymnasierelateret faglig supplering på universiteterne  

 (suppleringsbekendtgørelsen).
 Den gældende lovs bestemmelse i § 31, stk. 6, om  

 eventuel adgangsregulering til pædagogikum, ministerens bemyndigelse til at  

 kunne lade afgørelser om adgangsregulering træffes af et optagelsesnævn, samt  

 den gældende bestemmelse i § 31, stk. 7, om institutionernes pligt  

 til at modtage lærerkandidater til gennemgang af kursus i praktisk pædagogisk  

 er ikke videreført, da bestemmelserne efter ikrafttræden af bekendtgørelse  

 nr.  

 477 af 18. juni 2002 om undervisningskompetence i de almene gymnasiale  

 uddannelser ikke længere er aktuelle.
Til § 31 Til stk. 1 Forslaget om, at kursets leder har det pædagogiske ansvar  

 for kursets undervisning mv., er en videreførelse af den gældende lovs  

 § 21,  

 stk. 2.
Til stk. 2 Forslaget om, at lederen har kompetencen til at lede og  

 fordele arbejdet mellem de ansatte, er en videreførelse af den gældende lovs  

 § 21, stk. 3, medens lederens kompetence til som daglig leder i  

 øvrigt at lede og fordele arbejdet forbliver i den gældende lov, jf. det  

 samtidigt fremsatte forslag til lov om ændring af forskellige love på  

 Undervisningsministeriets område (Ændringer som følge af lovgivning om de  

 gymnasiale uddannelsers indhold).
Til stk. 3 Bestemmelsen om, at kursets leder træffer alle konkrete  

 afgørelser vedrørende den enkelte kursist, er en videreførelse af den  

 gældende  

 lov § 21, stk. 3. Med forslaget præciseres det, at lederens  

 kompetence til at træffe konkrete afgørelser i visse tilfælde kan begrænses.  

 Det gælder fx, hvor fordelingsudvalget, jf. bemærkningerne til lovforslagets  

 § 6, har fået tillagt kompetencen til at fordele kursisterne mellem  

 kurserne.
 Det er ligeledes kursets leder, der træffer afgørelse i  

 sager vedrørende kursisternes overholdelse af kursets studie- og  

 ordensregler,  

 herunder mødepligten og pligten til at deltage i undervisningen.
Til § 32 Til stk. 1 Efter bestemmelsen har undervisningsministeren som hidtil  

 adgang og pligt til at føre tilsyn med undervisning, prøver og eksamen efter  

 denne lov, herunder til at udøve kontrol med kurserne.
Tilsynet udøves  

 principielt ex officio (af egen drift), når der foreligger oplysninger for  

 ministeren, der giver en vis sandsynlighed for, at der foreligger en  

 situation,  

 der nødvendiggør indgriben.
Det er ikke en nødvendig eller tilstrækkelig  

 forudsætning, at der er indgivet en klage.
I modsætning hertil er en klage nødvendig for, at en sag  

 kan rejses i medfør af reglen i forslagets § 35, hvorefter kursisterne  

 kan  

 klage til undervisningsministeren.
Undervisningsministeriet er i den  

 sammenhæng  

 at anse for en rekursmyndighed.
Til gengæld har parten i en klagesag, der er  

 led i administrativ rekurs, krav på at få en afgørelse prøvet, hvilket ikke  

 er  

 tilfældet i øvrige sager.
Med bestemmelserne om undervisningsministerens overordnede  

 ansvar, der er en videreførelse af den gældende lovs § 26, foreslås  

 undervisningsministerens tilsyn ændret.
Det nuværende centrale tilsyns  

 opgaver  

 vedrørende uddannelsens indhold vil blive nedtonet, og det regelorienterede  

 tilsyn erstattes af et resultatorienteret tilsyn.
Til stk. 2 Med forslaget sikres det, at ministeren fortsat har adgang  

 til at give kursets leder et tjenstligt pålæg i pædagogiske anliggender.
Det  

 vil fortsat være den ansættende myndighed, der kan give lederen en tjenstlig  

 påtale i forbindelse med en eventuel tjenesteforsømmelse.
Hvis kursets leder  

 sidder et pålæg fra ministeriet overhørig, retter ministeriet henvendelse til  

 den ansættende myndighed om tjenstlig forfølgelse af sagen.
Til § 33 I forbindelse med forslaget til § 32 om ændret tilsyn  

 foreslås det, at der som led i kvalitetssikringen og kvalitetsudviklingen af  

 uddannelsesområdet generelt skal pålægges den enkelte institution at have et  

 system til kvalitetsudvikling og resultatvurdering i forbindelse med  

 uddannelsen og undervisningen.
Kvalitetssystemet skal indeholde en procedure  

 for selvevalueringer og løbende kvalitetsudvikling med henblik på fx at  

 sikre,  

 at undervisningen er i overensstemmelse med de fastsatte mål, at der er  

 sammenhæng med de aktuelle behov og erfaringer i de videregående uddannelser,  

 og at lærernes kvalifikationer er ajourført fagligt og pædagogisk.
Samtidigt  

 foreslås det i  

  

 stk. 2,  

  

 at  

 ministeren bemyndiges til at fastsætte nærmere regler for kursernes  

 selvevalueringer.
På baggrund af selvevalueringerne skal kurserne udarbejde  

 opfølgningsplaner, som indeholder ændringsbehov og operationelle  

 kvalitetsmål.
Reglerne vil ikke fastlægge en bestemt metodik for  

 selvevaluering og kvalitetsudvikling, men bestemmer nogle krav, som den  

 metode,  

 som kurset vælger, skal leve op til.
Kurset skal altid kunne dokumentere sit  

 kvalitetssystem over for undervisningsministeren, bl.a. i medfør af de  

 almindelige regler om ministerens tilsyn.
Ministeriet kan i den forbindelse  

 vejlede kurset.
Til § 34 Med forslaget sikres det, at ministeriet, som det er  

 tilfældet i dag, har adgang til at indhente oplysninger fra kurserne.  

 Forslaget  

 skal endvidere ses i sammenhæng med lov nr. 414 af 6. juni 2002 om  

 gennemsigtighed og åbenhed i uddannelserne m.v.
Efter denne lov skal bl.a.  

 følgende oplysninger på en let tilgængelig måde fremgå af kursets eller  

 amtskommunens hjemmeside på nettet: fagudbud og læseplaner mv., kursets  

 værdigrundlag og pædagogiske udgangspunkt, gennemsnit af karakterer for  

 kursisternes præstationer fordelt på uddannelsestrin i det omfang, der har  

 medvirket ekstern censur og er gennemført eksterne evalueringer af kvaliteten  

 af kursets undervisning.
Det bemærkes i den forbindelse, at de tidligere  

 gældende bestemmelser i lovens § 7, stk. 2 og 3, hvorefter  

 oplysninger  

 om karaktergennemsnit, bortset fra landsgennemsnit, var fortrolige og ikke  

 undergivet aktindsigt, blev ophævet ved lov nr. 414 af 6. juni 2002.
Det beror på undervisningsministerens skøn, hvorvidt  

 oplysning om uddannelsen, kursisterne og personalet er nødvendig for, at  

 ministeren kan gennemføre tilsyn og udarbejde statistik.
Der vil herved blive  

 taget i betragtning, at der skal være proportionalitet mellem det samlede  

 ressourceforbrug ved udarbejdelsen af oplysningerne, således at kurserne  

 m.fl.  

 ikke belastes unødigt.
Med forslaget kan undervisningsministeren som i dag aflægge  

 besøg på kurserne som led i sin tilsynsforpligtelse.
Som noget nyt foreslås  

 det, at ministeren kan fastsætte regler herom.
Til stk. 2 Som led i digitaliseringen af uddannelsessektoren forslås det,  

 at der i lighed med andre love, indføres en hjemmel til, at ministeren kan  

 stille krav om bl.a. elektronisk indberetning af oplysninger samt om  

 anvendelse  

 af digital signatur.
Til § 35 Klagemyndigheden vil, medmindre klageadgangen udtrykkeligt  

 begrænses, kunne behandle tre elementer i forbindelse med en klagesag:
retlige spørgsmål hensigtsmæssighed  

 (dvs. om den påklagede afgørelses indhold er rimeligt og fornuftigt, og om  

 der  

 er skønnet fornuftigt) faktiske omstændigheder.
 Retlige spørgsmål vil bl.a. kunne være spørgsmål om  

 overholdelse af forvaltningsloven, fortolkning af den regel, der ligger til  

 grund for afgørelsen, forvaltningsretlige grundsætninger (kravet om  

 inddragelse  

 af saglige hensyn, lighedsgrundsætningen, proportionalitetsprincippet mv.) og  

 almene juridiske spørgsmål (fx uskrevne retsgrundsætninger om bindende  

 forhåndsbesked om, hvordan en afgørelse vil falde ud).
De klager, der indbringes for ministeren, vil bidrage til  

 ministerens information om, hvordan bestemmelserne i dette lovforslag og  

 bestemmelser udstedt i medfør heraf administreres.
Fx vil  

 lederens forvaltning af de nye bestemmelser om deltagelse  

 i undervisningen og oprykning være underlagt undervisningsministerens tilsyn.  

  

 For  

 at vurdere effekten af bestemmelserne vil ministeren specielt gennemføre en  

 evaluering af de nye redskaber til at mindske fraværet i de gymnasiale  

 uddannelser.
 Der henvises til bemærkninger til lovforslagets § 32  

 for så vidt angår forskellen mellem klage og tilsyn.
Til stk. 2 I en eksamensbekendtgørelse, som vil være fælles for de  

 gymnasiale uddannelser, fastsættes særskilte regler om klager i forbindelse  

 med  

 prøver og eksamen og om klager over og omgørelse af rektors afgørelser af  

 elevernes klager.
Til § 36 Med forslaget præciseres det, at kursister, der har behov  

 for specialundervisning eller anden specialpædagogisk støtte, har krav herpå.  

 Undervisningen eller anden form for støtte gives efter en konkret vurdering  

 af  

 den enkelte kursists behov.
Det er som i dag kursets leder, der på baggrund  

 af  

 sagkyndige udtalelser træffer beslutning om iværksættelse af  

 specialundervisning.
Bestemmelsen er en videreførelse af den gældende lovs  

 § 9, stk. 1.
Til stk. 2 Med forslaget får kursets leder kompetence til at beslutte  

 at udstrække det 2-årige forløb til 3 år for kursister, der på grund af deres  

 handicap ikke har mulighed for at følge et ordinært 2-årigt forløb.
Det  

 forudsættes, at undervisningen foregår på eksisterende hold.
Til stk. 3 Når kursister har modtaget specialundervisning eller  

 gennemfører et undervisningsforløb over 3 år, kan der være behov for en  

 særlig  

 tilrettelæggelse af prøver og eksamen.
Med forslaget får kurset kompetence  

 til  

 inden for de almindelige rammer for eksamensplanlægning selv at tilrettelægge  

 prøveforløbet i overensstemmelse med de samme principper, som gælder ved den  

 ordinære eksamen, herunder antallet af prøver for den enkelte kursist.
Ændringer i prøve- og eksamensformer, der udelukkende  

 kompenserer for kursistens handicap, påtegnes ikke  

  

 beviset.  

 Hvis der i helt særlige tilfælde ændres afgørende i prøvens eller eksamens  

  

 niveau  

  

 , kan det dog være nødvendigt med  

 en påtegning på eksamensbeviset.
Spørgsmålet vil blive reguleret i  

 bekendtgørelsesform.
Til § 37 Med forslaget videreføres den gældende lovs § 9,  

 stk. 2, hvorefter der skal iværksættes sygeundervisning i fornødent  

 omfang.
Ministerens bemyndigelse er udmøntet i bekendtgørelse nr. 14 af 7.  

 januar 1991 om sygeundervisning for elever i gymnasieskoler og for kursister  

 på  

 studenterkurser og kurser til højere forberedelseseksamen.
Til stk. 2 Med forslaget får kursets leder kompetence til at udstrække  

 det 2-årige forløb til 3 år for kursister, der på grund af langvarig sygdom  

 ikke kan følge den ordinære undervisning.
Muligheden for en 3-årig  

 tilrettelæggelse vedrører syge kursister, der ikke umiddelbart har udsigt til  

 helbredelse, og for hvem det kan være en forudsætning, at omfanget af  

 undervisningen begrænses periodevist eller dagligt.
Det forudsættes, at  

 sygdommen og behovet dokumenteres ved lægeerklæring.
Undervisningen af de  

 pågældende kursister forudsættes at ske på allerede eksisterende hold.
Til stk. 3 Når kursister gennemfører et særligt tilrettelagt 3-årigt  

 forløb, kan der være behov for en særlig tilrettelæggelse af eksamen.
Med  

 forslaget får det enkelte kursus kompetence til inden for de almindelige  

 rammer  

 for eksamensplanlægning selv at tilrettelægge eksamensforløbet i  

 overensstemmelse med de samme principper, som gælder ved den ordinære  

 eksamen,  

 herunder antallet af prøver for den enkelte kursist.
Til § 38 Med bestemmelsen i  

  

 stk. 1  

  

 lovfæstes det, at kurset har pligt til at tilbyde kursisterne frivillig  

 undervisning, fx i billedkunst, idræt og musik, i et vist omfang.
Kurset har  

 som i dag endvidere mulighed for til at oprette studiekredse.
Forslaget  

 indebærer ingen realitetsændring i omfanget af disse fritidstilbud, idet  

 disse  

 tilbud allerede i dag fremgår af hf-bekendtgørelsens § 7. De nævnte  

 fritidsaktiviteter er gratis for kursisterne.
Til § 39 Bestemmelsen er en delvis videreførelse af den gældende  

 lovs § 33 b, som er udmøntet i bekendtgørelse nr. 1153 af 13. december  

 1996 om gymnasiale suppleringskurser (GSK bekendtgørelsen). Efter den  

 gældende  

 bekendtgørelse omfatter de gymnasiale suppleringskurser alene tilbud om  

 undervisning og prøve i fag og på niveauer, der er en betingelse for, at  

 ansøgere med en adgangsgivende eksamen kan opfylde adgangskravene til  

 videregående uddannelse.
Med forslaget er det hensigten at etablere et nyt  

 sammenhængende udbud af suppleringskurser mellem de gymnasiale uddannelser og  

 videregående uddannelser med et fagtilbud og et undervisningsforløb, der kan  

 styrke overgangen til videre uddannelse.
Ved etableringen af det nye system  

 skal der koordineres i forhold til propædeutiske kurser (dvs. forberedende  

 undervisning på universiteterne i fag som kan findes i hf-uddannelsen, men  

 som  

 har beskeden udbredelse) og i forhold til de særlige adgangskurser til  

 bestemte  

 videregående uddannelser for ansøgere, der ikke har en adgangsgivende  

 eksamen.
For hf´ere er det bl.a. hensigten at etablere en ny og  

 særskilt adgang til suppleringsforløb, som vil bestå af 23 relevante  

 fag på  

 A-niveau, der ikke nødvendigvis er krævet som adgang til videregående  

 uddannelse.
Formålet hermed er at forbedre de pågældendes reelle  

 studiekompetence.
Det foreslås endvidere, at det lovfæstes, at der skal  

 tilbydes især flygtninge og indvandrere, der har opholdstilladelse i Danmark,  

 et særligt tilrettelagt undervisningstilbud, udbudt som fagpakker af et års  

 varighed, med henblik på, at de pågældende kan få adgang til at søge  

 optagelse  

 på en dansk videregående uddannelse i kvote 1. Forslaget, der er lovfæstelsen  

 af § 4 i hf-bekendtgørelsen samt en videreførelse af praksis (den  

 såkaldte  

 GIF-ordning), indebærer ingen realitetsændring.
Ordningen skal ses i  

 sammenhæng  

 med GSK-tilbuddet og indarbejdes i en fælles bekendtgørelse om gymnasiale  

 suppleringskurser.
For at kunne modtage tilbuddet skal den pågældende i sit  

 hjemland have gennemført mindst 12 års skolegang og aflagt eksamen, der kan  

 sidestilles med en dansk adgangsgivende eksamen.
Uddannelsen tilrettelægges  

 som  

 suppleringsforløb i to fagpakker (Mat-GIF og Hum-GIF), som ansøgeren kan  

 vælge  

 imellem.
Eksamen afholdes i henhold til de almindelige regler i  

 eksamensbekendtgørelsen.
Endvidere kan der tilbydes dansk som andetsprog og  

 historie for tosprogede.
Undervisningsministeriet har ansvaret for gennemførelsen af  

 undervisningen og afholder udgifterne til suppleringskursernes drift.
De  

 nærmere regler om GSK ordningen vil blive udmøntet i henhold til lov om  

 uddannelsen til studentereksamen.
Til § 40 Til stk. 1 Forslaget til stk. 1 om ministerens adgang til at  

 fravige loven med henblik på at fremme forsøgsarbejde og pædagogisk  

 udviklingsarbejde er en videreførelse af den gældende lovs § 32,  

 stk. 1.
Til stk. 2 Forslaget giver ministeren mulighed for at fastsætte  

 særlige betingelser for et kursus, der tilbyder undervisning, der sigter mod  

 en  

 tilsvarende international eksamen, som er adgangsgivende til de videregående  

 uddannelser.
Bestemmelsen er en uændret videreførelse af den gældende lovs  

 § 32, stk. 2.
Til stk. 3 Bestemmelsen er eksempelvis tænkt anvendt, hvor det på  

 grund af en fejl fra kursets side først ved afslutningen af 2. hf  

 konstateres,  

 at en kursist ikke har aflagt alle de fornødne prøver efter forslagets  

 § 22 og 23.
Til stk. 4 Med forslaget til stk. 4 videreføres adgangen for  

 ministeren til at kunne yde tilskud til efteruddannelse mv.
Der tilstræbes  

 ingen ændring i den overordnede målsætning for anvendelse af statens tilskud,  

 der dog i årene 2004-2009 forventes anvendt til gennemførelse af reformen Som led i gennemførelsen af reformen vil der blive iværksat  

 et udviklingsprogram for alle de gymnasiale uddannelser, jf. de almindelige  

 bemærkninger, pkt. 9. Programmet gennemføres over en 5-årig periode.
Til § 41 Der er godkendt en række forsøg med 3-årigt hf, hvor der  

 med succes har været gennemført kombinationsuddannelser med  

 søfartsuddannelsen  

 (»blå hf«) og landbrugsuddannelsen (grøn hf).
Tilsvarende er der godkendt et 3-årigt hf for  

 eliteidrætsudøvere, som ud over de sædvanlige optagelsesbetingelser til hf  

 opfylder idrætslige kriterier, opstillet af Institutionen til Fremme af  

 Eliteidræt/TEAM Danmark.
Hensigten har været at afprøve en model, der giver  

 de  

 pågældende kursister tid til både at gennemføre den nødvendige  

 træningsindsats  

 og tid til konkurrencedeltagelse, samtidigt med at kursisterne følger deres  

 skoleundervisning.
Tilbagemeldingerne fra de gennemførte forsøg har vist, at  

 ordningen har været velfungerende, især fordi de pågældende kursisters  

 ressourcer inden for deres sport eller lignende normalt også har en positiv  

 betydning for deres mulighed for at gennemføre en særlig uddannelsesordning.
Som led i reformaftalen foreslås det derfor, at der  

 indføres en hjemmel til, at ministeren kan godkende, at det 2-årige hf kan  

 udstrækkes over 3 år med henblik på at give mulighed for at imødekomme ønsker  

 i  

 lokalsamfundet om at give hf'erne en supplerende kompetence ved at kombinere  

 uddannelsen med søfartsuddannelsen, landbrugsuddannelsen eller med  

 idrætsudøvelse under TEAM Danmark.
Endvidere foreslås det i  

  

 stk. 2,  

  

 at et hf-kursus på samme  

 måde som et gymnasium kan godkende, at kursister, der er optaget på Musikalsk  

 Grundkursus eller et tilsvarende kursus i billedkunst kan udstrække det  

 2-årige  

 forløb til 3 år.
Forslaget indebærer således, at de pågældende ordninger  

 gøres  

 permanente, og at kurset får kompetence til selv at administrere ordningerne.
 Med forslaget får det enkelte kursus kompetence til inden  

 for de almindelige rammer af eksamensplanlægningen selv at tilrettelægge  

 prøveforløbet i overensstemmelse med de samme principper, som gælder ved de  

 ordinære prøver og eksamen, herunder antallet af prøver for den enkelte  

 kursist.
Til § 42 Rådet for de Gymnasiale Uddannelser blev oprettet som følge  

 af vedtagelsen af lovforslag nr. 87 (Forslag til lov om ændring af  

 forskellige  

 love på Undervisningsministeriets område (Forenkling vedrørende  

 uddannelsesråd  

 og -udvalg), som blev fremsat den 7. februar 2002 og vedtaget som lov nr. 274  

 af 8. maj 2002. I det nævnte lovforslags almindelige bemærkninger, pkt. 2.3,  

 anføres det bl.a. om oprettelsen af rådet - der er en sammenlægning af  

 Gymnasierådet, Hf-rådet, Udvalget for uddannelsen til højere handelseksamen  

 (Hhx-udvalget) og Udvalget for uddannelsen til højere teknisk eksamen  

 (Htx-udvalget) til Rådet for de Gymnasiale Uddannelser - at rådet skal være  

 rådgivende for undervisningsministeren i spørgsmål om alle 4 gymnasiale  

 uddannelser.
 De nærmere regler om rådet fastsættes i medfør af § 47  

 i lov om uddannelsen til studentereksamen (stx) (gymnasieloven).
Til § 43 Til stk. 1 Loven træder som aftalt med de partier, der er med i  

 aftalen om reformen af de gymnasiale uddannelser, i kraft den 1. august 2005,  

 jf. dog nedenfor om ikrafttrædelsestidspunktet for kursister, der ved lovens  

 ikrafttræden havde påbegyndt uddannelsen, og optagelsesreglerne.
Til stk. 2 For at sikre, at de nye krav til optagelse, jf.  

 lovforslagets kapitel 2, pkt. 4.1. i de almindelige bemærkninger samt  

 bemærkningerne til lovforslagets §§ 6 og 7, finder anvendelse på de  

 kursister, der i foråret 2005 søger optagelse i en gymnasial uddannelse med  

 henblik på start i august 2005, foreslås det, at disse regler træder i kraft  

 den 1. januar 2005, selv om loven i øvrigt først skal have virkning fra og  

 med  

 den 1. august 2005, dvs. i tilknytning til skoleårets start i 2005.
Til stk. 3 Kursister, der har påbegyndt det 2-årige hf-forløb i 2003  

 eller 2004, og som ønsker at aflægge en samlet hf-eksamen efter de nugældende  

 regler, skal senest aflægge prøver i sommereksamensterminen 2007, inkl.  

 sygeeksamen.
Undervisningen finder indtil sommeren 2006 sted efter de  

 nugældende regler.
Efter dette tidspunkt gives undervisningen efter de nye  

 regler.
Bestemmelsen er møntet på de kursister, der har påbegyndt det 2-årige  

 hf før den 1. august 2005, kursister under TEAM Danmark, kursister, der har  

 været et år i udlandet under uddannelsesforløbet, og andre, der ikke har  

 færdiggjort deres uddannelse efter de gældende regler.
Til stk. 4 Enkeltfagskursister, der i sommereksamensterminen, inkl.  

 sygeeksamen, i 2005 har aflagt prøve i et eller flere fag til en samlet  

 hf-eksamen kan vælge at aflægge prøve efter de nugældende regler.
Sidste  

 mulighed for at aflægge prøve efter de nugældende regler bliver i  

 sommereksamensterminen 2007, inkl. sygeeksamen, samtidigt med at de sidste  

 eksamen i øvrigt afholdes efter de nugældende regler, jf. bemærkningerne til  

 stk. 2. Undervisningen i de enkelte fag gives efter bestemmelserne i  

 denne  

 lov.
Til stk. 5 Med denne bestemmelse sikres det, at  

 undervisningsministeren fortsat kan kræve, at institutioner, der tilbyder  

 undervisning  

 i henhold til de regler, der er nævnt i stk. 3 og 4, foretager  

 indberetningen af oplysninger om elever/kursister, rektor/forstander, lærere  

 og  

 om undervisning ved institutionen i henhold til GIA-bekendtgørelsen, jf.  

 bekendtgørelse nr. 640 af 28. juli 1993 om Gymnasieafdelingens Indberetnings  

 Administration.
Til stk. 6 Denne mulighed er alene tænkt anvendt i ganske særlige  

 tilfælde og alene efter undervisningsministerens konkrete vurdering.  

 Undervisningen gives efter bestemmelserne i denne lov.
Til stk. 7 Det tilsigtes i nødvendigt omfang at udstede nye  

 bekendtgørelser mv. til afløsning af de gældende bekendtgørelser mv. og i  

 øvrigt i nødvendigt omfang at ændre gældende bekendtgørelser mv., der indtil  

 videre forbliver i kraft.
Til § 44 Den eksisterende lov gælder ikke for Færøerne og Grønland,  

 men kan ved kongelig anordning sættes i kraft for såvel Færøerne som  

 Grønland.  

 Det Færøske hjemmestyre har imidlertid ved lagtingslov overtaget sagsområdet  

 »skolevæsnet« som særanliggende med virkning fra den 1. januar 2002. Det  

 foreslås derfor, at denne lov alene skal kunne sættes i kraft for Grønland.
