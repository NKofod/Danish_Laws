Beskatning af feriebolig efter procentreglerne  

 i ligningsloven § 16, stk. 5 Spørgsmål 1. Er fritidsboligen beliggende i Schweiz omfattet af begrebet sommerbolig  

 i ligningsloven § 16, stk. 5, jf. cirkulære nr. 72 af 17. april 1996  

 pkt. 12.5 ? 2. Skal procentreglerne i ligningsloven § 16, stk. 5, lægges til  

 grund ved pengeinstituttets udleje af fritidsboligen beliggende i Schweiz  

 ? 3. Vil udlejningen være omfattet af procentreglerne i ligningsloven  

 § 16, stk. 5, såfremt fritidsboligen i stedet ejes af et af  

 pengeinstituttet ejet datterselskab  ? 4.a.
Skal procentreglerne i ligningsloven § 16, stk. 5, anvendes,  

 såfremt det er en medarbejderstyret fond, der står som ejer af  

 boligen ? 4.b.
Har det nogen betydning for besvarelsen af spm. 4.a., såfremt  

 pengeinstituttet vælger at anvende reglen i ligningsloven § 14 F om  

 fradrag for bidrag til sociale hjælpefonde ? Svar 1. Ja, se sagsfremstilling og begrundelse.
 2. Ja, se sagsfremstilling og begrundelse.
 3. Ja, se sagsfremstilling og begrundelse.
4.a.
Ja, se sagsfremstilling og begrundelse.
4.b.
Nej, se sagsfremstilling og begrundelse.
Beskrivelse af de faktiske forhold Ad. 1 og 2. Pengeinstituttet påtænker at anskaffe en  

 ferielejlighed i nærheden af et skiområde i Schweiz og give  

 ansatte i koncernen mulighed for at leje boligen mod betaling af en leje.
 Ansatte i koncernen betaler i dag henholdsvis 1/4 % og 1/2 % af den  

 offentlige ejendomsvurdering pr. uge jf. reglerne i ligningsloven § 16, stk.  

 5, for leje af fritidsboliger, som ejes af pengeinstituttet.
Købsprisen for fritidsboligen i Schweiz forventes at udgøre  

 ca. 3 mill. kr.
Et normalt driftsøkonomisk afkast af den type  

 lejligheder udgør 3 % p.a. før renter, eller ca. 90.000 kr. pr.  

 år.
Lejligheden er beliggende i Schweiz og er under opførelse som en  

 del af et bygningskompleks på 6-8 lejligheder.
Lejligheden er efter  

 danske forhold en 3-værelses lejlighed og har et areal på ca. 80  

 kvm,  hvortil kommer garageareal.
Der kan overnatte 4-6 personer i  

 lejligheden.
Der er ingen luksuriøse forhold i lejligheden eller i  

 komplekset i øvrigt.
 Markedsprisen udgør ifølge repræsentanten 3.500-4000  

 kr. pr. uge i højsæsonen, som er fra januar til marts, og i den  

 resterende del af året 2.000-2.500 kr. pr. uge.
 Repræsentanten anfører, at såfremt procentreglerne i  

 ligningsloven § 16, stk. 5, anvendes, vil det medføre en  

 medarbejderbetaling på 15.000 i ugerne 22-34 nemlig 1/2 % af 3.  

 millioner kr., og for resten af året en betaling på 7.500 kr. pr.  

 uge.
Ad. 3. Alternativt overvejes det at lade et af pengeinstituttet ejet  

 datterselskab købe ferielejligheden, og herefter stille denne til  

 rådighed for de ansatte i koncernen mod betaling af markedsprisen  

 fastsat med baggrund i ovennævnte udlejningspriser i henholdsvis  

 høj- og lavsæson.
Betalingen skal således tilgå  

 datterselskabet.
Ad. 4. Pengeinstituttet overvejer i stedet at etablere en  

 medarbejderstyret fond.
Fonden påtænkes stiftet og etableret med  

 et lån fra pengeinstituttet på 3. mill kr. således, at  

 fonden kan erhverve boligen.
Herefter er det hensigten, at fonden selv via  

 lejeindtægter skal finansiere den løbende drift herunder  

 renteudgifter.
 Fonden påtænkes oprettet således, at bestyrelsen  

 består af 3 personer, heraf udpeges en af pengeinstituttets ledelse, og  

 de 2 øvrige vælges af og blandt pengeinstituttets  

 medarbejdere.
Repræsentanten har supplerende oplyst, at fonden stiftes efter de  

 fondsretlige regler.
Der er ikke taget stilling til grundkapitalens  

 størrelse, men det forventes, at fonden vil have en grundkapital  

 på mindst 300.000 kr.
Grundkapitalen skal indskydes af en eksisterende  

 personaleforening i pengeinstituttet.
Foreningens midler er for halvdelens  

 vedkommende fremskaffet via tilskud fra pengeinstituttet, og den anden  

 halvdel er indbetalt via kontingenter fra medarbejderne.
Medarbejderne og  

 pengeinstituttet foretager løbende tilskud til foreningen med lige  

 store beløb.
Der vil ikke blive foretaget løbende indbetalinger  

 fra foreningen til fonden.
Foreningens bestyrelse består af medlemmer  

 fra foreningen.
Fondens vedtægter udarbejdes af den eksisterende forenings  

 bestyrelse, som også laver alt andet papirarbejde forbundet med fondens  

 stiftelse.
Det er ligeledes foreningen, der afholder de udgifter, der er  

 forbundet med stiftelsen af fonden.
Lånet til ferieboligen optages i pengeinstituttet på  

 markedsvilkår.
Lejligheden tjener som sikkerhed for lånet  

 på samme vilkår, der anvendes over for andre kunder i  

 pengeinstituttet.
Der vil blive etableret en kassekredit hos pengeinstituttet  

 til de løbende driftsudgifter og et evt. underskud.
Kassekreditten vil  

 blive etableret uden sikkerhedsstillelse.
Der vælges en ulønnet formand for bestyrelsen af fonden.  

 Bestyrelsesarbejdet, som på årsplan forventes at omfatte få  

 timer, vil hovedsageligt foregå i arbejdstiden.
Møderne vil  

 blive afholdt i ledige mødelokaler stillet vederlagsfrit til  

 rådighed af pengeinstituttet.
Administration af udlejning,  

 fondsadministration m.m. foretages af fondsbestyrelsen.
Nødvendige  

 administrationsudgifter betales af fonden.
Evt. omkostninger som  

 pengeinstituttet har udlæg til f.eks. porto, sekretærhjælp  

 m.v. vil blive afregnet af fonden til markedspriser.
Udlejning af lejligheden sker via ansøgning fra de interesserede,  

 evt. ved lodtrækning i tilfælde af flere ansøgninger  

 på leje i samme uge.
Såfremt de interne udbudsrunder ikke  

 medfører en tilfredsstilende udlejning, vil lejligheden blive udbudt  

 eksternt via en lokal og ekstern formidler.
 Såfremt fonden på et tidspunkt opløses vil fondens  

 midler efter dækning af kreditorer m.m. udloddes til stifterne af  

 fonden, dvs. personaleforeningen.
 Det er repræsentantens opfattelse, pengeinstituttet ikke deltager i  

 finansieringen af de løbende driftsomkostnigner, og at den skitserede  

 ordning ikke er omfattet af ligningsloven § 16, stk. 5, idet pengeinstituttet  

 ikke har økonomisk eller beslutningsmæssig indflydelse på  

 fondens aktiviteter.
Styrelsens indstilling og begrundelse Ad. 1. Stiller en virksomhed en sommerbolig til rådighed for en  

 ansat, og betaler den ansatte ikke fuldt vederlag herfor, foreligger der et  

 skattepligtig personalegode, der beskattes efter ligningsloven § 16, stk. 5.  

 I cirkulære nr. 72 af 17. april 1996 fremgår det, at udtrykket  

 sommerbolig dækker over enhver form for bolig, der har karakter af  

 fritidsbolig, herunder sommerhus, fjeldhytte, ferielejlighed og lign.
Det er  

 herefter styrelsens opfattelse, at den pågældende bolig i Schweiz  

 er omfattet af udtrykket sommerbolig i ligningsloven § 16, stk. 5.
 Ad. 2. Efter ligningsloven § 16, stk. 3, værdiansættes  

 personalegoder som hovedregel til markedsværdien, hvorved forstås  

 den værdi, som godet kan erhverves for i almindelig fri handel.  

 Anvendelse af markedsværdien fraviges i ligningsloven § 15, stk. 4-6,  

 hvor der er anvendt standardiserede værdiansættelsesregler for  

 firmabiler, sommerhuse og lystbåde.
Efter ligningsloven § 16, stk. 5, sættes værdien af en  

 sommerbolig pr. uge til en procentdel af sommerboligens værdi.
En  

 ansat, der af arbejdsgiveren får stillet en sommerbolig til  

 rådighed i ugerne 22-34, beskattes af et beløb svarende til 1/2  

 procent pr. uge af ejendomsværdien for sommerboligen.
For årets  

 øvrige uger udgør procentsatsen 1/4 pct. pr. uge.
For  

 sommerboliger i udlandet, ansættes ejendomsværdien efter  

 skøn over boligens værdi ved årets begyndelse.
Det er en  

 betingelse for beskatning efter ligningsloven § 16, stk. 5, at sommerhuset  

 stilles til rådighed af den ansattes arbejdsgiver.
Det er styrelsens opfattelse, at der ikke er hjemmel til at fravige de  

 objektive procentregler i ligningsloven § 16, stk. 5, selvom procentreglerne  

 står i misforhold til markedsværdien.
Hensigten med loven var at  

 skærpe beskatningen af personalegoder og at undgå de mange  

 tvister om værdiansættelsen jf. bemærkningerne til Lov nr.  

 483. 30/6 1993.
Af bemærkningerne til loven fremgår bl.a., at den  

 procentmæssige værdiansættelse ikke kan fraviges, og at den  

 er foretaget på grundlag af den forudsætning, at arbejdsgiveren  

 afholder alle udgifter vedrørende sommerboligen.
Styrelsen indstiller  

 herefter, at procentreglerne i ligningsloven § 16, stk. 5, skal lægges  

 til grund ved pengeinstituttets udleje af fritidsboligen beliggende i  

 Schweiz.
Ad. 3. Af cirkulære nr. 72 af 17. april 1996 punkt 12.4.1  

 fremgår det, at ligningsloven § 16 kun finder anvendelse på  

 goder, der er ydet af arbejdsgiver mv.
Det er styrelsens opfattelse, at  

 boligen stadigvæk vil stillet til rådighed af pengeinstituttet,  

 selvom boligen ejes af et af pengeinstituttets datterselskaber, idet  

 datterselskabet vil være at sidestille med moderselskabet.
Styrelsen  

 indstiller, at der skal ske beskatning efter ligningsloven § 16, stk. 5.
Ad.  4.a.
Det fremgår af cirkulære nr. 72 af 17. april 1996  

 punkt 12.4.1, at ligningsloven § 16, stk. 5, "kun finder anvendelse på  

 goder, der er ydet af en arbejdsgiver m.v., men det er ikke en  

 forudsætning, at arbejdsgiveren er ejer af godet eller har købt  

 godet til den ansatte.
Har arbejdsgiveren haft en bestemmende indflydelse  

 på, hvem godet finder anvende til, finder bestemmelsen anvendelse.  

 Bestemmelsen kan således finde anvendelse på f.eks.  

 sommerboliger, der stilles til rådighed af en feriefond, hvori  

 arbejdsgiveren har en direkte væsentlig indflydelse, herunder f.eks.  

 gennem tilskud, der i væsentlig grad dækker udgifterne til  

 sommerboligen.
Bestemmelsen finder derimod ikke anvendelse på goder,  

 der ydes af f.eks. en faglig sammenslutning eller en funktionærforening  

 på den pågældende arbejdsplads, hvis ikke arbejdsgiveren  

 afholder en sådan del af foreningens udgifter, at goderne reelt  

 må anses at være ydet af arbejdsgiveren".
Det er styrelsens opfattelse, at fonden ikke er tilstrækkelig  

 uafhængig af arbejdsgiveren.
Styrelsen har foretaget en  

 heldhedsvurdering, hvor der er lagt vægt på følgende:
- Lejligheden finansieres ved et lån optaget hos  

 pengeinstituttet - Halvdelen af grundkapitalen til etableringen af fonden stammer reelt fra  

 pengeinstituttet - Den eksisterende forening skal bistå med det praktiske arbejde i  

 forbindelse med stiftelsen af fonden samt afholde de udgifter, der er  

 forbundet hermed - Halvdelen af foreningens kapital nedstammer fra pengeinstituttet, som  

 ligeledes yder løbende tilskud til foreningen - Pengeinstituttets ledelse vælger en person til fondens  

 bestyrelse - Kassekreditten optages hos pengeinstituttet, uden sikkerhedsstillelse - Alt arbejde i forbindelse med fonden foregår i arbejdstiden og i  

 lokaler vederlagsfrit stillet til rådighed af pengeinstituttet Det er følgende efter en samlet vurdering styrelsens opfattelse, at  

 pengeinstituttet har en sådan økonomisk væsentlig  

  indflydelse på fonden, at ferieboligen reelt må anses for at  

 være stillet til rådighed af arbejdsgiveren.
Styrelsen indstiller  

 på den baggrund, at der skal ske beskatning efter ligningsloven § 16,  

 stk. 5.
Ad. 4.b.
Det er styrelsens opfattelse, at det ikke vil have nogen  

 betydning for besvarelsen af spm. 4.a., om pengeinstituttet anvender reglen i  

 ligningsloven § 14 F.
Det er som anført under punkt 4.a.  

 tilstrækkelig for anvendelse af ligningsloven § 16, stk. 5, at  

 pengeinstituttet har en økonomisk væsentlig indflydelse på  

 fonden.
 Ligningsrådet tiltræder indstillingen.
