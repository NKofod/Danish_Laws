Betænkning afgivet af Forsvarsudvalget den 20. april 2017 Betænkning over Forslag til lov om ændring af lov om Forsvarets Efterretningstjeneste (FE) og toldloven (FEs adgang til oplysninger om flypassagerer og ændring af FEs forpligtelse til sletning af oplysninger) [af forsvarsministeren (Claus Hjort Frederiksen)]:
1. Udvalgsarbejdet Lovforslaget blev fremsat den 24. februar 2017 og var til 1. behandling den 2. marts 2017. Lovforslaget blev efter 1. behandling henvist til behandling i Forsvarsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og forsvarsministeren sendte den 3. januar 2017 dette udkast til udvalget, jf.
FOU alm. del  bilag 35. Den 23. februar 2017 sendte forsvarsministeren de indkomne høringssvar og et notat herom til udvalget.
Spørgsmål Udvalget har stillet 5 spørgsmål til forsvarsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, DF, V, LA og KF) indstiller lovforslaget til vedtagelse uændret.
 Et mindretal i udvalget (EL, ALT, RV og SF) indstiller lovforslaget til forkastelse ved 3. behandling.
Enhedslistens medlemmer af udvalget bemærker, at Enhedslisten har det principielle synspunkt, at overvågning af borgere kræver en domstolskendelse.
En sådan ordning er en vigtig garanti for borgeres ret til privatliv.
Enhedslisten noterer, at Forsvarets Efterretningstjeneste gennem nogen tid har indhentet de oplysninger, lovforslaget omhandler, uden lovgrundlag.
Enhedslisten støtter ikke denne fremadrettede lovliggørelse af en praksis, der indtil nu har været ulovlig.
I stedet burde princippet om, at overvågning kræver dommerkendelse, fastholdes.
Radikale Venstres medlem af udvalget bemærker, at RV er for den del af lovforslaget, der omhandler adgang til flypassageroplysninger, men imod den del, der handler om regler for sletning af registreringer.
Da de to dele ikke er skilt ad i lovforslaget, er RV nødt til at stemme imod lovforslaget.
 Et andet mindretal i udvalget (IA) vil stemme hverken for eller imod lovforslaget ved 3. behandling.
 Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Marie Krarup (DF) Søren Espersen (DF) Jan Erik Messmann (DF) Jeppe Jakobsen (DF) Henrik Brodersen (DF) Ib Poulsen (DF) Peter Juel Jensen (V) Jakob Ellemann-Jensen (V) Marcus Knuth (V) Kristian Pihl Lorentzen (V) Torsten Schack Pedersen (V) Michael Aastrup Jensen (V) Villum Christensen (LA) Carsten Bach (LA) Rasmus Jarlov (KF) fmd.
Annette Lind (S) Bjarne Laustsen (S) Henrik Dam Kristensen (S) Jan Johansen (S) nfmd.
Jesper Petersen (S) Simon Kollerup (S) Trine Bramsen (S) Nick Hækkerup (S) Søren Søndergaard (EL) Nikolaj Villumsen (EL) René Gade (ALT) Kristian Hegaard (RV) Holger K.
Nielsen (SF) Aaja Chemnitz Larsen (IA) Tjóðveldi og Javnaðarflokkurin havde ikke medlemmer i udvalget.
