Egenbetaling af værgevederlag ikke  

 nedsat generelt.
Bortfald i 1997 Personspørgsmål 623.2.
 "Civilretsdirektoratet har nu behandlet Deres klage  

 over ........   Statsamts afslag på helt eller delvist at  

 nedsætte G´s egenbetaling af værgevederlag og kontorholdsudgifter  

 til Dem.
 Efter en gennemgang af sagen finder vi ikke  

 generelt grundlag for helt eller delvist at nedsætte G´s egenbetaling  

 af værgevederlag og nødvendige udlæg.  Imidlertid  

 finder vi efter omstændighederne, at G´s egenbetaling for så vidt  

 angår Deres vederlag og kontorholdsudgifter for 1997 helt bortfalder,  

 således at dette beløb betales af statsamtet.
 Afgørelsen er truffet i medfør af  

 værgemålslovens § 32, stk. 1, 2. pkt., hvorefter at  

 beløbene, der fastsættes af statsamtet, betales af den, der er  

 under værgemål, eller, hvis denne ikke har midler, af statsamtet.
Det fremgår af § 18, stk. 1 i  

 sagsbehandlingsbekendtgørelsen, at den, der er under  

 værgemål, betaler værgens vederlag og nødvendige  

 udlæg, hvis den pågældendes indtægt overstiger 95.000  

 kr.
Hvis den del af indtægten, der overstiger 95.000 kr., ikke kan  

 dække værgens vederlag og nødvendige udlæg, betaler  

 statsamtet resten, jf. dog stk. 2. Det bemærkes at beløbet er  

 reguleret pr. 1. januar 1998.
Det fremgår endvidere af § 18, stk. 2, at den der er  

 under værgemål uanset bestemmelsen i stk. 1 betaler værgens  

 vederlag og nødvendige udlæg, hvis den pågældendes  

 samlede formue er på 60.000 kr. eller derover.
Hvis den del af formuen,  

 der overstiger 60.000 kr. ikke kan dække vederlaget og  

 nødvendige udlæg betaler statsamtet resten.
 Endelig fremgår det af § 18, stk. 3, at statsamtet i  

 særlige tilfælde helt eller delvist kan nedsætte betalingen  

 for den, der er under værgemål.
 Det fremgår af sagen, at statsamtet har fastsat det  

 årlige værgevederlag til 7.500 kr. plus moms og fastsat et  

 etableringsvederlag på 4.000 kr. plus moms samt bestemt, at der  

 derudover årligt kan tillægges Dem et beløb på  

 indtil 1.500 kr. plus moms til dækning af kontorholdsudgifter.
Det fremgår videre, at G ifølge  

 årsopgørelsen for 1996 havde pensionsindtægter på  

 ca. 111.000 kr.
Af pensionsmeddelelsen for april 1997 fremgår, at han  

 havde en nettoindtægt på 9.245 kr.
G ejer malerier, der i marts 1997 er vurderet til i alt  

 225.000 kr.
Restgælden i hans ejerlejlighed, der blev købt i  

 september 1996 for 396.500 kr., er ultimo 1996 313.721.29 kr.
De har  

 anført, at lejligheden på grund af fugtskader muligvis er mindre  

 værd en købsprisen.
De har endvidere oplyst, at G´s far muligvis  

 agter at købe ejerlejligheden mod overtagelse af restgælden og  

 en udbetaling på 35.000 kr.
 Det fremgår videre, at G har skatterestance på  

 ca. 50.000 kr.
Af det indsendte budget fremgår, at G efter betaling  

 af alle faste udgifter - herunder værgevederlag - i 1997 havde 500-600  

 kr. månedligt til rådighed til tøj, kost og lommepenge.
I  

 1998 er dette månedlige rådighedsbeløb steget til knap  

 1.500 kr.
I budgettet er der ikke taget højde for afvikling af  

 ovennævnte skatterestance.
 De har i øvrigt anført, at De påregner  

 at måtte sælge G´s lejlighed eller malerier for at kunne indfri  

 gælden til skattevæsnet.
Vi har lagt vægt på disse oplysninger og  

 finder ikke, at der oplyst sådanne særlige omstændigheder,  

 at der generelt er grundlag for, at G´s egenbetaling af udgifter til  

 værgevederlag og nødvendige udlæg kan nedsættes helt  

 eller delvist.
Vi har herved særlig lagt vægt på det  

 oplyste om G´s formueforhold.
