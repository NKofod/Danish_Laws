Bekendtgørelse  

 om lægers, tandlægers, kiropraktorers, jordemødres, kliniske diætisters,  

 kliniske tandteknikeres, tandplejeres, optikeres og kontaktlinseoptikeres  

 patientjournaler (journalføring, opbevaring, videregivelse og overdragelse  

 m.v.) I medfør af § 21, stk. 1, § 22,  

 stk. 3, § 23, stk.2, § 24, stk. 2, § 25, stk. 3  

 og 4 og § 91 i lov nr. 451 af 22. maj 2006 om autorisation af  

 sundhedspersoner og om sundhedsfaglig virksomhed og § 70 i lov nr. 429  

 af  

 31. maj 2000 om behandling af personoplysninger fastsættes:
Patientjournaler § 1.  

  

 Ved en patientjournal forstås  

 optegnelser, som oplyser om patientens tilstand, den planlagte og udførte  

 behandling m.v. af patienten, herunder hvilken information, der er givet, og  

 hvad patienten på den baggrund har tilkendegivet.
Også optegnelser om øvrige  

 rent private forhold og andre fortrolige oplysninger om patienten hører til  

 patientjournalen.
 Stk. 2.  

  

 Omfattet af patientjournalen er sundhedsfaglige  

 erklæringer, diagrammer og hjælpeark, udskrivningsbreve (epikriser), hen- og  

 tilbagevisninger, røntgenbilleder/beskrivelser, kliniske fotos, modeller samt  

 resultatet af undersøgelses- og behandlingsforløb, i det omfang de har  

 betydning for behandling m.v.
 Stk. 3.  

  

 Biologiske præparater som sådan  

 er ikke en del af patientjournalen.
 Stk. 4.  

  

 Ved  

 behandling forstås undersøgelse, diagnosticering, sygdomsbehandling, anden  

 behandling, fødselshjælp, genoptræning samt forebyggelse og sundhedsfremme  

 m.v.  

 i forhold til den enkelte patient.
 Stk. 5.  

  

 Patientjournalen  

 er et arbejdsredskab, der af hensyn til patientsikkerheden skal danne  

 grundlag  

 for behandling af patienten, dokumentere den udførte behandling, fungere som  

 det nødvendige interne kommunikationsmiddel mellem det personale, der  

 deltager  

 i behandlingen af patienten, sikre kontinuitet i behandlingen og sikre  

 information af patienten.
Journalføringspligt § 2.  

  

 Pligten til at føre patientjournaler  

 påhviler enhver læge, tandlæge, kiropraktor, jordemoder, klinisk diætist,  

 klinisk tandtekniker, tandplejer, optiker og kontaktlinseoptiker, der som led  

 i  

 sin virksomhed foretager behandling af patienter.
 Stk. 2.  

  

 Det påhviler de i stk. 1  

 nævnte sundhedspersoner, som benytter medhjælp ved udøvelsen af virksomheden,  

 at drage omsorg for at behandling, der på den pågældende sundhedspersons  

 ansvar  

 udføres af medhjælpen, bliver journalført.
 § 3.  

  

 Der skal føres patientjournaler i  

 forbindelse med behandling af patienter på offentlige eller private sygehuse,  

 klinikker, ambulatorier, i privat praksis, i forbindelse med behandling i  

 private hjem, herunder vagtlægeordninger samt på offentlige og private  

 institutioner.
 Stk. 2.  

  

 Telefoniske kontakter til  

 patienter skal journalføres, hvis den rådgivning, der er ydet, er et led i  

 behandling  

 af patienten.
 Stk. 3.  

  

 Sundhedspersonen skal  

 journalføre rådgivning indhentet fra en  

 anden sundhedsperson, herunder dennes navn, i forbindelse med behandling af  

 patienten.
 § 4.  

  

 Sundhedsfaglig  

 hjælp ved ulykker skal efter  

 omstændighederne ikke journalføres, hvis der er tale om foreløbig hjælp,  

 f.eks.  

 førstehjælp, hvor den involverede sundhedsperson henviser til skadestue,  

 vagtlæge eller egen læge, hvis der er behov herfor.
Journalføring § 5.  

  

 En patientjournal kan føres både  

 manuelt (papirjournal) og elektronisk.
 Stk. 2.  

  

 Hvis  

 patientjournalen føres delvis som papirjournal delvis elektronisk, skal det  

 klart fremgå af begge, hvilke oplysninger, der føres i den elektroniske  

 patientjournal og hvilke oplysninger, der føres i papirjournalen.
 § 6.  

  

 Patientjournaler  

 skal føres på dansk.
 Stk. 2.  

  

 Journalføringen skal ske  

 i  

 forbindelse med eller snarest muligt efter patientkontakten.
 Stk. 3.  

  

 Patientjournalen skal, inklusive anvendte forkortelser, være forståelig for  

 andre sundhedspersoner, der deltager i behandling af patienten.
 Stk. 4.  

  

 Patientjournalen  

 skal indeholde oplysninger om, hvem der har foretaget  

 journalnotatet og hvornår (fulde navn, dato og om nødvendigt klokkeslæt).
 § 7.  

  

 Sundhedspersonen skal efterfølgende på baggrund af patientjournalens  

 oplysninger kunne redegøre for, hvad der er foretaget, dvs. planlagt  

 behandling, udførelsen heraf, resultaterne og efterfølgende evaluering.
 Stk. 2.  

  

 Patientjournalens oplysninger skal endvidere kunne danne grundlag for at  

 foretage anmeldelser og opfylde en oplysningspligt, der er fastsat i  

 lovgivningen.
Indhold § 8.  

  

 For hver patient oprettes én  

 patientjournal, der skal indeholde følgende oplysninger, hvis de er relevante  

 og nødvendige:
 1)  

 	  

 Stamoplysninger:
 a)  

 	  

 Patientens navn,  

 personnummer og bopæl.
 b)  

 	  

 Oplysning om, hvem  

 der er patientens nærmeste pårørende, og hvordan vedkommende om nødvendigt  

 kan  

 kontaktes.
 c)  

 	  

 Hvis patienten ikke  

 har samtykkekompetence, skal det fremgå, hvem der kan give samtykke på  

 patientens vegne (stedfortrædende samtykke), jf. sundhedslovens §§ 17 og  

 18.
 d)  

 	  

 Særlige forhold,  

 f.eks. allergi.
 2)  

 	  

 Oplysninger i  

 forbindelse med konkrete patientkontakter:
 a)  

 	  

 Dato for kontakten  

 (konsultationen, behandlingen, telefonkontakten, sygebesøget m.v.) og dato  

 for  

 indlæggelse og udskrivning.
 b)  

 	  

 Årsagen til  

 kontakten, beskrivelse af patientens sygehistorie og nuværende tilstand og  

 oplysninger  

 om aktuel behandling og status ved indlæggelse og udskrivning.
 c)  

 	  

 Observationer og  

 undersøgelser og resultatet heraf, herunder resultatet af eventuelle røntgen-  

 og laboratorieundersøgelser, som må antages at være af betydning for  

 diagnose,  

 behandling og prognose.
 d)  

 	  

 Rekvirerede  

 undersøgelser og prøver og resultatet heraf og beskrivelser m.v. vedrørende  

 biologiske  

 præparater m.v., der danner grundlag for behandlingen.
 e)  

 	  

 Diagnose eller sundhedsfagligt  

 skøn angående sygdommens art.
 f)  

 	  

 Indikation for  

 undersøgelsen/behandlingen, f.eks. ved operative indgreb,  

 lægemiddelordinationer,  

 blodtransfusioner m.v.
 g)  

 	  

 Iværksat behandling,  

 herunder operative indgreb, og hvilke materialer og lægemidler, der er  

 anvendt.
 h)  

 	  

 Indtrådte  

 komplikationer og bivirkninger m.v., herunder fejl og forsømmelser i  

 forbindelse med behandling m.v.
 i)  

 	  

 Ordination af  

 lægemidler (navn, styrke, mængde, dosering og administrationsmåde, hyppighed  

 eller de intervaller, hvormed de skal gives, eventuelle tidspunkter og  

 behandlingsvarighed, og hvornår behandlingen skal seponeres/ophøre), herunder  

 oplysning om navnet på den ordinerende læge, tandlæge eller jordemoder, og  

 hvordan ordinationen er foretaget.
 j)  

 	  

 Henvisning/tilbagevisning/tilkald  

 af anden sundhedsperson, herunder årsagen hertil og oplysninger herfra om  

 rådgivning,  

 undersøgelsesresultater, diagnoser og ordinerede og udførte behandlinger.
 k)  

 	  

 Oplysninger om faglig  

 uenighed vedrørende behandling af patienten.
 l)  

 	  

 Overflyttelser til  

 behandling, herunder oplysninger om, hvorfor patienten er blevet overflyttet,  

 patientens status ved overflytningen og indholdet af udskrivningsbreve  

 (epikriser).
 m)  

 	  

 Aftaler om og  

 resultatet af kontrol og opfølgning.
 n)  

 	  

 Brug af vacciner og  

 andre lignende biologiske produkter, herunder disses batchnumre.
 o)  

 	  

 Konkret rådgivning.
 p)  

 	  

 Video- og  

 lydoptagelser m.v., indtil nødvendige oplysninger herfra er journalført.
 3)  

 	  

 Andet relevant  

 materiale, behørigt dateret og identificeret, f. eks.:
 a)  

 	  

 Røntgenbilleder,  

 kliniske fotos, herunder beskrivelser.
 b)  

 	  

 Andet diagnostisk  

 billedmateriale.
 c)  

 	  

 Fotografier.
 d)  

 	  

 Modeller.
 e)  

 	  

 Laboratorie- og  

 prøvesvar.
f)  

 	  

 Resultatet af  

 særlige undersøgelser, f.eks.
CTG /EKG og EEG.
 g)  

 	  

 Resultatet af  

 scanninger.
 h)  

 	  

 Anæstesijournaler.
 i)  

 	  

 Observationsjournaler/skemaer.
 j)  

 	  

 Optegnelser om  

 kliniske afprøvninger af lægemidler, der er en del af patientbehandlingen.
 Stk. 2.  

  

 Patientj  

 ournalen skal i øvrigt i fornødent omfang indeholde  

 oplysninger om:
 1)  

 	  

 Navnet på patientens  

 sundhedsfaglige kontaktperson.
 2)  

 	  

 Hvem der har  

 foretaget behandling m.v., herunder varetaget delopgaver ved f.eks. operative  

 indgreb.
 3)  

 	  

 Beslutninger truffet  

 på (afdelings)konferencer, herunder hvem der er ansvarlig for et eventuelt  

 besluttet undersøgelsesprogram og/eller behandling og eventuelle ordinationer  

 samt for iværksættelsen heraf.
 4)  

 	  

 Plan eller aftale om  

 videre opfølgning.
5)  

 	  

 Oplysninger om  

 implantation af alt medicinsk udstyr.
Det anvendte implantat skal kunne  

 identificeres entydigt og specifikt (produktionsbatch og/eller lotnummer).
 § 9.  

  

 Sundhedspersonen  

 kan foretage en sortering eller resumering af indkomne  

 undersøgelsesresultater  

 og dokumenter, som skal indgå i patientjournalen med angivelse af kilden og  

 med  

 oplysning om, hvorvidt der er tale om originale formuleringer eller  

 sundhedspersonens tolkning.
 Information og samtykke m.v.
 § 10.  

  

 Det skal fremgå af patientjournalen,  

 hvilken mundtlig og eventuel skriftlig information, der er givet til  

 patienten  

 eller de pårørende eller en værge i forbindelse med stedfortrædende samtykke,  

 og hvad patienten/de pårørende/værgen på denne baggrund har tilkendegivet i  

 relation til behandling og videregivelse af helbredsoplysninger m.v.
Stk. 2.  

  

 Det skal  

 fremgå af patientjournalen, hvis patienten har tilkendegivet, at bestemte  

 oplysninger ikke må videregives, eller at bestemte sundhedspersoner ikke må  

 få  

 adgang til hele eller dele af patientjournalens oplysninger.
I disse  

 situationer skal det endvidere journalføres, hvilken information patienten  

 har  

 fået om eventuelle konsekvenser, når patientjournalens oplysninger ikke må  

 indhentes  

 eller videregives helt eller delvist.
 Stk. 3.  

  

 Patientj  

 ournalen skal indeholde oplysning om, hvis patienten har  

 frabedt sig information helt eller delvist (retten til ikke at vide).
 Stk. 4.  

  

 Der skal endvidere i patientjournalen  

 gøres optegnelser om, når en anden sundhedsperson (navn og titel) har givet  

 tilslutning til en behandling, jf. sundhedslovens § 18, stk. 2, og  

 når Sundhedsstyrelsen har givet tilslutning til en behandling, jf.  

 sundhedslovens  

 § 18, stk. 4.
Rettelser § 11.  

  

 Oplysninger i patientjournalen må  

 ikke slettes eller gøres ulæselige.
Stk. 2.  

  

 Er det nødvendigt at rette eller  

 tilføje i patientjournalen, skal det ske på en sådan måde, at den oprindelige  

 tekst bevares.
Det skal fremgå, hvem der har foretaget rettelsen eller  

 tilføjelsen og hvornår.
 Stk. 3.  

  

 I en elektronisk patientjournal  

 skal den oprindelige version af de oplysninger, der er ændret ved at rette  

 eller tilføje, fortsat være tilgængelig.
Opbevaring af patientjournaler § 12.  

  

 Læger, tandlæger, kiropraktorer, jordemødre, kliniske diætister, kliniske  

 tandteknikere og tandplejere skal opbevare deres patientjournaler i mindst 10  

 år (opbevaringsperioden), jf. dog stk. 5.
 Stk. 2.  

  

 Optikere og  

 kontaktlinseoptikere skal opbevare deres patientjournaler i mindst 5 år  

 (opbevaringsperioden),  

 jf. dog stk. 5.
 Stk. 3.  

  

 Opbevaringsperioden  

 løber fra den seneste optegnelse i patientjournalen.
 Stk. 4.  

  

 Opbevaringsperioden  

 gælder, selv om patienten måtte være afgået ved døden.
 Stk. 5.  

  

 Patientjournaler af betydning for en klage-, tilsyns-, eller erstatningssag  

 skal opbevares, så længe vedkommende sag verserer efter opbevaringsperiodens  

 udløb.
 Stk. 6.  

  

 Opbevaringsperioden gælder fortsat, selv om en sundhedsperson er ophørt med  

 at  

 drive praksis, herunder fordi sundhedspersonen er død, er gået konkurs eller  

 har overdraget sin praksis til en anden sundhedsperson inden for samme  

 faggruppe til fortsat drift, jf. dog § 14, stk. 2.
 Stk. 7.  

  

 For  

 patientjournaler i offentlig virksomhed gælder endvidere Arkivlovgivningen,  

 der  

 kan medføre en længere opbevaringspligt.
 § 13.  

  

 Opbevaringsperioden  

 gælder både for egentlige optegnelser i og øvrige dele af patientjournalen,  

 der  

 har betydning for behandling m.v., jf. dog stk. 2 og 3.
 Stk. 2.  

  

 Røntgenbilleder  

 og andet billeddiagnostisk materiale kan efter en sundhedsfaglig vurdering  

 af,  

 hvad der behandlingsmæssigt er behov for, tilintetgøres efter 5 år.
 Stk. 3.  

  

 Modeller  

 skal opbevares så længe, de er af betydning for behandlingen af patienten.
 § 14.  

  

 Opbevaringspligten  

 påhviler den pågældende sundhedsperson, sygehus eller klinik mv., jf. dog  

 stk. 2.
 Stk. 2.  

  

 I de  

 tilfælde, hvor der er sket videregivelse eller overdragelse af  

 patientjournaler, påhviler opbevaringspligten den praktiserende  

 sundhedsperson,  

 Sundhedsstyrelsen ved embedslægeinstitutionen i regionen eller det offentlige  

 eller private sygehus, som patientjournalerne er blevet videregivet eller  

 overdraget til, jf. §§ 16 - 22.
Sikkerhedsforanstaltninger § 15.  

  

 For  

 at kunne opfylde kravene til opbevaring af patientjournaler skal der anvendes  

 materialer og metoder, som er egnede med hensyn til arkivbestandighed.
 Stk. 2.  

  

 I lov om  

 behandling af personoplysninger (persondataloven) § 41 er der fastsat  

 regler om krav til datasikkerheden i forbindelse med behandling af  

 personoplysninger.
Videregivelse af patientjournaler i forbindelse med  

 praktiserende sundhedspersoners praksisophør § 16.  

  

 Når  

 en sundhedsperson ophører med at drive praksis, og praksis ikke er overdraget  

 til fortsat drift, skal patientjournalerne videregives til Sundhedsstyrelsen  

 ved embedslægeinstitutionen i regionen til fortsat opbevaring inden for  

 opbevaringsperioden, jf. § 12.
 Stk.  

  

    

  

 2.  

  

 Pligten til at videregive  

 patientjournalerne til embedslægeinstitutionen påhviler den sundhedsperson,  

 der  

 er ophørt med at drive praksis, eller i tilfælde af dødsfald eller konkurs,  

 boet.
 Stk. 3.  

  

 Embedslægeinstitutionen  

 oplyser de pågældende patienter om, at patientjournalerne er modtaget.
Overdragelse af patientjournaler i forbindelse med  

 overdragelse af praksis § 17.  

  

 Når  

 en sundhedsperson overdrager sin praksis til en anden sundhedsperson inden  

 for  

 samme faggruppe til fortsat drift, kan patientjournalerne fra praksis  

 overdrages til den, der har overtaget praksis.
Stk.  

  

    

  

 2.  

  

 Er der tale om overdragelse af en  

 alment praktiserende læges praksis, får patienterne i den forbindelse  

 meddelelse  

 fra regionen om valg af ny alment praktiserende læge.
Samtidig oplyser  

 regionen, at patientjournalerne er overdraget til den læge, der har overtaget  

 praksis og tillige, at patienten kan tilkendegive, at denne ikke ønsker, at  

 den  

 nye læge overtager vedkommendes patientjournal.
 Stk. 3.  

  

 Er der er  

 tale om en praktiserende speciallæges, tandlæges, kiropraktors, jordemoders,  

 klinisk diætists, klinisk tandteknikers, tandplejers, optikers eller  

 kontaktlinseoptikers praksisoverdragelse, skal den pågældende sundhedsperson,  

 hvis det er praktisk muligt, generelt eller konkret oplyse patienterne om, at  

 patientjournalerne er overdraget til den nye praktiserende sundhedsperson og  

 tillige, at patienten kan tilkendegive, at denne ikke ønsker, at den nye  

 praktiserende sundhedsperson overtager vedkommendes patientjournal.
 Stk. 4.  

  

 I de situationer,  

 hvor patienten ikke ønsker, at patientjournalen overdrages til den nye  

 praktiserende sundhedsperson, jf. stk. 2 og 3, skal patienten have  

 oplysning om, at patientjournalen videregives til Sundhedsstyrelsen ved  

 embedslægeinstitutionen  

 i regionen til fortsat opbevaring, indtil patienten eventuelt anmoder om at  

 få  

 patientjournalen sendt til en anden praktiserende sundhedsperson inden for  

 samme faggruppe, eller opbevaringsperioden udløber, jf. § 12.
 Stk. 5.  

  

 Pligten til  

 at videregive patientjournalerne til embedslægeinstitutionen påhviler i de i  

 stk. 4 nævnte tilfælde den praktiserende sundhedsperson, der har  

 overtaget  

 praksis.
 § 18.  

  

 Manuelle  

 patientjournaler skal videregives til embedslægeinstitutionen i  

 systematiseret  

 form.
Stk. 2.  

  

 Elektroniske patientjournaler skal videregives til embedslægeinstitutionen  

 efter konvertering til et særligt format.
Sundhedsstyrelsen vil i samarbejde  

 med de respektive organisationer udarbejde vejledning om fremgangsmåden.
Overdragelse af journaler fra sygehuse § 19.  

  

 Hvis  

 et offentligt sygehus overgår  

 til  

 privat eje eller omvendt, kan patientjournalerne overdrages til den nye ejer  

 uden patientens samtykke.
 Stk. 2.  

  

 Hvis et  

 privat sygehus eller lignende går konkurs, vil Sundhedsstyrelsen i den  

 konkrete  

 situation tage stilling til, hvor og hvordan den fortsatte opbevaring af  

 patientjournalerne skal finde sted.
Videregivelse af patientjournaler med patientens  

 samtykke § 20.  

  

 Hvis  

 en patient vælger en anden praktiserende sundhedsperson inden for samme  

 faggruppe, uden at dette sker på baggrund af praksisophør eller  

 praksisoverdragelse, skal patientjournalen, hvis patienten giver sit samtykke  

 hertil, videregives til den nye praktiserende sundhedsperson til fortsat  

 opbevaring indtil udløbet af opbevaringsperioden, jf. § 12.
 Stk.  

  

    

  

 2.  

  

 Et samtykke til at videregive  

 patientjournalen kan være enten mundtligt eller skriftligt og skal  

 journalføres.
 Stk. 3.  

  

 Hvis en  

 patient ikke ønsker sin patientjournal videregivet i den i stk. 1 nævnte  

 situation, skal den tidligere praktiserende sundhedsperson fortsat opbevare  

 patientjournalen, indtil udløbet af opbevaringsperioden, jf. § 12.
 § 21.  

  

 En  

 patient, der i enkeltstående tilfælde er blevet undersøgt og/eller behandlet  

 af  

 en praktiserende sundhedsperson, uden at der er tale om en fast tilknytning  

 til  

 denne, kan give samtykke til, at patientjournalen videregives til en anden  

 praktiserende sundhedsperson inden for samme faggruppe efter patientens valg,  

 jf. dog stk. 2 og 3.
 Stk. 2.  

  

 En læge,  

 der er tilknyttet en organiseret vagtlægeordning, kan uden patientens  

 samtykke  

 videregive sine vagtlægeoptegnelser om patienten til vagtlægeordningens  

 vagtadministrator til opbevaring.
 Stk. 3.  

  

 En læge,  

 der virker som stedfortræder for patientens alment praktiserende læge,  

 herunder  

 også en vagtlæge, kan uden patientens samtykke videregive sine optegnelser om  

 patienten til patientens alment praktiserende læge, jf. sundhedslovens § 41,  

 stk. 2, nr. 4.
 § 22.  

  

 Den, der videregiver en patientjournal til en anden praktiserende  

 sundhedsperson, skal journalføre, hvilket patientjournalmateriale, i hvilken  

 form og til hvem, der er sket videregivelse af patientjournalen.
 Aktindsigt m.v.
§ 23.  

  

 Det  

 påhviler den myndighed, institution eller sundhedsperson, der har  

 patientjournalerne m.v. i sin besiddelse 1)  

 	  

 at træffe afgørelse  

 om aktindsigt/indsigt i patientjournalen, og 2)  

 	  

 på anmodning til brug  

 for klagesager, patientforsikringssager m.v. at sende nødvendigt  

 journalmateriale til de respektive myndigheder, der har hjemmel til at få  

 udleveret det pågældende materiale til brug for myndighedens sagsbehandling.
 Stk. 2.  

  

 Patientjournalen  

 skal indeholde optegnelser om, hvilke oplysninger, der er behandlet, herunder  

 videregivet, til hvilke formål, til hvem og på  

 hvilket grundlag.
 Straf og ikrafttræden m.v.
 § 24.  

  

 Overtrædelse  

 af bekendtgørelsens bestemmelser straffes med bøde.
 Stk. 2.  

  

 Er der  

 samtidig tale om overtrædelse af persondatalovens regler, straffes  

 overtrædelse  

 med bøde eller fængsel indtil 4 måneder, jf. persondatalovens § 70.
§ 25.  

  

 Bekendtgørelsen  

 træder i kraft den 1. januar 2007 Stk. 2.  

  

 Samtidig ophæves bekendtgørelse  

 nr. 846 af 13. oktober 2003 om lægers pligt til at føre ordnede optegnelser  

 (journalføring), bekendtgørelse nr. 942 af 27. november 2003 om tandlægers  

 pligt til at føre ordnede optegnelser (journalføring), bekendtgørelse nr. 770  

 af 26. november 1991 om kiropraktorers pligt til at føre ordnede optegnelser  

 (journalføring), bekendtgørelse nr. 715 af 4. juli 2005 om jordemødres pligt  

 til at føre ordnede optegnelser (journalføring), bekendtgørelse nr. 881 af  

 30.  

 september 1996 om kliniske diætisters pligt til at føre ordnede optegnelser  

 (journalføring), bekendtgørelse nr. 548 af 10. november 1981 om kliniske  

 tandteknikeres pligt til at føre ordnede optegnelser (journalføring),  

 bekendtgørelse nr. 73 af 28. januar 1997 om tandplejeres pligt til at føre  

 journal (ordnede optegnelser), bekendtgørelse nr. 818 af 14. september 1994  

 om  

 optikeres og kontaktlinseoptikeres pligt til at føre ordnede optegnelser  

 (journalføring), vejledning nr. 118 af 13. oktober 2003 om lægers  

 journalføring, vejledning nr. 144 af 27. november 2003 om tandlægers  

 journalføring, vejledning nr. 151 af 8. august 2001 om jordemødres  

 virksomhedsområde, journalføringspligt, indberetningspligt m.v. punkt 7 om  

 journalføringspligt, vejledende retningslinier af 10. november 1981 for  

 kliniske tandteknikeres journalføring.
