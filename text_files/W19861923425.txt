Ankestyrelsen har behandlet spørgsmålet om anerkendelse efter  

 arbejdsskadeforsikringslovens § 10, stk. 3, af ryglidelser (morbus  

 Scheuermann og discusdegeneration) hos 2 pædagoger, der arbejdede i en  

 vuggestue.
Efter oplysningerne om de arbejdsmæssige og helbredsmæssige  

 forhold fandt ankestyrelsen ikke, at de anmeldte lidelser kunne anses for  

 udelukkende eller i overvejende grad af at være forårsaget af arbejdet som  

 pædagog.
 REDEGØRELSE FOR SAGEN:
For en pædagog P i en vuggestue indgav en speciallæge i september 1982  

 anmeldelse til sikringsstyrelsen om en ryglidelse (morbus Scheuermann), som  

 formodedes at være opstået under P's arbejde som pædagog i en vuggestue  

 igennem flere år.
En væsentlig og daglig arbejdsfunktion havde været løft af  

 spædbørn og arbejde med disse i foroverbøjet stilling.
P havde været henvist til undersøgelse på en arbejdsmedicinsk klinik.  

 Klinikken havde udtalt, at P havde en rygskævhed samt discusdegeneration.
P's  

 gener kunne ikke anses for at være opstået i forbindelse med hendes arbejde i  

 en vuggestue, men kunne derimod antages at være accentueret i forbindelse med  

 sådant arbejde.
 P havde endvidere været henvist til undersøgelse hos en speciallæge i  

 fysiurgi, som bl.a. havde udtalt, at der ikke var tale om nogen egentlig  

 arbejdsskade, men om en uheldig kombination af dårlige arbejdsstillinger og  

 nedsat tålsomhed i de hvirvelmæssige konstruktioner lavt i  

 brysthvirvelsøjlen.
 I oktober 1983 traf sikringsstyrelsens afgørelse om, at den anmeldte  

 lidelse ikke gav ret til ydelser efter arbejdsskadeforsikringsloven, da den  

 ikke var omfattet af § 1 i sikringsstyrelsens dagældende bekendtgørelse af  

 17. december 1982 om fortegnelse over erhvervssygdomme.
 I november 1983 anmodede P's faglige organisation sikringsstyrelsen om, at  

 sagen måtte blive genoptaget og forelagt det i henhold til  

 arbejdsskadeforsikringsloven § 11 nedsatte udvalg (erhvervssygdomsudvalget)  

 med henblik på, om lidelsen kunne anerkendes efter  

 arbejdsskadeforsikringslovens § 10, stk.3.
I forbindelse med genoptagelsen modtog sikringsstyrelsen en rapport fra  

 arbejdstilsynet udarbejdet efter besigtigelse af samtlige vuggestuer i den  

 kommune, hvor P havde været beskæftiget.
Arbejdstilsynet havde bl.a. givet  

 påbud om ændring af puslepladserne i institutionerne.
 Erhvervssygdomsudvalget indstillede, at sikringsstyrelsens tidligere  

 afvisning fastholdtes.
 AFGØRELSEN, DER KLAGES OVER:
Sikringsstyrelsen fastholdt, at P ikke havde ret til ydelser efter  

 arbejdsskadeforsikringsloven.
Sikringsstyrelsen lagde vægt på, at P havde  

 haft varierende arbejde og ikke under arbejdet været udsat for overbelastning  

 i lovens forstand.
 KLAGEN TIL ANKESTYRELSEN:
 Sagen blev anket af P.
 LOVGRUNDLAG:
 Arbejdsskadeforsikringsloven, § 10, stk. 3.
 ANKESTYRELSENS AFGØRELSE:
 Efter oplysningerne om P's helbreds- og arbejdsmæssige forhold finder  

 ankestyrelsen, at P's lidelse ikke kan anses for udelukkende eller i  

 overvejende grad at være forårsaget af pågældendes arbejde som pædagog i en  

 vuggestue.
 Ankestyrelsen tiltræder således sikringsstyrelsens afgørelse.
 2.
 REDEGØRELSE FOR SAGEN:
 En pædagog P i en vuggestue indgav i september 1982 anmeldelse til  

 sikringsstyrelsen om en ryglidelse (discusdegeneration), som angaves opstået  

 i 1971 som følge af P's arbejde i foroverbøjet stilling samt løftearbejde.
Om P's helbredsmæssige forhold var det oplyst, at hun siden 1971 havde  

 haft recidiverende lændesmerter.
Hun havde senest været under behandling fra  

 juli 1982, hvor hun havde fået lændesmerter i tilslutning til  

 rengøringsarbejde.
 Om P's uddannelses- og arbejdsmæssige forhold var det oplyst, at hun blev  

 uddannet som børneforsorgspædagog i 1972 og siden havde arbejdet inden for  

 faget . Fra 1979 havde P været ansat som pædagog i en vuggestue.
 P havde overfor sikringsstyrelsen redegjort for dagsforløbet i den  

 vuggestue, hvor hun arbejdede, samt de særligt belastende arbejdsstillinger.
 I juni 1983 traf sikringsstyrelsen afgørelse om, at den anmeldte lidelse  

 ikke gav ret til ydelser efter arbejdsskadeforsikringsloven, da den ikke var  

 omfattet af § 1 i sikringsstyrelsens dagældende bekendtgørelse af 17.  

 december 1982 om fortegnelse over erhvervssygdomme.
 I juli 1983 anmodede P's faglige organisation sikringsstyrelsen om, at  

 sagen måtte blive genoptaget og forelagt erhvervssygdomsudvalget med henblik  

 på, om den anmeldte ryglidelse kunne henføres under  

 arbejdsskadeforsikringslovens § 10, stk. 3.
 Sikringsstyrelsen har modtaget kopi af indberetning til arbejdstilsynet  

 samt arbejdstilsynets tilsynsrapport vedrørende besøg i vuggestuen.
 sikringsstyrelsen har endvidere modtaget oplysninger fra en  

 arbejdsmedicinsk klinik.
 Erhvervssygdomsudvalget indstillede, at den tidligere meddelte afvisning  

 fastholdtes under henvisning til, at lidelsen ikke kunne anerkendes efter  

 arbejdsskadeforsikringsloven § 10, stk. 3, idet det efter de foreliggende  

 oplysninger, herunder arbejdsbeskrivelsen, ikke kunne antages, at lidelsen  

 udelukkende eller i overvejende grad var forårsaget af arbejdets særlige art.
 AFGØRELSEN, DER KLAGES OVER:
 Sikringsstyrelsen har fastholdt den tidligere meddelte afvisning af P's  

 ryglidelsen.
 KLAGEN TIL ANKESTYRELSEN:
 P's faglige organisation anførte bl.a., at sammenhængen mellem P's lidelse  

 og hendes arbejde som pædagog igennem 15 år måtte anses for at være belyst  

 gennem udtalelsen fra arbejdsmedicinsk klinik, arbejdstilsynets rapport samt  

 P's egen arbejdsbeskrivelse og hendes sygehistorie.
Om P's aktuelle forhold oplystes det, at P for tiden var sygemeldt på  

 grund af ryglidelsen, og at hun atter havde gennemgået et antal fysiurgiske  

 behandlinger uden varig effekt.
P var blevet anbefalet at skifte erhverv.
 LOVGRUNDLAG:
 Arbejdsskadeforsikringsloven, § 10, stk. 3.
 ANKESTYRELSENS AFGØRELSE:
 Efter oplysningerne om P's arbejds- og helbredsmæssige forhold finder  

 ankestyrelsen, at lidelsen ikke kan anses for udelukkende eller i overvejende  

 grad at være forårsaget af P's arbejde som pædagog i en vuggestue.
 Ankestyrelsen tiltræder således sikringsstyrelsens afgørelse.
