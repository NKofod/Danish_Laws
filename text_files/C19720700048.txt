 REGLERNE ERSTATTER FISKERIMINISTERIETS CIRKULÆRE AF 22. APRIL 1970.
 1.INDFRYSNINGEN.
a.
HEL FISK skal indfryses enkeltvis eller i blokke med en samlet  

 lagtykkelse på højst 12 cm.
b.
FILET, der indfryses som råvarer til senere filetfremstilling, skal  

 være fremstillet af fersk fisk og skal indfryses i kompakte blokke med en  

 samlet lagtykkelse på fortrinsvis 5-8 cm og højst 10 cm.
c.
FÆLLES BESTEMMELSER: De under a og b nævnte råvarer skal indfryses i  

 pladefryser eller i blæstfryser og være anbragt i metalbakker eller -rammer,  

 eventuelt udforet med plastposer.
Den under b nævnte filetråvare skal dog  

 altid være emballeret i plastfolie eller karton.
Det er dog tilladt at indfryse SILD OG MAKREL i rene, velholdte trækasser,  

 DS 712 III, uden låg.
Disse kasser må højst pakkes med 45 kg sild eller 40 kg  

 makrel.
 2. FROSTLAGRINGEN.
 Råvarer til senere filetfremstilling skal frostlagres ved en temperatur på  

 -25 grader C eller koldere og skal være effektivt beskyttet mod udtørring  

 under hele lagringen.
 3. OPTØNINGEN.
Den anvendte metode til optøning af råvarer skal på forhånd godkendes af  

 fiskeriministeriets industritilsyn, og optøningsprocessen skal være afsluttet  

 inden for højst 10 timer.
Under optøningen må ingen del af råvarerne udsættes  

 for temperaturer på over 20 grader C.
Ved vandoptøning af den under pkt. 1 b nævnte råvare (fileter) skal  

 råvaren være emballeret i egnede plastposer.
Vandoptøning af uemballeret  

 råvare må ikke medføre væsentlig udludning af fiskens bestandele.
 Den optøede råvare skal videre forarbejdes senest 12 timer efter, at den  

 er optøet.
 4. DEN FÆRDIGE FILETVARE.
 Såfremt filetvaren ønskes forhandlet i frossen tilstand, skal den  

 opbevares ved en temperatur på -25 grader C eller koldere.
 5. MÆRKNINGSBESTEMMELSER.
 Frostlagringstidspunktet i relation til § 17 i filetbekendtgørelsen, jf.  

 emballeringstidspunktet i § 8 i indenrigsministeriets bekendtgørelse af 21.  

 august 1969 om dybfrosne levnedsmidler, angives som det tidspunkt, hvor den  

 færdige filetvare er fremstillet, henholdsvis emballeret.
 Fiskeriministeriet, den 19. september  

 1972.
 P.M.V.
J.
Nørgaard /G.
Schoubye.
