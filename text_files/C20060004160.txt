 Vejledning  

 om præstegårdsbrug m.v.
1 Indledning Kirkeministeriet har udarbejdet bekendtgørelse nr. 411 af 3. maj  

 2006 om præsteembedernes faste ejendomme med ikrafttræden 17. maj 2006.
 Bekendtgørelsens bestemmelser om, at provstiudvalget har  

 godkendelseskompetence i forhold til menighedsrådets beslutning om salg m.v.  

 af  

 præsteembedets faste ejendom, er en konsekvens af den ændrede formulering af  

 § 21,  

 stk. 3, i lov om folkekirkens økonomi, jf. lovbekendtgørelse nr. 376 af  

 28. april 2006.
 Bekendtgørelsen indeholder en række særlige bestemmelser om  

 menighedsrådets bestyrelse af præsteembedernes præstegårdsbrug, jf. § 1,  

 stk. 2. Disse bestemmelser har sammenhæng med den nye  

 landbrugslovgivning,  

 som omtales i denne vejlednings afsnit 2.
 Bekendtgørelsen regulerer ikke forhold vedrørende tjenestebolig  

 for folkekirkens præster, som er reguleret i Kirkeministeriets cirkulære af  

 17.  

 december 2003 om tjenestebolig for folkekirkens præster.
 Denne vejledning omhandler således alene præstegårdsbrug.
 I indledningen til vejledningens enkelte afsnit er det angivet,  

 hvilke bestemmelser i den nye bekendtgørelse afsnittet omhandler.
2 Præstegårdsbrug og den nye landbrugslovgivning Bekendtgørelsens § 1,  

 stk. 2, § 2, §§ 4 - 6 Folketinget har vedtaget lov nr. 435 af 9. juni 2004 om  

 landbrugsejendomme og lov nr. 434 af 9. juni 2004 om drift af  

 landbrugsjorder.  

 Begge love trådte i kraft den 1. september 2004. Ministeriet for Fødevarer,  

 Landbrug og Fiskeri, Direktoratet for FødevareErhverv har udarbejdet  

 vejledning  

 nr. 37 af 3. juni 2005 om reglerne i lov om landbrugsejendomme.
Lovene hviler som den tidligere landbrugslov på selvejet,  

 bopælspligt og et krav om landbrugsuddannelse, som tilsammen skal bidrage  

 til,  

 at landmænd bor på og driver landbrugsejendomme og derved er med til at sikre  

 bosætningen i landdistrikterne.
Loven giver landbrug bedre mulighed for at  

 følge med i udviklingen, der går i retning af færre og større bedrifter.
Den nye lov om landbrugsejendomme sidestiller hensyn til  

 naturbeskyttelse med hensyn til landbrugsproduktion og giver bedre mulighed  

 for  

 at anvende landbrugsjord til naturgenopretning, skovrejsning og sikring af  

 almene hensyn til friluftsliv.
Landbrugsejendomme kan f.eks. afhændes til  

 vandforsyningsselskaber og til almennyttige fonde til naturformål.
Ved et præstegårdsbrug forstås en ejendom, der ejes af præsteembedet,  

 og som helt eller delvis består af jorder, der kan udnyttes landbrugsmæssigt.  

 Det bemærkes, at skovdrift ifølge landbrugslovgivningen ikke er  

 landbrugsmæssig  

 drift.
Et præstegårdsbrug kan bestå af beboelsesbygninger (forpagterbolig),  

 eventuelle avlsbygninger og jorder eller af bygningsløse arealer, uanset om  

 ejendommen er noteret i matriklen som landbrugsejendom.
Et præstegårdsbrug kan således også være en ejendom uden  

 bygninger.
Dette har sammenhæng med de nye regler om frasalg af beboelses- og  

 driftsbygninger fra en præstegård, som bevirker, at det vil blive mere  

 almindeligt med bygningsløse præstegårdsbrug.
Tjenestebolig for folkekirkens  

 præster betragtes i denne sammenhæng ikke som beboelsesbygning på et  

 præstegårdsbrug.
 Et præstegårdsbrug bliver noteret i matriklen som en  

 landbrugsejendom, hvis det afhændes med beboelses- og eventuelt  

 driftsbygninger, og hvis det oprettes som en landbrugsejendom uden  

 beboelsesbygning, jf. nærmere nedenfor i afsnit 5 og 6.
 Ifølge § 22, stk. 1, i lov om folkekirkens økonomi  

 finder de i lov om landbrugsejendomme indeholdte bestemmelser om  

 landbrugsejendommes opretholdelse og drift anvendelse på et præsteembedes  

 jorder, der egner sig til landbrugsmæssig drift som selvstændigt brug.
Bestemmelsen har hidtil været forstået således, at  

 præsteembedernes ejendomme er undergivet opretholdelsespligt i den betydning,  

 at præstegårdsbruget skulle opretholdes som et selvstændigt landbrug forsynet  

 med en passende beboelsesbygning, hvorfra jorderne skulle udnyttes  

 jordbrugsmæssigt af beboerne.
Ifølge Kirkeministeriets cirkulære nr. 13 af  

 15.  

 januar 1968 om præstegårdenes opretholdelse som selvstændige brug m.v.  

 omfattede opretholdelsespligten dog kun præsteembeders landbrug, der i 1967  

 var  

 forsynet med beboelsesbygninger (hvortil tjenesteboliger for præster ikke  

 henregnedes), samt landbrugsejendomme, der senere er erhvervet af et  

 præsteembede.
Reglerne i Kirkeministeriets cirkulære fra 1968 er nu ophævet og  

 erstattet af de regler, der er fastsat i bekendtgørelsen om præsteembedernes  

 faste ejendomme og beskrevet i denne vejledning.
Et præsteembede kan således  

 i  

 medfør af bekendtgørelsens §§ 5 og 6 normalt få provstiudvalgets  

 tilladelse til at nedrive eller til at frastykke og sælge beboelsesbygningen  

 på  

 et præstegårdsbrug og beholde ejendommens jorder til jordbrugsmæssig  

 anvendelse, hvor dette fortsat ønskes.
Der henvises til denne vejlednings  

 afsnit 5 og 6.
3 Præsteembeders landbrugsjorder skal bortforpagtes Bekendtgørelsens § 3 Et præstegårdsbrug har hidtil ikke været noteret som en  

 landbrugsejendom i matriklen, men der er mellem Kirkeministeriet og  

 Ministeriet  

 for Fødevarer, Landbrug og Fiskeri truffet aftale om, at præstegårdsbrug  

 principielt skal være underkastet samme regler som landbrugsejendomme, jf.  

 afsnit 5.3.  

  

 Præstegårde  

  

 i vejledning nr. 37 af 3. juni 2005 om reglerne  

 i lov om landbrugsejendomme.
 Menighedsråd kan ikke selv stå for driften af præstegårdsbrug, men  

 skal sikre præsteembedet indtægter gennem udlejning (bortforpagtning). Kravet  

 om bortforpagtning omfatter dog ikke skovarealer og jorder, der henligger som  

 naturarealer uden en landbrugsmæssig udnyttelse.
 Forpagtningsafgifter og andre lejeindtægter indgår i kirke- eller  

 præstegårdskassen, jf. herved § 3 i lov om folkekirkens økonomi.
 Menighedsrådets aftaler, herunder lejekontrakter om udleje af  

 beboelses- eller avlsbygninger på et præstegårdsbrug, skal godkendes af  

 provstiudvalget.
Menighedsrådet og provstiudvalget må sikre, at forpagtnings- og  

 lejeaftaler prismæssigt er på niveau med markedspriserne på egnen, samt at  

 kontrakterne er i overensstemmelse med gældende lovgivning.
Kontrakter bør  

 tidsbegrænses eller indeholde en klausul om genforhandling med maksimalt 10  

 års  

 mellemrum og bør indgås og fornys efter forudgående offentligt udbud.
 Menighedsråd og provstiudvalg kan, før der indgås bindende aftale,  

 sende udkast til forpagtningsaftaler og andre sager vedrørende dispositioner  

 over et præstegårdsbrug til den stedlige præstegårdskonsulent til udtalelse.
Ved bortforpagtning, herunder bortforpagtning til samdrift med en  

 bestående landbrugsejendom, skal reglerne i lov om landbrugsejendomme  

 overholdes.
Det skal bl.a. fremgå af forpagtningsbetingelserne, at  

 forpagteren  

 skal opfylde reglerne i lov om landbrugsejendomme, herunder bl.a. bopælskrav,  

 uddannelseskrav mv.
Der henvises til afsnit  

  

 5.3.2. Bortforpagtning  

  

 og  

 afsnit  

  

 9. Samdrift, forpagtning, forsvarlig drift m.v.  

  

 i vejledning nr.  

 37 af 3. juni 2005 om reglerne i lov om landbrugsejendomme.
4 Præsteembeders erhvervelse af landbrugsjord Bekendtgørelsens § 2,  

 stk. 2 Efter § 22, stk. 2, i lov om landbrugsejendomme kan  

 kirkeministeren give tilladelse til, at folkekirkens præsteembeder erhverver  

 adkomst på en ejendom eller en del af en ejendom, der er noteret i  

 matrikelregistret som en landbrugsejendom.
Menighedsrådets ønske om køb af 2 ha landbrugsjord eller mere, der  

 i matrikelregistret er noteret som en landbrugsejendom, skal forelægges  

 Kirkeministeriet til godkendelse, uanset om erhvervelsen sker ved køb,  

 jordfordeling eller mageskifte, jf. § 22 stk. 2, i lov om  

 landbrugsejendomme.
Ansøgning skal indsendes gennem provstiudvalget og  

 stiftsøvrigheden  

 bilagt udtalelser fra den stedlige præstegårdskonsulent og eventuelt fra den  

 stedlige jordbrugskommission.
Kirkeministeriets godkendelse kan kun forventes  

 i  

 særlige tilfælde, f.eks. hvor købet er led i en plan, der skal tilgodese en  

 kirkes omgivelser eller lignende.
 Præsteembeder har ikke adgang til at erhverve landbrugsjord efter  

 reglerne om fortrinsstilling til suppleringsjord, jf. § 32, stk. 2,  

 i  

 lov om landbrugsejendomme.
 Præsteembedets køb af anden jord end landbrugspligtige jorder skal  

 godkendes af provstiudvalget.
5 Præsteembeders salg af landbrugsjord Bekendtgørelsens § 2,  

 stk. 1, § 4 og § 6 Med § 2, stk. 1, i bekendtgørelsen er kompetencen til at  

 godkende menighedsrådets beslutning om salg af et præstegårdsbrug, som  

 tilhører  

 et præsteembede, flyttet fra Kirkeministeriet til provstiudvalget, jf.  

 nedenfor.
5.1 Orientering af Kulturarvsstyrelsen før salg af  

 bygninger Bekendtgørelse nr. 1125 af  

 17. december 1997 om orientering af Skov- og Naturstyrelsen før salg til  

 private af visse ikke fredede bygninger m.v. i offentligt eje Menighedsrådet skal efter ovennævnte bekendtgørelse sørge for, at  

 Kulturarvsstyrelsen bliver orienteret om, at en ejendom ønskes solgt.
Det  

 bemærkes, at sagsområdet er overflyttet fra Skov- og Naturstyrelsen til  

 Kulturarvsstyrelsen.
Hvis bygningerne på et præstegårdsbrug er ældre end 50 år eller  

 karakteriseret som værende af høj bevaringsværdi f.eks. i en bevarende  

 lokalplan eller bygningsregistrant, skal menighedsrådet sørge for, at  

 Kulturarvsstyrelsen orienteres om det påtænkte salg.
Orienteringen skal  

 indeholde de fornødne oplysninger om bygningen m.v. (matr.nr., adresse,  

 opførelsesår m.v.) og være bilagt illustrerende materiale i form af  

 tegninger,  

 fotografier eller andet.
 Hvis Kulturarvsstyrelsen beslutter, at et fredningsforslag  

 vedrørende stuehuset eller andre bygninger skal forelægges Det Særlige  

 Bygningssyn, vil styrelsen underrette ejeren herom senest 6 uger efter  

 modtagelsen af orienteringen.
 Hører et menighedsråd ikke fra Kulturarvsstyrelsen inden 6 uger  

 fra afgivelsen af orienteringen til styrelsen, kan det lægges til grund, at  

 ejendommen  

 ikke findes bevaringsværdig.
5.2 Godkendelse af salg Bekendtgørelsens § 2,  

 stk. 1 Menighedsrådet sender ansøgningen om tilladelse til at sælge et  

 præstegårdsbrug eller en del af et præstegårdsbrug til provstiudvalgets  

 godkendelse.
Dokumenter vedrørende salg af et præstegårdsbrug eller en del  

 heraf underskrives af formanden for menighedsrådet samt det medlem, der er  

 underskriftsberettiget.
Bestyrer flere menighedsråd et præstegårdsbrug i  

 fællesskab, underskrives dokumenterne af de nævnte repræsentanter fra hvert  

 af  

 menighedsrådene, jf. menighedsrådslovens § 31, jf. bekendtgørelse nr.  

 164  

 af 16. marts 2004 af lov om menighedsråd.
 Provstiudvalget forsyner salgsaftaler, skøder og øvrige dokumenter  

 vedrørende salget med tiltrædelsespåtegning.
Provstiudvalget påser, at salg af præsteembeders faste ejendomme  

 sker efter offentligt udbud i overensstemmelse med retningslinjerne for salg  

 af  

 fast ejendom under menighedsrådenes bestyrelse, jf.
Kirkeministeriets  

 cirkulære  

 af 22. december 1986 om salg af fast ejendom under menighedsrådenes  

 bestyrelse.
 Før et salg godkendes, skal der være taget stilling til, hvorvidt  

 eksisterende forpagtningskontrakter kan eller skal opsiges i forbindelse med  

 salget, dvs. om den nye ejer får fuld rådighed over ejendommen eller skal  

 respektere eksisterende forpagtnings- og lejekontrakter.
 Hvis ejendommen er et præstegårdsbrug, skal det fremgå, at arealer  

 afhændes efter reglerne i lov om landbrugsejendomme, herunder reglerne om  

 fortrinsstilling til suppleringsjord, jf. afsnit 5.3.
Provstiudvalget bør endvidere - f.eks. ved høring af konsulenter -  

 inddrage fremtidige hensyn til kirken, kirkegården og deres omgivelser,  

 således  

 at fast ejendom ikke sælges, før der er taget stilling til, om den skal  

 forblive præsteembedets eller kirkens ejendom af hensyn til sikring af  

 kirkens  

 eller kirkegårdens omgivelser eller til fremtidige ønsker om  

 kirkegårdsudvidelser  

 m.v.
I provstiudvalgets overvejelser bør muligheden for ved salget at få  

 tinglyst begrænsninger på ejendommen om, at der ikke må opføres bygninger nær  

 kirken, også inddrages.
 Menighedsrådet og provstiudvalget kan f.eks. anmode  

 kirkegårdskonsulenten om en udtalelse eller sende udkast til  

 forpagtningsaftaler  

 og andre sager vedrørende dispositioner over et præstegårdsbrug til den  

 stedlige præstegårdskonsulent til udtalelse, før der indgås bindende aftale.
 5.3 Notering i matrikelregistret og  

 ejendomsdeklaration m.v.
Bekendtgørelsens §§ 4  

 og 6 Ved salg af et præstegårdsbrug med et samlet jordtilliggende på 2  

 ha eller mere som en samlet ejendom (det vil sige jord med beboelses- og evt.  

 driftsbygninger) skal køberen opfylde reglerne i lov om landbrugsejendomme,  

 og  

 ejendommen skal i forbindelse med overdragelsen anmeldes til notering i  

 matrikelregistret som en landbrugsejendom.
Det skal fremgå af  

 salgsbetingelserne,  

 at arealerne afhændes efter reglerne i lov om landbrugsejendomme, herunder  

 reglerne om fortrinsstilling til suppleringsjord.
Når der er tale om salg af en samlet bedrift, dvs. en ejendom  

 inkl. beboelses- og evt. driftsbygninger, eller når der er tale om salg af et  

 ubebygget areal på 2 ha eller mere, kan ejendommen kun sælges uden  

 landbrugspligt, hvis den stedlige jordbrugskommission har tilladt det.
Dette  

 gælder dog ikke salg af arealer til ikke-jordbrugsmæssige formål, f.eks.  

 bebyggelse.
 Hvis en restejendom efter frastykning og salg af en parcel med  

 beboelsesbygningen er på 2 ha eller mere og forbliver i præsteembedets eje,  

 skal restejendommen anmeldes til notering i matrikelregistret som en  

 landbrugsejendom uden beboelsesbygning, og der skal tinglyses en deklaration  

 på  

 restejendommen, jf. afsnit 5.3.1.  

  

 Afhændelse af et præstegårdsbrug, helt  

 eller delvis  

  

 i vejledning nr. 37 af 3. juni 2005 om reglerne i lov om  

 landbrugsejendomme samt nedenfor i afsnit 5.5 og 6.
 Landinspektøren, der behandler sagen, vil sørge for, at ejendommen  

 bliver noteret i matriklen som en landbrugsejendom uden beboelsesbygning og  

 for  

 tinglysning af den nævnte deklaration.
5.4 Frastykning og salg af forpagterbolig inkl. et  

 jordtilliggende på mindre end 2 ha Bekendtgørelsens § 2,  

 stk. 1, og § 6, stk. 1 og stk. 3 Et menighedsråd kan få tilladelse til at sælge en forpagterbolig  

 og beholde landbrugsjorden i præsteembedets eje.
Tilladelse til salget gives  

 af  

 provstiudvalget.
Parcellen med forpagterboligen skal i så fald matrikulært  

 adskilles fra resten af ejendommen ved udstykning eller lignende.
Ved  

 udstykningen bliver det registreret i matrikelregistret, at et areal  

 fraskilles  

 én eller flere samlede ejendomme og fremtidig udgør en ny samlet ejendom.
En  

 ansøgning om udstykning eller arealoverførsel skal være i overensstemmelse  

 med  

  

 udstykningslovgivningen  

  

 ,  

 jf. udstykningslovens § 20, jf. lovbekendtgørelse nr. 494 af 12. juni  

 2003.
I øvrigt skal en udstykning være i overensstemmelse med  

 forskellige bestemmelser i anden lovgivning.
Det gælder blandt andet reglerne  

 om landzoner, beskyttelseslinier, fredning og landbrugslovgivningen.
 Menighedsrådet kan antage en landinspektør til at hjælpe med den  

 praktiske  

 behandling af en udstykningssag.
En parcel med en forpagterbolig skal være under 2 ha for, at  

 parcellen ikke undergives landbrugspligt, jf. bekendtgørelsens § 6,  

 stk. 3,  

 2. pkt., samt afsnit  

  

 5.3.1. Afhændelse af et præstegårdsbrug, helt eller delvist  

  

 i vejledning nr. 37 af 3. juni 2005. Parcellen skal endvidere være på mindst  

 1,5 ha, jf. bekendtgørelsens § 6, stk. 3, 1. pkt., samt § 6,  

 stk. 3, sidste pkt. i lov om landbrugsejendomme.
Med hensyn til  

 størrelsen  

 af en sådan parcel samt de jordbrugsmæssige interesser vedrørende  

 restparcellen  

 kan der indhentes en vejledende udtalelse fra den stedlige  

 jordbrugskommission  

.
 Hvis parcellen er på 2 ha eller mere, gælder reglerne, som er  

 omtalt i afsnit 5.3.
En forudsætning for, at menighedsrådet kan få tilladelse til  

 gennem udstykning at oprette en ny ejendom med forpagterboligen og/eller  

 driftsbygninger samt et passende jordstykke, er, at den stedlige kommune som  

 planmyndighed kan godkende det.
Ifølge planlovens landzonebestemmelser skal  

 kommunal zonetilladelse normalt indhentes til en udstykning af en parcel med  

 en  

 beboelsesbygning og eventuelle driftsbygninger, jf. nærmere: Vejledning om  

 landzoneadministration (Planlovens §§ 34 - 38, jf. bekendtgørelse nr.  

 883  

 af 18. august 2004 af lov om planlægning) - se www.landsplanafdelingen.dk.
Mange steder er der ønske om at undgå spredte og tilfældige  

 bebyggelser i det åbne land.
Er dette tilfældet, kan nedrivning af en  

 overflødig  

 forpagterbolig i stedet være en mulighed, jf. nedenfor under punkt 6.
5.5 Restejendommen oprettes som en landbrugsejendom  

 uden beboelsesbygning Bekendtgørelsens 4 og § 6,  

 stk. 1 - 2 Ved frastykning og salg af ejendommens beboelsesbygning skal restejendommen  

 oprettes som en bygningsløs landbrugsejendom, hvis den er på 2 ha eller mere.
 Restejendommen skal anmeldes til notering i matrikelregistret som  

 en landbrugsejendom uden beboelsesbygning, jf. afsnit 5.3.
 Ejendommen skal også forsynes med en tinglyst deklaration om  

 oprettelse af en landbrugsejendom uden beboelsesbygning.
 Det skal af deklarationen fremgå:
1)  

 	  

 At der ikke uden  

 jordbrugskommissionens tilladelse må opføres bygninger på ejendommen, og 2)  

 	  

 at ejendommen kun kan  

 afhændes til sammenlægning med en landbrugsejendom eller som en  

 landbrugsejendom uden beboelsesbygning efter reglerne i lov om  

 landbrugsejendomme.
 Den standarddeklaration, som skal anvendes, findes i bilag 1.
6 Nedrivning af forpagterbolig Bekendtgørelsens § 2,  

 stk. 1, og § 5, samt bekendtgørelse nr. 1125 af 17. december 1997  

 om  

 orientering af Skov- og Naturstyrelsen før salg til private af visse ikke  

 fredede  

 bygninger m.v. i offentligt eje Menighedsrådet kan træffe beslutning om, at en forpagterbolig, der  

 ikke længere kan anvendes til sit formål, skal nedrives.
Beslutningen herom  

 skal godkendes af provstiudvalget.
Såfremt bygningen er omfattet af lov om  

 bygningsfredning og bevaring af bygninger og bymiljøer, skal provstiudvalget  

 sikre, at fredningsmyndighederne inddrages.
 Hvis en bygning, der ønskes nedrevet, er ældre end 50 år eller  

 karakteriseret som værende af høj bevaringsværdi, f.eks. i en bevarende  

 lokalplan eller bygningsregistrant, må nedrivning ikke ske, før  

 Kulturarvsstyrelsen har haft lejlighed til at tage stilling til, om bygningen  

 bør fredes, jf. afsnit 5.1. ovenfor om orientering af Kulturarvsstyrelsen.  

 Menighedsrådet skal orientere Kulturarvsstyrelsen, før sagen sendes til  

 provstiudvalgets godkendelse.
 En tilladelse til nedrivning af beboelsesbygningen på et  

 præstegårdsbrug på 2 ha eller mere skal som ved frasalg/frastykning af  

 beboelsesbygningen være betinget af, at ejendommen bliver oprettet som en  

 landbrugsejendom uden beboelsesbygning, jf. herved afsnit 5.3. og 5.5.
 Ejendommen skal efter nedrivning af beboelsesbygningen anmeldes  

 til notering i matrikelregistret som en landbrugsejendom uden  

 beboelsesbygning.
 Ejendommen skal endvidere forsynes med en tinglyst deklaration som  

 omtalt i afsnit 5.5.
 Den standarddeklaration, som skal anvendes, findes i bilag 1.
Provstiudvalget kan samtidig med en godkendelse til nedrivning af  

 en beboelsesbygning godkende, at der opføres en ny beboelsesbygning på  

 ejendommen.
Såfremt menighedsrådet i medfør af bekendtgørelsens § 8  

 efter  

 ansøgning opnår dispensation fra bekendtgørelsens § 5, stk. 1, og  

 stk. 2, vil der i denne situation ikke skulle ske notering i matriklen  

 om,  

 at ejendommen er en landbrugsejendom, og der vil heller ikke skulle tinglyses  

 deklaration, jf. nedenfor i afsnit 7.
7 Fravigelse af reglerne i særlige tilfælde Bekendtgørelsens § 8  

 om fravigelse af § 3, stk. 1, og §§ 4, 5 og 6 Hvis menighedsrådet i særlige tilfælde ansøger om tilladelse til  

 at fravige en eller flere af ovennævnte bestemmelser, skal provstiudvalget  

 have  

 den stedlige jordbrugskommissions tilslutning for at kunne imødekomme  

 ansøgningen.
 Menighedsrådet kan indbringe provstiudvalgets eventuelle afslag på  

 rådets ansøgning om tilladelse til fravigelse af reglerne for  

 stiftsøvrigheden,  

 som træffer endelig afgørelse i sagen efter drøftelse med Direktoratet for  

 FødevareErhverv.
8 Ombygning Bekendtgørelsens § 2,  

 stk. 1 Beslutning om ombygning af bygninger på et præstegårdsbrug træffes  

 af menighedsrådet og godkendes af provstiudvalget.
Såfremt bygninger er  

 omfattet af lov om bygningsfredning og bevaring af bygninger og bymiljøer,  

 skal  

 provstiudvalget sikre, at fredningsmyndighederne inddrages.
 9 Servitutter m.v.
Bekendtgørelsens § 2,  

 stk. 1 Provstiudvalget kan give tilladelse til, at et præstegårdsbrug  

 forsynes med servitutter, eksempelvis i anledning af rør- og ledningsanlæg,  

 antenne- og sendemasteanlæg, samt begrænsede brugsrettigheder, eksempelvis  

 færdselsrettigheder, forudsat, at brugsrettens indhold ikke giver anledning  

 til  

 nogen tvivl, og at dens økonomiske konsekvenser er begrænsede.
 Provstiudvalget kan ligeledes godkende, at tinglysning af  

 deklarationer, der er i overensstemmelse med aftaler om ovennævnte  

 servitutter  

 og brugsrettigheder, finder sted, samt aflysning når aftalen eller retten har  

 mistet sin betydning.
10 Salgsprovenu fremkommet ved salg af præstegårdsbrug Bekendtgørelse nr. 1274 af  

 12. december 2005 om bestyrelse af kirkernes og præsteembedernes kapitaler.
 Med bestemmelsen i den nævnte bekendtgørelses § 4, stk. 2,  

 er der hjemmel til, at menighedsrådene kan undlade at indbetale et provenu  

 fra  

 salg af  

  

 præstegårdsbrug til forvaltning blandt stiftsmidlerne, når visse betingelser  

 er  

 opfyldt.
 Disse betingelser er følgende:
 1)  

 	  

 Provenuet skal være  

 fremkommet efter den 1. januar 2004. Et provenu regnes for fremkommet, når  

 det  

 er til menighedsrådets disposition.
2)  

 	  

 Provenuet skal  

 anvendes til finansiering af særskilte arbejder vedrørende kirken eller  

 præsteembedet  

 eller til afdrag på lån.
Ved særskilte arbejder forstås nye, egentlige  

 arbejder, såsom nybyggeri i modsætning til f.eks. løbende drifts- og  

 vedligeholdelsesarbejder.
3)  

 	  

 De arbejder, der  

 ønskes finansieret af provenuet, skal på tidspunktet for dets fremkomst være  

 godkendt af de relevante kirkelige myndigheder.
Arbejderne regnes for  

 godkendt,  

 når det dertil hørende projekt har gennemgået den normale  

 godkendelsesprocedure.
 Hvis disse betingelser ikke er opfyldt, indbetales provenuet til  

 forvaltning blandt stiftsmidlerne som en kapital tilhørende præsteembedet.
 Provenuet kan senere med provstiudvalgets tilladelse udbetales til  

 kirke- eller præstegårdskassen til finansiering af særskilte arbejder  

 vedrørende henholdsvis kirken eller præsteembedet eller til afdrag på lån,  

 jf.  

 bekendtgørelsens § 6.
For så vidt angår provenu fra salg m.v. af kirkens eller  

 præsteembedets øvrige faste ejendom, er de hidtidige regler om indbetaling af  

 provenu til forvaltning blandt stiftsmidlerne og om tilladelse til udbetaling  

 ikke ændret.
Der henvises til bekendtgørelsens § 3, § 4,  

 stk. 1,  

 og § 5.
Kirkeministeriet, den 16. maj 2006 Rasmus RexSpecialkonsulent Bilag 1 Matr.nr.:
 Anmelder (navn, adresse og telefonnummer):
_________________________________________________________________ _________________________________________________________________ _________________________________________________________________ Deklaration om  

 landbrugsejendom uden beboelsesbygning Undertegnede præsteembede som ejer præsteembedets landbrugsejendom matr. nr.
(Sæt kryds) erklærer hermed med virkning for  

 menighedsrådet og efterfølgende ejere at ville overholde følgende  

 forpligtelser, der er en betingelse for de kirkelige myndigheders tilladelse  

 til, at  

  

 en parcel med beboelsesbygning  

  

 på ovennævnte ejendom  

  

 kan  

 fraskilles  

  

 , og at ejendommen oprettes som en landbrugsejendom uden beboelsesbygning:
 erklærer hermed med virkning for  

 menighedsrådet og efterfølgende ejere at ville overholde følgende  

 forpligtelser, der er en betingelse for de kirkelige myndigheders tilladelse  

 til, at  

  

 beboelsesbygningen  

  

 på ovennævnte ejendom  

  

 nedrives  

  

 , og at  

 ejendommen oprettes som en landbrugsejendom uden beboelsesbygning:
 1.
Der må ikke uden jordbrugskommissionens tilladelse  

 opføres nye bygninger på landbrugsejendommen.
Opførelse af nye bygninger kan  

 desuden kræve tilladelse efter lov om planlægning og den kirkelige  

 lovgivning.
 2.
Landbrugsejendommen kan kun afhændes til sammenlægning  

 med en anden landbrugsejendom eller som en landbrugsejendom uden  

 beboelsesbygning efter reglerne i lov om landbrugsejendomme.
Hvis ejendommen  

 afhændes som en landbrugsejendom uden beboelsesbygning til ejeren af en  

 landbrugsejendom  

 med beboelsesbygning, skal der være samme ejerforhold på begge ejendomme.
Ved  

 samme ejerforhold forstås, at der er samme ejer (samme indbyrdes ejerforhold)  

 ifølge tingbogen på ejendommen med bygninger og på ejendommen uden bygninger.  

 Det betragtes også som samme ejerforhold, hvis der er tale om ejendomme, der  

 ejes henholdsvis af en person og af et selskab efter landbrugslovens  

 § 20,  

 hvor den pågældende har stemmeflertallet, jf. landbrugslovens § 20,  

 stk. 7.
 3.
 Arealoverførsel, hvorved ejendommen suppleres eller  

 afgiver jord, kræver ikke jordbrugskommissionens godkendelse i henhold til  

 denne deklaration, og deklarationen opretholdes som gældende for hele  

 ejendommen efter arealoverførslen.
 4.
 Deklarationen begæres tinglyst som byrde på matr. nr.
 Med hensyn til pantehæftelser, byrder og servitutter henvises til  

 ejendommens blad i tingbogen.
 5.
