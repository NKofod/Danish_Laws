I henhold til § 138 b i lov om social bistand, jf. lovbekendtgørelse nr. 637 af 27. september 1989, meddeles:
 § 1.  Socialministeren har den 12. december 1990  

 tilladt, at der i Farum Kommune gennemføres en forsøgsordning, således at  

 dagplejerens egne børn, mod betaling, indgår i det antal børn, dagplejeren  

 får løn for at modtage.
 § 2.  Forsøgsgodkendelsen indebærer, at § 64, jf. §  

 63, stk. 1, i bistandsloven ikke fuldt ud gælder i Farum Kommune.
 § 3.  Forsøgsordningen har virkning fra den 1. januar  

 1991 og udløber den 31. december 1992.
Stk. 2.  Forsøgsordningens nærmere indhold fremgår af  

 Socialministeriets brev af 12. december 1990. Brevet kan rekvireres i  

 Socialministeriet, Slotsholmsgade 6, 1216 København K.
Telf. 33 92 47 01.
