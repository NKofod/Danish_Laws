 Hvad der forstås ved begrebet »ledige pladser«.
 På foranledning af en række henvendelser vedrørende forståelsen af  

 begrebet »ledige pladser«, skal styrelsen oplyse følgende:
 For så vidt angår »ledige pladser« udarbejdes der hvert år efter  

 tildelingen af studiepladser efter den koordinerede tilmelding (KOT) en liste  

 over studiepladser, der ikke har kunnet besættes via KOT.
 Listen over ledige studiepladser i forhold til KOT »94 vil blive  

 sendt til regionskontorerne, når tildelingen af studiepladser er afsluttet  

 sidst i juli måned.
 Efter udsendelsen af listen over »ledige pladser« vil det være  

 muligt inden for en frist på højst 1 måned at søge om optagelse på disse  

 ledige pladser.
Det er kun i disse pladser, der defineres som ledige pladser i relation  

 til bekendtgørelsens § 3, stk. 1, og det er således i forhold til disse  

 pladser, at orlov til uddannelse kan bevilges.
Det er i den forbindelse uden  

 betydning, hvis den uddannelsessøgende som kommer ind på en ledig plads, kan  

 få meritoverført eventuelt forudgående uddannelse, idet det er afgørende, at  

 vedkommende er optaget på en ledig plads.
På visse uddannelsesinstitutioner er der vinterstudiestart.
For at kunne  

 få uddannelsesorlov til en uddannelse med vinterstudiestart, skal den  

 uddannelsessøgende være optaget på en ledig plads til vinterstudiestarten.
Der vil dog kunne bevilges uddannelsesorlov til uddannelsessøgende, der  

 søger om optagelse via KOT, hvis der året forinden var ledige pladser på  

 studiet.
Hvis der eksempelvis er ledige pladser på en uddannelse efter KOT i  

 1993, kan en uddannelsessøgende få bevilget uddannelsesorlov, hvis  

 vedkommende bliver optaget på den pågældende uddannelse via KOT i 1994.
 Undervisningsministeriet har den 5. maj 1994 sendt listen over ledige  

 pladser efter KOT i 1993 til alle regionskontorer.
