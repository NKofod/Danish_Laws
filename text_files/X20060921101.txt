Selvstændigt  

 erhvervsdrivende  ophørspension  interessentskab  mosebrug Spørgsmål Kan A indsætte avancen ved salg af virksomheden  

 Y mosebrug på en ophørspension efter pensionsbeskatningslovens §  

 15 A  

 ? Svar Ja, se sagsfremstilling og begrundelse Beskrivelse af de faktiske forhold A overtog med virkning fra den 1. september 1985  

 1/3 af virksomheden Y mosebrug.
Overdragelsen skete fra A's far, og skete som  

 led i et daværende generationsskifte.
Ved overtagelsen lå det klart, at  

 økonomien ikke var den bedste, og det blev derfor mellem de 3 søskende  

 aftalt,  

 at A skulle arbejde 3 uger i Mosebruget og 2 uger som rejse elektriker,  

 hvorimod,  

 at B skulle arbejde på fuld tid, og bære mest mulig indtjening fra  

 Mosebruget.
 Mosebruget har været drevet som et I/S.
 A's arbejde for virksomheden har fysisk bestået  

 i tilplantning og løbende tilpasning af mosebruget med bare næver og  

 maskiner.  

 Desuden har A deltaget i de løbende taktiske og strategiske overvejelser.  

 Timeantallet har ifølge repræsentanten været 60-65 timer pr. måned.
A har selvangivet overskud/underskud af  

 virksomheden.
A er tilmeldt virksomhedsordningen.
 Mosebruget er nu solgt til 3. mand medio 2005.
 A ønsker nu at gøre brug af reglerne om  

 ophørspension i pensionsbeskatningslovens §  

 15 A.
 Y Mosebrug er beliggende på ejendommen X samt et  

 ubebygget areal på Z-vej.
Ejendommen X er registreret som beboelse og  

 forretning.
Ejendommen har en ejendomsværdi på kr. 4.600.000 pr. 31. december  

 2004, heraf en grundværdi på kr. 3.474.800. Det vurderede areal udgør  

 1.794.587 m2.
 Det er registreret i SKATs systemer, at A og  

 hans to søskende alle ejer 1/3 af ejendommen.
SKATs indstilling og begrundelse Pensionsbeskatningslovens §  

 15 A  

 blev indført ved lov nr. 1282 af 20. december 2000. Loven  

 har virkning for hel eller delvis afståelse af erhvervsmæssig virksomhed, der  

 finder sted i indkomståret 2001 eller senere indkomstår.
Formålet med indførelsen af §  

 15 A  

 er at forbedre mulighederne for, at de berørte personer  

 kan anvende den skattepligtige fortjeneste fra afståelsen af virksomheden til  

 at skaffe sig en efter forholdene mere passende pensionsopsparing.
Personerne  

 er karakteriseret ved, at de igennem en længere erhvervsaktiv periode har  

 haft  

 erhvervsvirksomheden som økonomisk centrum for deres livsinteresser.
De  

 pågældende har typisk prioriteret investeringer i virksomheden højere end  

 pensionsopsparing i traditionel forstand, og hvis der i det hele taget er  

 foretaget  

 sådan pensionsopsparing, er denne ofte beskeden sammenlignet med de  

 oparbejdede  

 værdier i virksomheden og med personernes hidtidige indtægtsforhold.
Der vil ikke være sammenhæng imellem en  

 pensionsopsparing efter pensionsbeskatningslovens §  

 15 A  

 og personens øvrige pensionsopsparing.
En tidligere  

 selvstændig erhvervsdrivende kan således gøre brug af ordningen og i samme  

 indkomstår foretage anden fradragsberettiget pensionsopsparing i samme omfang  

 som i øvrige år.
Det er en betingelse for at oprette en  

 pensionsordning efter pensionsbeskatningslovens §  

 15 A, stk. 2, at personen har drevet selvstændig virksomhed.  

 Virksomheden skal være drevet i en periode på mindst 10 år inden for de  

 seneste  

 15 år forud for det indkomstår, hvor ordningen oprettes.
Der stilles ikke  

 krav  

 om, at det skal have drejet sig om samme virksomhed i hele 10-årsperioden.
 Begrebet "selvstændig erhvervsmæssig  

 virksomhed" skal forstås på samme måde som det tilsvarende udtryk i  

 bl.a.  

 investeringsfondsloven og virksomhedsskatteloven.
 Der skal være tale om en reel  

 erhvervsvirksomhed, dvs. at virksomheden ikke må have været en såkaldt  

 pengetank.
 Reglen om, hvorvidt en persons erhvervsmæssige  

 virksomhed har været en såkaldt pengetank, dvs. en virksomhed, som i  

 overvejende grad udøver aktiviteter som passiv pengeanbringelse i form af  

 ejerskab af kontanter, værdipapirer eller lignende og/eller udlejning af fast  

 ejendom, er blevet objektiveret, jf. pensionsbeskatningslovens §  

 15 A, stk. 4.
Den selvstændige erhvervsdrivende kan i alt  

 højst indbetale 2.302.000 kr. i 2006-niveau.
Beløbet reguleres efter  

 personskattelovens  

 § 20 og er angivet i 1987-niveau til 1.372.650 kr.
Det samlede  

 indbetalingsbeløb må dog ikke overstige den skattepligtige fortjeneste,  

 ejeren  

 har opnået ved afståelsen af virksomheden eller andel af denne.
Det fremgår af Ligningsvejledningen 2006-1,  

 Erhvervsdrivende, afsnit  


  

 E.G.2.1.1  


,  

 at ejes en virksomhed af flere personer, f.eks. i interessentskabsform, kan  

 de  

 enkelte personer uafhængigt af hinanden vælge, om de vil anvende  

 virksomhedsordningen.  

 En interessent kan således uafhængigt af de andre interessenters beslutning  

 om  

 udbetaling af interessentskabets overskud vælge at lade sin andel af  

 overskuddet forblive i sin egen virksomhed.
Denne virksomhed består af  

 interessentens andel af aktiver og passiver i interessentskabet samt de  

 eventuelle aktiver og passiver, der i øvrigt indgår i virksomheden.
 Det fremgår desuden af Ligningsvejledningen  

 2006-1   


  

 E.A.4.2  


, at  

 skattepligtige der deltager i en selvstændig erhvervsvirksomhed, der drives  

 som  

 interessentskab, er selvstændig erhvervsdrivende.
 Det er told- og skatteforvaltningens opfattelse,  

 at der kan svares ja på det stillede spørgsmål.
A har drevet selvstændig erhvervsvirksomhed, da  

 mosebruget har været drevet som et I/S.
Det er efter told- og  

 skatteforvaltningens  

 opfattelse ikke afgørende, at A har udført mindre arbejde, end A's bror B har  

 udført i mosebruget.
 A opfylder efter told- og skatteforvaltningens  

 opfattelse de øvrige krav for at kunne indskyde på en pensionsordning efter  

 pensionsbeskatningslovens §  

 15 A.
 Told- og skatteforvaltningen skal derfor  

 indstille, at der svares "ja" på det stillede spørgsmål.
 Skatterådet  

  

 tiltrådte indstillingen.
