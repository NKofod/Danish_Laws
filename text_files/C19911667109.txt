CIRKULÆRE OM STATSTILSKUD TIL PRODUKTIONSSKOLER I 1992 (Til produktionsskoler, kommunalbestyrelser og amtsråd) I henhold til Kulturministeriets bekendtgørelse nr. 788 af 20. november  

 1990 om produktionsskoler § 8 fastsættes følgende:
§ 1.  Statstilskud til produktionsskoler vil i 1992  

 blive ydet inden for et på finansloven fastsat beløb.
Tilskud ydes dels som  

 ordinært tilskud (til driftsudgifter) med et beløb pr. helårsplads og et  

 beløb pr. bo-plads, dels som særligt tilskud til udgifter ved etablering af  

 nye pladser.
Det er en forudsætning for ydelse af statstilskud, at der på  

 finansloven bevilges de nødvendige midler hertil.
§ 2.  Statstilskuddet kan højest udgøre 45 pct. af de  

 offentlige udgifter pr. helårsplads (45 pct. af summen af stats- og kommunale  

 tilskud). Ved beregningen heraf medtages alle kommunale tilskud, der ydes i  

 henhold til lov nr. 411 af 13. juni 1990 om ungdomsskoler, produktionsskoler  

 og daghøjskoler.
Tilskud fra private fonde og lign. medregnes ikke.  

 Virksomhed, der finansieres ved UTB-midler, holdes uden for beregningen.
§ 3.  Ved en helårsplads forstås en elev i 42 uger  

 (210 dage). Ved beregningen heraf medtages den periode en elev er indskrevet  

 ved skolen.
Der medregnes fravær på grund af sygdom eller andet lovligt  

 forfald.
 Stk. 2.  En bo-plads beregnes på tilsvarende måde som en  

 elev, der har bolig på skolen i 42 uger.
 Stk. 3.  Ved etableringstilskud beregnes en plads i  

 forhold til skolens fysiske kapacitet, dvs. efter hvad der fysisk kan  

 benyttes af en enkelt elev.
 § 4.  Tilskudsbeløbenes størrelse vil blive fastsat af  

 direktoratet, når den fornødne finanslovbevilling foreligger, og der er  

 foretaget en opgørelse af antallet af ansøgte pladser.
§ 5.  Ansøgning om statstilskud indsendes på særligt  

 skema, henholdsvis for ordinært tilskud og etableringstilskud, jf. vedlagte  

 eksemplarer af skemaerne.
Yderligere eksemplarer kan rekvireres i  

 direktoratet.
Stk. 2.  Alle ansøgninger skal påtegnes af vedkommende  

 kommunalbestyrelse/amtsråd.
For nyoprettede skoler medsendes et eksemplar af  

 vedtægterne (ved selvejende institutioner) samt af beskrivelsen af skolens  

 undervisnings- og produktionsaktiviteter.
I tilfælde af vedtægtsændringer ved  

 eksisterende skoler bedes ligeledes indsendt kopi af ændringerne.
Ved  

 ansøgning om etableringstilskud medsendes budget og beskrivelse af projektet.  

 Man henviser iøvrigt til oplysningerne i ansøgningsskemaerne.
 § 6.  Ansøgninger indsendes senest den 15. december  

 1991. Nye skoler, der oprettes efter 1. januar 1992, kan dog indsende  

 ansøgninger indtil 1. april 1992. De fornødne godkendelser fra kommunale  

 myndigheder skal foreligge ved indsendelsen.
§ 7.  Når tilskudsbeløbene er fastsat, vil  

 direktoratet foretage beregning af tilskud til de enkelte skoler.
Skolerne  

 vil derefter modtage meddelelse, om hvilket statstilskud de kan forvente.
 Stk. 2.  Anvisning af ordinært tilskud vil ske i 4 rater  

 således:
I forbindelse med 4. rate foretages foreløbig afregning af tilskudet i forhold til det faktiske forbrug.
 Stk. 3.  Anvisning af etableringstilskud vil ske i 2  

 rater således:
 Stk. 4.  Til nye skoler, der søger efter 15. december  

 1991, anvises 1. rate samtidig med 2. rate ultimo juni 1992. 3. og 4. rate  

 anvises som for de øvrige skoler.
Stk. 5.  Anvisning af tilskud sker via postgiro.
Skoler,  

 der ikke har en girokonto, bedes derfor oprette en sådan.
 § 8.  Med henblik på foreløbig afregning af ordinært  

 statstilskud i forhold til det faktiske forbrug, jf. § 7, må skolerne inden  

 8. januar 1993 indsende indberetning til direktoratet om det udnyttede antal  

 helårspladser i 1992.
Stk. 2.  Ved afregningen sker regulering af  

 statstilskuddet (nedsættelse) for skoler, der har haft et mindre antal  

 årspladser end opgivet i ansøgningen.
Der foretages derimod ikke forhøjelse  

 af statstilskuddet til skoler, der har haft et større antal pladser end  

 forventet.
Der vil blive udsendt særlige opgørelsesskemaer til denne  

 indberetning.
§ 9.  Endelig afregning af ordinært statstilskud vil  

 blive foretaget efter afslutningen af skolernes årsregnskab.
Regulering af  

 tilskuddet (nedsættelse) vil ske, hvis det overstiger 45 pct. af de  

 offentlige udgifter, jf. § 2. Med henblik herpå må skolerne efter afslutning  

 af årsregnskabet indsende indberetning om indtægter og udgifter i 1992. Der  

 vil blive udsendt særlige regnskabsskemaer til brug ved denne indberetning.
§ 10.  Opmærksomheden henledes på, at nye skoler skal  

 have tildelt et nummer fra institutionsregisteret vedrørende  

 uddannelsesstatistik.
Henvendelse herom rettes til Danmarks Statistik,  

 Sejrøgade 11, 2100 Kbhvn. Ø.
Tlf. nr. 39 17 39 17.
