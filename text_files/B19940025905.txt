 I medfør af §§ 33, 38, 43 og 72 i lov nr. 279 af 6. juni 1984 om  

 apoteksvirksomhed og af § 8, stk. 2 og § 44 i lov om lægemidler, jfr.  

 lovbekendtgørelse nr. 452 af 10. juni 1992 fastsættes:
Apoteker § 1.  Et apotek er en organisatorisk selvstændig  

 enhed, hvortil der kan være knyttet apoteksfilialer, apoteksudsalg,  

 håndkøbsudsalg og medicinudleveringssteder.
 Stk. 2.  Apoteket kan forhandle og fremstille lægemidler  

 m.v. i det omfang, hvori lov om apoteksvirksomhed bestemmer det.
 § 2.  Når en apoteker har overtaget driften af et  

 apotek, skal indberetning herom indsendes til Sundhedsstyrelsen og  

 embedslægeinstitutionen.
 § 3.  Apoteksbestyrere skal godkendes af  

 Sundhedsstyrelsen.
 Stk. 2.  Apoteksbestyrere skal opfylde de betingelser,  

 der er angivet i § 15, stk. 2, punkt 1, 2, 3, 5 og 6 i lov om  

 apoteksvirksomhed.
 Stk. 3.  Ansøgning om godkendelse i medfør af stk. 1  

 indsendes til Sundhedsstyrelsen med kopi til embedslægeinstitutionen.
 Stk. 4.  Ved en apoteksbestyrers fravær i mere end 2  

 måneder skal indsættes ny bestyrer.
 § 4.  Afgår en apoteker ved døden, skal boet  

 indberette dette til Sundhedsstyrelsen og embedslægeinstitutionen.
 Stk. 2.  Hvis boet fortsætter driften af apoteket med  

 bestyrer, skal der ved dennes tiltrædelse foretages en opgørelse af  

 varelageret, udestående fordringer og giro-, bank- og kassebeholdningen ved  

 en uvildig person valgt af boet og bestyrer i forening.
 § 5.  Lokaler, hvorfra der drives apoteksvirksomhed,  

 skal indrettes og udstyres således, at de er velegnede til deres formål.
 § 6.  Apoteket skal være sikret mod indbrud.
 Stk. 2.  Tyveri på apoteket eller forsøg herpå skal  

 anmeldes til politiet og embedslægeinstitutionen og registreres på apoteket.
Apoteksfilialer § 7.  En apoteksfilial er en enhed knyttet til et  

 apotek og drevet for apotekerens regning i selvstændige lokaler med et af  

 apotekeren ansat fagligt uddannet personale, der omfatter farmaceuter.
 Stk. 2.  Apoteksfilialen kan forhandle de varer, som  

 apotekerne må forhandle.
 Stk. 3.  Apoteksfilialen må ikke foretage nogen form for  

 fremstilling, deling eller omhældning af lægemidler og andre varer, som  

 filialen må forhandle.
 § 8.  Bestemmelserne i §§ 5 og 6 gælder også for  

 apoteksfilialer.
Apoteksudsalg § 9.  Et apoteksudsalg er en enhed knyttet til et  

 apotek og drevet for apotekerens regning i selvstændige lokaler med et af  

 apotekeren ansat fagligt uddannet personale.
Stk. 2.  Apoteksudsalget kan udlevere lægemidler efter  

 recept forud ekspederet på det apotek (incl. apoteksfilialer), udsalget er  

 tilknyttet.
Apoteksudsalget kan forhandle ikke-receptpligtige lægemidler samt  

 de varer, som apotekerne iøvrigt må forhandle.
 Stk. 3.  Apoteksudsalget må ikke foretage nogen form for  

 fremstilling, deling eller omhældning af lægemidler og andre varer, som  

 udsalget må forhandle.
 § 10.  Bestemmelserne i § 5 gælder også for  

 apoteksudsalg.
 § 11.  På apoteksudsalgets facade skal på  

 iøjnefaldende måde være anført »Apoteksudsalg fra N apotek«.
Håndkøbsudsalg § 12.  Et håndkøbsudsalg er en enhed, der modtager  

 varer fra et bestemt apotek.
Udsalget drives af en af apotekeren antaget  

 bestyrer i lokaler, der ikke tilhører apoteket.
 Stk. 2.  Håndkøbsudsalget kan forhandle  

 ikke-receptpligtige lægemidler samt de varer, som apotekerne iøvrigt må  

 forhandle.
Stk. 3.  Ikke-receptpligtige lægemidler samt  

 forbindsstoffer og medicinske utensilier, der leveres til forhandling gennem  

 håndkøbsudsalget, skal af apoteket være indpakket eller forseglet således, at  

 kunden kan konstatere, at pakningerne ikke har været åbnet.
Pakningerne skal  

 være forsynet med pris og dato for levering fra apoteket.
Stk. 4.  Håndkøbsudsalget kan udlevere lægemidler efter  

 recept, forud ekspederet på det apotek (incl. apoteksfilialer), udsalget er  

 tilknyttet.
Lægemidlerne skal af apoteket være indpakket, forsynet med  

 apotekets navn, kundens navn og adresse, den pris kunden skal betale samt  

 dato for levering fra apoteket.
Pakken skal være forseglet således, at kunden  

 kan konstatere, at pakken ikke har været åbnet.
 Stk. 5.  Håndkøbsudsalget må ikke foretage nogen form  

 for fremstilling, deling eller omhældning af lægemidler og andre varer, som  

 udsalget må forhandle.
 § 13.  Ved udlevering af varer fra håndkøbsudsalg  

 gælder de på varerne anførte priser.
§ 14.  Ved oprettelse, flytning eller nedlæggelse af  

 håndkøbsudsalg skal meddelelsen herom forinden fremsendes til  

 Sundhedsstyrelsen og embedslægeinstitutionen.
Meddelelsen skal indeholde  

 oplysning om udsalgets adresse.
 Stk. 2.  På bygningen, hvori håndkøbsudsalget er  

 indrettet, skal på iøjnefaldende måde være anført »Håndkøbsudsalg fra N  

 apotek«.
 Stk. 3.  Håndkøbsudsalgets åbningstid følger den  

 almindelige butiksåbningstid.
 § 15.  Apotekeren er ansvarlig for, at  

 håndkøbsudsalget er indrettet og udstyret på en sådan måde, at lægemidler kan  

 opbevares utilgængeligt for uvedkommende og iøvrigt i overensstemmelse med  

 gældende regler.
 Stk. 2.  Det påhviler apotekeren at drage omsorg for, at  

 bestyrere af håndkøbsudsalg er i besiddelse af fornødne kvalifikationer.
 § 16.  Apotekeren skal føre tilsyn med  

 håndkøbsudsalget mindst 2 gange om året.
 Stk. 2.  For hvert håndkøbsudsalg skal forefindes en  

 journal, hvori resultatet af apotekets tilsyn skal indføres.
 § 17.  Varer, der leveres fra apoteket, skal opbevares  

 adskilt fra andre varer.
 Stk. 2.  Varerne må højst opbevares i håndkøbsudsalget i  

 2 år efter leveringsdato.
 Stk. 3.  Receptmedicin og andre varer, som specielt er  

 bestilt til en kunde, må opbevares i håndkøbsudsalget i indtil 14 dage efter  

 leveringsdato.
Medicinudleveringssteder § 18.  Et medicinudleveringssted er en enhed, der fra  

 et eller flere apoteker modtager adresserede forsendelser, som udleveres til  

 den enkelte kunde.
Medicinudleveringsstedet er ikke lagerførende.
Stk. 2.  Forsendelserne skal af apoteket være indpakket,  

 forsynet med apotekets navn, kundens navn og adresse, den pris kunden skal  

 betale samt leveringsdato.
Forsendelserne skal være forseglet således, at  

 kunden kan konstatere, at forsendelsen ikke har være åbnet.
 § 19.  Apotekeren skal føre tilsyn med  

 medicinudleveringsstedet og er ansvarlig for, at medicinudleveringsstedet er  

 indrettet og udstyret på en sådan måde, at lægemidler kan opbevares  

 utilgængeligt for uvedkommende.
 Stk. 2.  Det påhviler apotekeren at drage omsorg for, at  

 personalet på medicinudleveringsstedet er i besiddelse af fornødne  

 kvalifikationer.
 § 20.  Forsendelser, som medicinudleveringsstedet  

 modtager fra apoteket, skal opbevares adskilt fra andre varer.
 Stk. 2.  Forsendelserne må opbevares i  

 medicinudleveringsstedet i indtil 14 dage efter leveringsdato.
Sygehusapoteker og sygehusapoteksfilialer § 21.  Et sygehusapotek er et apotek ejet af staten,  

 en amtskommune eller af Københavns eller Frederiksberg Kommune.
Til  

 sygehusapoteket kan være knyttet sygehusapoteksfilialer.
 Stk. 2.  Sygehusapoteket kan levere og fremstille  

 lægemidler m.v. i det omfang, hvori lov om apoteksvirksomhed bestemmer det.
§ 22.  En sygehusapoteksfilial er en enhed knyttet til  

 et sygehusapotek.
Filialen drives for sygehusejerens regning og under  

 sygehusapotekerens ansvar med et fagligt uddannet personale, der omfatter  

 farmaceuter.
 Stk. 2.  Sygehusapoteksfilialen kan levere de varer, som  

 sygehusapoteket må levere.
 Stk. 3.  Sygehusapoteksfilialen må ikke foretage nogen  

 form for fremstilling, deling eller omhældning af lægemidler og andre varer,  

 som filialen må levere.
 § 23.  Bestemmelserne i §§ 5 og 6 gælder også for  

 sygehusapoteker og sygehusapoteksfilialer.
 § 24.  Når en sygehusapoteker har overtaget driften af  

 et sygehusapotek, skal indberetning herom indsendes til Sundhedsstyrelsen og  

 embedslægeinstitutionen.
Diverse bestemmelser § 25.  Den person, der har bestået dansk farmaceutisk  

 kandidateksamen eller en tilsvarende farmaceutisk uddannelse i et land  

 omfattet af EØS-aftalen, betegnes under sin ansættelse på apotek eller  

 sygehusapotek som farmaceut.
 Stk. 2.  Den person, der har bestået farmaceutisk  

 medhjælpereksamen efter kongelig anordning nr. 402 af 14. september 1942 om  

 Danmarks farmaceutiske Højskole og den farmaceutiske uddannelse efter  

 tidligere anordninger, betegnes som apoteksmedhjælper, og har under sin  

 ansættelse på apotek eller sygehusapotek kompetence svarende til en  

 farmaceut, bortset fra kompetencen til at blive godkendt som apoteksbestyrer  

 eller være kvalitetsansvarlig for lægemiddelproduktionen.
 Stk. 3.  Den person, der har bestået eksamen for  

 apoteksassistenter betegnes under sin ansættelse på apotek eller  

 sygehusapotek som apoteksassistent.
 Stk. 4.  Den person, der har bestået de obligatoriske  

 studieenheder og eksamensprøver i den farmaceutiske kandidatuddannelse, der  

 er en forudsætning for studieophold på apotek, samt bestået studieophold på  

 apotek, har under sin ansættelse på apotek eller sygehusapotek kompetence  

 svarende til en apoteksassistent og betegnes som farmaceutstuderende med  

 kompetence svarende til en apoteksassistent.
 § 26.  Hvor særlige forhold taler herfor, kan  

 Sundhedsstyrelsen dispensere fra de i denne bekendtgørelse anførte  

 bestemmelser eller stille krav til det enkelte apotek (sygehusapotek) eller  

 de i §§ 7, 9, 12, 18 og 22 nævnte enheder.
Straf- og ikrafttrædelsesbestemmelser § 27.  Med bøde straffes den, der:
 § 28.  Bekendtgørelsen træder i kraft den 1. maj 1994.
 Stk. 2.  Bekendtgørelse nr. 509 af 14. november 1985 om  

 indretning og drift af apoteker og sygehusapoteker m.v., bekendtgørelse nr.  

 527 af 30. august 1988 om ændring af bekendtgørelse om indretning og drift af  

 apoteker og sygehusapoteker m.v. og bekendtgørelse nr. 929 af 20. november  

 1992 om ændring af bekendtgørelse om indretning og drift af apoteker og  

 sygehusapoteker m.v. ophæves.
