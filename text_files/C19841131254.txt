 Ved skrivelse af 21. februar 1980 (j.nr. 1.k. 5-49-79) har direktoratet  

 fastsat bestemmelser vedrørende tildeling af tjenestefrihed til personalet  

 med henblik på deltagelse i idrætsbegivenheder.
 I skrivelsen er ad punkt 2 anført, at der efter ansøgning indgivet af  

 Fængselsfunktionærernes Idrætsforbund kan meddeles tjenestefrihed med løn til  

 deltagelse i internationale arrangementer for idrætsudøvere tilknyttet  

 forbundet.
 På given foranledning skal direktoratet herved meddele, at tjenestefrihed  

 med løn i henhold til denne bestemmelse fremover kun kan forventes meddelt  

 til deltagelse i internationale stævner arrangeret i de respektive  

 idrætsforbunds fælles regi, fx nordiske mesterskaber inden for de enkelte  

 idrætsgrene.
 I andre tilfælde, fx hvor et enkelt tjenestested gennem kontakter i  

 udlandet arrangerer idrætskonkurrencer m.v. på lokalt plan, vil direktoratet  

 imidlertid være indstillet på at yde deltagerne tjenestefrihed uden løn,  

 såfremt det i øvrigt er foreneligt med tjenestens tilrettelæggelse.
 E.B.
Erik Bang Kriminalforsorgens anstalter, afdelinger, pensioner samt arrestinspektørerne.
