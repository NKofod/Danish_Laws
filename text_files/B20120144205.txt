Bekendtgørelse om ændring af bekendtgørelse om visse regler i pensionsafkastbeskatningsloven § 1 I bekendtgørelse nr. 1634 af 21. december 2010 om visse regler i pensionsafkastbeskatningsloven foretages følgende ændringer:
 1. Indledningen til bekendtgørelsen affattes således:
»I medfør af §§ 21, 22, 23, 23 a, 31 og 32, stk. 3, i pensionsafkastbeskatningsloven, jf. lovbekendtgørelse nr. 170 af 22. februar 2011, som ændret ved lov nr. 1561 af 21. december 2010, lov nr. 398 af 9. maj 2012, lov nr. 922 af 18. september 2012, lov nr. 1227 af 18. december 2012 og lov nr. 1380 af 23 december 2012, fastsættes:« 2. Efter § 1 indsættes:
»§ 1 a.
Danske forsikringsselskaber m.v., der udbyder ordninger omfattet af pensionsafkastbeskatningslovens § 1, stk. 1, og som får meddelelse fra SKAT om, at de har pensionsberettigede, der er bosat i Grønland, skal give SKAT oplysninger om den samlede pensionsafkastskat for de cpr-numre, som forsikringsselskabet m.v. får oplyst af SKAT via TastSelv Erhverv.
Oplysningerne skal gives til SKAT efter de retningslinjer, der er foreskrevet herfor i TastSelv Erhverv, senest en måned efter meddelelsens datering.« § 2 Stk. 1. Bekendtgørelsen træder i kraft den 1. januar 2013.
 Stk. 2. ATP kan i stedet for at underrette den skattepligtige om indbetaling af skatten samtidig med indbetalingen, jf. § 22, underrette den skattepligtige om indbetaling af skatten i forbindelse med den endelige opgørelse af Den Supplerende Arbejdsmarkedspension for Førtidspensionister i den årlige pensionsoversigt. 1. pkt. har virkning fra og med den 1. januar 2013 til og med den 30. juni 2013.
