Fremsat den 12. november 1998 af  

 Svend Erik Hovmand (V),  

 Hans Christian Schmidt (V), Pernille Sams (KF),  

 Flemming Hansen (KF) og Sonja Albrink (CD) Forslag til folketingsbeslutning om svarfrister for offentlige myndigheder Med henblik på at effektivisere den offentlige  

 administration i forbindelse med henvendelser og klager fra borgerne  

 opfordrer Folketinget regeringen til at udarbejde et regelsæt, der  

 forpligter statslige og kommunale råd og nævn samt andre  

 myndigheder med borger- og virksomhedskontakt til løbende at  

 registrere sagsbehandlingstider, opstille tidsmål for deres  

 sagsbehandling og at følge op herpå.
Regeringen opfordres  

 endvidere til inden for de områder, hvor det er hensigtsmæssigt,  

 at indføre et såkaldt negativattestsystem, dvs. et system med  

 indsigelsesfrister for offentlige myndigheder.
Bemærkninger til forslaget Det Konservative Folkeparti,  

 Centrum-Demokraterne og Venstre har sat regelforenkling og  

 afbureaukratisering højt på dagsordenen i dette  

 folketingsår.
Nærværende forslag er en opfølgning  

 på beslutningsforslag nr.
B 101 fra folketingsåret 1997-98, 1.  

 samling (Folketingstidende 1997-98, Tillæg A side 3256 og 3258), hvor  

 regeringen blev opfordret til at udarbejde regler og svarfrister for  

 offentlige myndigheders behandling af henvendelser og klager m.v. inden for  

 visse kategorier.
 Når det offentlige pålægger borgerne  

 afleveringsfrister på en række områder - f.eks. for  

 indlevering af selvangivelsen - og endog i nogle tilfælde straffer med  

 bøde, hvis fristen overskrides, må det også være  

 rimeligt, at de offentlige myndigheder pålægges frister for  

 behandling af henvendelser og klager.
Finansministeriets egen undersøgelse af  

 sagsbehandlingstider i staten fra maj 1998 viser, at effektiviteten i  

 behandlingen af sager fra borgere og virksomheder er utilfredsstillende, og  

 forskelsbehandlingen af borgerne er til at tage og føle på.  

 F.eks. varierer den gennemsnitlige sagsbehandlingstid for Revaliderings- og  

 Pensionsnævnet mellem 48 dage i Københavns Amt og 372 dage i  

 Århus Amt.
Undersøgelsen viser desuden, at der er en generel  

 mangel på svarfrister og registrering af svartider, hvilket peger i  

 retning af, at mange myndigheder slet ikke er opmærksomme på  

 deres tidsforbrug.
Rapporten dokumenterer, at kun for en tredjedel af  

 sagstyperne foretages der løbende registreringer af  

 sagsbehandlingstiderne, og kun for knap halvdelen af sagstyperne  

 fastsættes mål for den maksimale sagsbehandlingstid.
 Derfor ønsker forslagsstillerne, at der både  

 bliver opstillet krav om registrering af sagsbehandlingstider, og at der  

 opstilles mål for sagsbehandlingsfrister inden for den offentlige  

 forvaltning.
Regeringen har i sommeren 1997 henstillet til samtlige  

 ministerier og styrelser m.v. at opstille mål for  

 sagsbehandlingstiderne, og at sagsbehandlingstiderne skal indgå i  

 mål- og resultatstyringen i staten.
Fra og med 1997 er det desuden  

 obligatorisk for alle statsvirksomheder med "udadrettede opgaver og  

 selvstændig ledelse" at aflægge virksomhedsregnskab.
For  

 institutioner, hvis hovedformål involverer sagsbehandling, er  

 opgørelser over sagsbehandlingstider obligatoriske.
Undtaget er  

 institutioner med en driftsbevilling på under 25 mio. kr.
Selv om regeringens tiltag er tiltrængte, er de  

 efter forslagsstillernes opfattelse ikke tilstrækkelige.
Råd og  

 nævn har oftest bevillinger på under 25 mio. kr. og er derfor  

 ikke underlagt de krav om målstyring, der ellers fastsættes i  

 virksomhedsregnskabet.
Det er utilfredsstillende, at råd og nævn,  

 der specifikt har borger- og virksomhedskontakt, ikke er forpligtet til at  

 fastsætte mål for sagsbehandlingen, blot fordi deres  

 driftsbevilling er mindre end 25 mio. kr.
Selv om visse råd og  

 nævn er tilknyttet institutioner, der aflægger  

 virksomhedsregnskab, er de gældende regler utilstrækkelige.
Derfor ønsker forslagsstillerne, at der også  

 fastsættes regler for sagsbehandlingstider og svartider hos råd,  

 nævn og andre myndigheder med driftsbevillinger under 25 mio. kr.
Dette  

 skal ikke forstås således, at der fastsættes ensartede  

 frister hos alle myndigheder.
Men borgerne bør som et minimum kunne  

 henvende sig til den offentlige myndighed og få oplyst den forventede  

 sagsbehandlingstid.
Og for de mest almindelige sager bør kommuner,  

 amter og andre offentlige myndigheder simpelt hen offentliggøre  

 sagsbehandlingstiden.
Det væsentlige er altså, at den enkelte  

 myndighed forpligtes til at registrere sagsbehandlingstiderne løbende, selv at fastsætte en række servicemål for  

 sagsbehandlingen, herunder tidsmål for svartider og information til  

 borgerne om sagsgangen og at foretage opfølgning på de fastsatte mål og  

 iværksætte de nødvendige tiltag, hvis de fastsatte frister  

 ikke overholdes.
Fastlæggelsen af svarfrister m.v. skal naturligvis  

 ske under hensyntagen til retssikkerheden.
Målsætningen er ikke  

 alene hurtige svar og afgørelser, men også korrekte  

 afgørelser.
Fastlæggelsen af svarfrister m.v. skal ske inden for  

 rammerne af de nuværende ressourcer.
Forslagsstillerne foreslår desuden, at der inden for  

 visse områder indføres et såkaldt negativattestsystem for  

 virksomheder.
Systemet fungerer på den måde, at en virksomhed,  

 der f.eks. anmelder et nyt produkt til myndighederne, kan betragte  

 tilladelsen som givet, hvis den ikke hører fra myndighederne inden for  

 en given tidsfrist.
Et sådant system vil kunne være med til at  

 fremme og effektivisere sagsbehandlingen.
Det gælder bl.a. i  

 forbindelse med godkendelse af nye produkter og byggetilladelser.
Skriftlig fremsættelse Svend Erik Hovmand (V):
 Som ordfører for forslagsstillerne tillader jeg mig  

 hermed at fremsætte:
 Forslag til folketingsbeslutning om svarfrister for  

 offentlige myndigheder.
(Beslutningsforslag nr.
B 42).
 Jeg henviser i øvrigt til de bemærkninger,  

 der ledsager lovforslaget og anbefaler det til Tingets velvillige behandling.
