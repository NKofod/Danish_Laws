 Under henvisning til kirkeministeriets bekendtgørelse nr. 562 af 15.  

 november 1977 om anmeldelse af fødsler og dødsfald og til justitsministeriets  

 bekendtgørelse nr. 572 af 22. november 1977 om anmeldelse af fødsel, navn og  

 dødsfald i de sønderjyske landsdele henledes opmærksomheden på, at fødsler og  

 dødsfald med virkning fra 1. januar 1978 normalt skal anmeldes til og  

 registreres i ministerialbogen (kirkebogen) - i de sønderjyske landsdele  

 personregistret - på de fødendes eller afdødes bopælssted i stedet for som  

 hidtil på det sted, hvor fødslen eller dødsfaldet har fundet sted.
 1. En række gældende bestemmelser bør herefter læses i  

 overensstemmelse hermed, således at f.eks. udtrykket »fødselssted«  

 læses som »fødselsregistreringssted«, »dødssted« som  

 »dødsregistreringssted«, og så videre.
 Blandt disse bestemmelser kan nævnes:
 Cirkulære af 22. december 1961 om gifte kvinders slægtsnavn § 4.
 Cirkulære af 28. juni 1963 om inddrivelse af underholdsbidrag § 1, nr. 3.
 Bekendtgørelse af 18. decemner 1969 om ægteskabs indgåelse § 2.
 Cirkulære af 18. december 1969 om ægteskabsindgåelse §§ 9 og 13.
 Bekendtgørelse nr. 131 af 19. marts 1976 om behandling af faderskabssager  

 m.v. § 9, stk. 1.
 Adoptionsbekendtgørelsen, bekendtgørelse nr. 138 af 24. marts 1976 § 8,  

 stk. 2, nr. 1.
 Adoptionscirkulæret, cirkulære nr. 59 af 24. marts 1976 § 33, stk. 1, nr.  

 1 og 2.
2. Fødsels- og dåbsattester og dødsattester for  

 personer, der henholdsvis fødes eller afgår ved døden fra og med den 1.  

 januar 1978, rekvireres herefter fra ministerialbogsføreren for  

 moderens/afdødes bopælssogn.
I de sønderjyske landsdele rekvireres fødsels-  

 og navneattester og dødsattester fra personregisterføreren i moderens/afdødes  

 bopælskommune.
Kirkeministeriet har henledt opmærksomheden på, at alle offentlige  

 myndigheder til brug ved sagsbehandling vederlagsfrit kan rekvirere udskrift  

 af Det centrale personregister (CPR) for en person, der kan identificeres  

 enten ved personnummer eller ved oplysning om fødselsdato, køn og navn.  

 Sådanne rekvisitioner indsendes til sekretariatet for personregistrering,  

 Adelgade 13, IV, 1304 København K.
I tilfælde af hastende karakter kan  

 oplysning fra CPR tillige indhentes telefonisk på sekretariatets telefon, nr.  

 (01) 12 63 33.
 3. Under henvisning til justitsministeriets  

 cirkulærskrivelse nr. 79 af 30. marts 1977 om ligsyn og dødsattester m.v.,  

 pkt. 5, A, 2. afsnit, skal man endelig henlede opmærksomheden på, at  

 bekendtgørelse nr. 375 af 22. december 1961 om førelse af de borgerlige  

 personregistre i de sønderjyske landsdele er ophævet med justitsministeriets  

 bekendtgørelse nr. 572 af 22. november 1977, og at denne bekendtgørelse ikke  

 indeholder en bestemmelse svarende til den tidligere bekendtgørelses § 27,  

 stk. 2.
 P.M.V.
 E.B.
K.
Hjort Cirkulærskrivelse til domstolene, overøvrigheden, politiet, Københavns  

 magistrat, kommunerne og de amtskommunale socialcentre.
