Goodwill, ophævelse af  

 konkurrenceklausul - Fritagelse for restbetaling af goodwill, ophævelse  

 af konkurrenceklausul Ligningsrådet blev anmodet om svar på  

 følgende spørgsmål:
1. Vil en fritagelse for vederlæggelse af goodwill  

 mod samtidig ophævelse af en konkurrenceklausul medføre  

 skattemæssige konsekvenser for interessenterne i advokatfirmaet FIRMA A  

 I/S? 2. Vil en efterfølgende nedsættelse af den af  

 advokat B i forbindelse med indtræden i FIRMA A I/S erlagte betaling  

 for goodwill medføre skattemæssige konsekvenser for advokat  

 B? Sagens omstændigheder var følgende:
 I forbindelse med landsretssagfører C's  

 udtræden af advokatfirmaet FIRMA A I/S ultimo 1990 blev der mellem  

 landsretssagfører C og de øvrige to interessenter advokat D og  

 advokat E indgået en overenskomst, der fastlagde bl.a. vederlag for  

 goodwill og advokat C's påtagelse af en konkurrenceklausul.
Goodwill blev i den forbindelse fastsat til 60 pct. af  

 gennemsnittet af de seneste tre års overskud.
Beløbet skulle  

 afdrages kvartalsvis over en femårig periode.
 Som modydelse for denne goodwillbetaling påtog den  

 udtrædende landsretssagfører C sig en konkurrenceklausul,  

 ifølge hvilken han i en periode på tre år fra sin  

 fratræden ikke måtte praktisere i samme retskreds, som firmaet  

 var beliggende i.
Overtrædelse af konkurrenceklausulen ville  

 medføre pligt til i hvert enkelt tilfælde at betale en  

 konventionalbod samt pligt til at erstatte et dokumenteret tab.
Der blev ikke  

 fastsat et særskilt vederlag for påtagelse af  

 konkurrenceklausulen.
 Forpligtelsen til betaling påhvilede oprindeligt  

 alene de to tilbageblevne interessenter, advokat D og advokat E.
 Ved sin indtræden i firmaet primo 1991 har advokat B  

 vederlagt advokat D og E for goodwill.
 Den fratrådte landsretssagfører C  

 ønskede sig nu frigjort for sin konkurrenceklausul mod kvittering for  

 ethvert tilgodehavende for goodwill, han måtte have hos advokaterne D  

 og E.
 Som et led i denne aftale skulle betalingen for den  

 goodwill, advokat B erhvervede ved sin indtræden i firmaet, ligeledes  

 nedsættes.
 Det var de lokale myndigheders opfattelse, at den under  

 spørgsmål 1 nævnte fritagelse for betaling af goodwill var  

 ydet til dækning af mistede honorarindtægter i det sidste  

 år af konkurrenceklausulens løbetid, og at beløbet derfor  

 måtte være almindelig indkomstskattepligtigt.
 Som begrundelse herfor var henvist til to  

 afgørelser vedrørende overtrædelse af  

 konkurrenceklausul.
 Ligningsrådet fandt imidlertid, at der ikke var tale  

 om overtrædelse af en konkurrenceklausul, men derimod om delvist  

 tilbagekøb af goodwill, som kunne ske uden skattemæssige  

 konsekvenser.
 Den oprindelige betaling for goodwill var sket i nær  

 tilknytning til påtagelsen af konkurrenceklausulen, og der var ikke  

 mellem de uafhængige parter fastsat et særskilt vederlag for  

 påtagelse af konkurrenceklausulen.
 Det er i praksis fastslået, at der ikke er grundlag  

 for at udskille en del af vederlag for goodwill som særskilt vederlag  

 for påtagelse af en konkurrenceklausul i sådanne  

 tilfælde.
 Vedrørende spørgsmål to var  

 Ligningsrådet enig med de lokale myndigheder i, at en  

 efterfølgende nedsættelse af det beløb, advokat B skyldte  

 for erhvervelse af goodwill ved sin indtræden i firmaet, kunne ske uden  

 skattemæssige konsekvenser for ham.
