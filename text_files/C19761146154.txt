 Terre des Hommes har orienteret adoptionsnævnet om, at man ved en  

 skrivelse af 11.10.1976 har anmodet samtlige adoptionssamråd om at modtage  

 meddelelse om, hvorvidt samrådene er bekendt med konkrete tilfælde, hvor der  

 af Terre des Hommes er givet »uhæderlige« oplysninger om børn til  

 adoption.
 Terre des Hommes har samtidig meddelt, at man straks vil orientere  

 adoptionsnævnet om eventuelle indberetninger af den nævnte art.
 I den anledning skal man meddele, at adoptionssamrådene, hvis de måtte  

 blive bekendt med forhold, der kan være af betydning for bedømmelsen af de  

 formidlende organisationers virksomhed, bør indberette sådanne forhold til  

 adoptionsnævnet, der herefter vil overveje, hvilke foranstaltninger sådanne  

 forhold måtte give anledning til, herunder nærmere drøftelser med  

 organisationerne og/eller indberetning til justitsministeriet, der har  

 meddelt organisationerne autorisation som formidlere af udenlandske børn til  

 adoption her i landet.
 Det tilføjes, at adoptionsnævnet som meddelt på nævnets møde med samrådene  

 den 7. og 8.10.1976 har taget spørgsmålet op om tilvejebringelse af  

 ensartede, tilstrækkelige og pålidelige oplysninger om de udenlandske børn,  

 der bringes i forslag til adoption i Danmark.
 Genpart af denne skrivelse er sendt til Terre des Hommes, Glemte Børn  

 (Danadopt) og Adoption Center til orientering.
 P.n.v.
 Hornslet.
 Genpart sendt til:
 2. Adoption Center.
 3. Glemte Børn.
 4. Terre des Hommes.
 5. Adoptionsnævnets medlemmer plus stedfortrædere.
 Samtlige adoptionssamråd.
