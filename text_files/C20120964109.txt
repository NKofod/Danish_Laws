Cirkulære om overenskomsten med Det britiske Statssamfund om fredning af og tilsyn med krigsgrave (Til stiftsøvrigheder, provstiudvalg og kirkegårdsbestyrelser) Med henvisning til afsnit 6 i Kirkeministeriets cirkulære nr. 61 af 10. april 1954 om en overenskomst med det britiske statssamfund om fredning af og tilsyn med krigsgrave fastsættes følgende:
 § 1. Den Commonwealth War Graves Commission tilkommende dispositionsret over gravstederne forlænges for et tidsrum af 60 år fra den 1. april 2014 med mulighed for forlængelse.
 § 2. Forlængelsen sker på uændrede vilkår, jf. bestemmelserne herom i cirkulære nr. 61. af 10. april 1954 om en overenskomst med det britiske statssamfund om fredning af og tilsyn med krigsgrave.
 § 3. Cirkulæret træder i kraft den 1. april 2014.
