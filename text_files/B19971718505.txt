 I medfør af § 82 i lov om luftfart, jf. lovbekendtgørelse nr. 162 af 7.  

 marts 1994, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 138 af 17. februar 1997 om  

 delegation af beføjelser til Statens Luftfartsvæsen og om kundgørelse af de  

 af luftfartsvæsenet udfærdigede forskrifter, følgende:
1. Referencedokumenter 1.1 Ministeriet for offentlige arbejders bekendtgørelse nr. 264 af 27.  

 juni 1966 om driftsforskrifter for regelmæssig og ikke-regelmæssig, offentlig  

 lufttrafik, som ændret ved bekendtgørelse nr. 397 af 11. oktober 1967,  

 herefter benævnt driftsforskrifterne.
 1.2 BL 5-4, Bestemmelser om rundflyvning, seneste udgave.
2. Anvendelsesområde Denne BL fastsætter bestemmelser for flyvechefer i luftfartsforetagender  

 med Air Operators Certificate (AOC) til erhvervsmæssig transport af  

 passagerer, post og/eller fragt eller med tilladelse til rundflyvning, jf.
BL  

 5-4.
3. Generelt 3.1 Det påhviler den, der af Statens Luftfartsvæsen har fået AOC til  

 erhvervsmæssig transport af passagerer, post og/eller fragt eller tilladelse  

 til rundflyvning, at etablere og opretholde en driftsorganisation i  

 luftfartsforetagendet til varetagelse af det interne operationelle tilsyn.
 3.2 Som daglig leder af driftsorganisationen skal luftfartsforetagendet  

 ansætte en flyvechef.
3.2.1 Det påhviler flyvechefen a. at sikre, at flyvevirksomheden i luftfartsforetagendet udføres i  

 overensstemmelse med de gældende forskrifter, herunder den udfærdigede  

 driftshåndbog, b. at sikre, at vedligeholdelse af luftfartøj og uddannelse af personale i  

 det omfang, det fremgår af den udfærdigede driftshåndbog, udføres i  

 overensstemmelse med de gældende forskrifter, c. at varetage forbindelsen til Statens Luftfartsvæsen i sager vedrørende  

 alle operationelle forhold, d. at sikre, at Statens Luftfartsvæsens påbud med hensyn til operationelle  

 forskrifter efterkommes, og e. at sikre, at Statens Luftfartsvæsens medarbejdere i inspektionsøjemed  

 har uhindret adgang til luftfartsforetagendets lokaliteter, materiel,  

 håndbøger m.v.
 3.3 Flyvechefens opgaver og forpligtelser kan i henhold til den  

 organisationsplan, der er indeholdt i driftshåndbogen, i et nærmere givet  

 omfang uddelegeres til andre.
4. Flyvechef 4.1 Godkendelse 4.1.1 Godkendelse som flyvechef gives af Statens Luftfartsvæsen efter  

 ansøgning, når ansøgeren opfylder de betingelser, der er fastsat i denne BL.
 4.1.2 Ansøgning om godkendelse af flyvechefen indsendes af  

 luftfartsforetagendet og medunderskrives af ansøgeren.
 4.1.3 Godkendelsen som flyvechef gælder kun for vedkommende  

 luftfartsforetagende.
4.2 Kvalifikationer 4.2.1 I luftfartsforetagender, der har AOC til erhvervsmæssig transport af  

 passagerer, post og/eller fragt med luftfartøjer med 20 eller flere  

 passagersæder, skal ansøgeren opfylde følgende betingelser:
a.
Være heltidsansat i luftfartsforetagendet.
b.
På tidspunktet for godkendelsen inden for de sidste 5 år i mindst 3 år  

 i et skandinavisk luftfartsforetagende, der har eller har haft AOC til  

 erhvervsmæssig transport af passagerer, post og/eller fragt med luftfartøjer  

 med 20 eller flere passagersæder, enten i. have gjort tjeneste som luftfartøjschef på luftfartøjer, der er  

 certificeret til 20 eller flere passagersæder, eller ii. have været ansat som flyvechef.
c.
Over for Statens Luftfartsvæsen kunne godtgøre at have fornødent  

 kendskab til den operationelle dokumentation, som anvendes i  

 luftfartsforetagendet.
d.
Af Statens Luftfartsvæsen anses for egnet til at varetage en sådan  

 stilling.
 4.2.2 I luftfartsforetagender, der har AOC til erhvervsmæssig transport af  

 passagerer, post og/eller fragt IFR med luftfartøjer med færre end 20  

 passagersæder, skal ansøgeren opfylde følgende betingelser:
a.
Være heltidsansat i luftfartsforetagendet.
b.
På tidspunktet for godkendelsen inden for de sidste 4 år i mindst 2 år  

 i et skandinavisk luftfartsforetagende, der har eller har haft AOC til  

 erhvervsmæssig transport af passagerer, post og/eller fragt IFR, enten i. have gjort tjeneste som luftfartøjschef eller ii. have været ansat som flyvechef.
c.
Have opnået en total IFR-flyvetid på mindst 500 timer under  

 erhvervsmæssig transport af passagerer, post og/eller fragt, herunder mindst  

 350 timer som luftfartøjschef.
d.
Over for Statens Luftfartsvæsen kunne godtgøre at have fornødent  

 kendskab til den operationelle dokumentation, som anvendes i  

 luftfartsforetagendet.
e.
Af Statens Luftfartsvæsen anses for egnet til at varetage en sådan  

 stilling.
 4.2.3 I luftfartsforetagender, der har AOC til erhvervsmæssig transport af  

 passagerer, post og/eller fragt VFR med luftfartøjer med færre end 20  

 passagersæder, skal ansøgeren opfylde følgende betingelser:
a.
Være heltidsansat i luftfartsforetagendet.
b.
På tidspunktet for godkendelsen inden for de sidste 3 år i mindst 1 år  

 i et skandinavisk luftfartsforetagende, der har eller har haft AOC til  

 erhvervsmæssig transport af passagerer, post og/eller fragt, enten i. have gjort tjeneste som luftfartøjschef eller ii. have været ansat som flyvechef.
c.
Have opnået en total flyvetid på mindst 500 timer som luftfartøjschef  

 eller være i besiddelse af instrumentbevis.
d.
Have opnået en flyvetid på mindst 150 timer som luftfartøjschef eller  

 andenpilot under erhvervsmæssig transport af passagerer, post og/eller fragt.
e.
Over for Statens Luftfartsvæsen kunne godtgøre at have fornødent  

 kendskab til den operationelle dokumentation, som anvendes i  

 luftfartsforetagendet.
f.
Af Statens Luftfartsvæsen anses for egnet til at varetage en sådan  

 stilling.
 4.2.4 I luftfartsforetagender, der har tilladelse til  

 rundflyvningsvirksomhed, skal ansøgeren opfylde følgende betingelser:
a.
Være heltidsansat i luftfartsforetagendet.
b.
På tidspunktet for godkendelsen være indehaver af B-certifikat og skal  

 enten i. være i besiddelse af instruktørbevis eller ii. være i besiddelse af instrumentbevis eller iii. have opnået en flyvetid på mindst 150 timer som luftfartøjschef.  

 Andenpilottid kan indgå i forholdet 2:1.
c.
Over for Statens Luftfartsvæsen kunne godtgøre at have fornødent  

 kendskab til den operationelle dokumentation, som anvendes i  

 luftfartsforetagendet.
d.
Af Statens Luftfartsvæsen anses for egnet til at varetage en sådan  

 stilling.
4.3 Ophør 4.3.1 Godkendelsen vil blive tilbagekaldt, a. når luftfartsforetagendet eller flyvechefen selv anmoder herom, b. når flyvechefen ikke længere opfylder de krav, der er nævnt under  

 henholdsvis pkt. 4.2.1, 4.2.2, 4.2.3 eller 4.2.4, c. hvis flyvechefen groft eller gentagne gange tilsidesætter sine pligter  

 efter denne BL, eller d. hvis retten til at udøve virksomheden som flyvechef frakendes den  

 pågældende i medfør af straffelovens § 79.
 4.3.2 Godkendelsen bortfalder, hvis Statens Luftfartsvæsen tilbagekalder  

 luftfartsforetagendets AOC.
5. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
Ved dispensationer fra  

 kvalifikationskravene i pkt. 4.2 vil der kun kunne dispenseres, hvis  

 ansøgerens uddannelse og erfaring, eller hvis karakteren af den  

 driftsorganisation, hvori ansøgeren skal virke, gør en dispensation  

 ubetænkelig.
6. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
7. Straf 7.1 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, en AOC-indehaver, der overtræder  

 bestemmelserne i pkt. 3.1 og 3.2.
 7.2 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, en flyvechef, der overtræder bestemmelserne i  

 pkt. 3.2.1.
 7.3 For overtrædelser begået af selskaber m.v. (juridiske personer) kan  

 der pålægges strafansvar efter reglerne i straffelovens 5. kapitel, jf.  

 luftfartslovens § 149, stk. 14.
8. Ikrafttræden 8.1 Denne BL træder i kraft den 1. august 1997.
 8.2 Samtidig ophæves BL 5-12, 2. udgave af 15. april 1993.
