(Tilsætningsstofbekendtgørelsen) § 1 I bekendtgørelse nr. 1055 af 18. december 1995 om tilsætningsstoffer til  

 levnedsmidler, foretages følgende ændring:
 1. Indledningen affattes således:
»I medfør af §§ 14, 15, 24, 36, stk. 2, 43, 44 og 63 i lov nr. 310 af  

 6. juni 1973 om levnedsmidler m.m. som ændret ved lov nr. 250 af 23. maj 1984  

 og § 1, 3 og 4 i lov nr. 343 af 25. maj 1990 om administration af De  

 Europæiske Fællesskabers retsakter om levnedsmidler fastsættes:» 2. Efter § 29 indsættes:
 »§ 29 a.  For levnedsmidler der indeholder et  

 eller flere sødestoffer skal varebetegnelsen være ledsaget af angivelsen:  

 »Indeholder sødestof(fer)».
 Stk. 2.  For levnedsmidler der både er tilsat sukker og  

 indeholder et eller flere sødestoffer skal varebetegnelsen være ledsaget af  

 angivelsen: »Indeholder sukker og sødestof(fer)».
 Stk. 3.  Levnedsmidler der indeholder aspartam skal  

 mærkes med angivelsen: »Indeholder en phenylalaninkilde«.
 Stk. 4.  Levnedsmidler der indeholder over 10% polyoler  

 skal mærkes med angivelsen: »Overdreven brug kan virke afførende«.
 3. I § 46 indsættes efter stk. 6:
»Stk. 7.  Salg af produkter, som ikke opfylder  

 reglerne i § 29 a, er tilladt indtil den 1. juli 1997. Produkter, som er  

 markedsført eller mærket inden denne dato, kan dog sælges, så længe lager  

 haves.« § 2 Denne bekendtgørelse træder i kraft den 1. august 1996.
Sundhedsministeriet, den 12. juli 1996 Yvonne Herløv Andersen / Marianne Lauridsen (* 1) Bekendtgørelsen indeholder bestemmelser, som gennemfører Rådets  

 direktiv 96/21/EF, EF-Tidende L 88, s. 5.
