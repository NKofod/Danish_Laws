Fremsat den 19. november 2002 af  

 Villy Søvndal (SF),  

 Aage Frandsen (SF) og Holger K.
Nielsen&nbsp  

 ;(SF) Forslag til folketingsbeslutning om åbenhed om og øget parlamentarisk  

 indflydelse på  

 våbeneksportpolitikken Folketinget pålægger regeringen inden juni  

 2003 at etablere det nødvendige lovgrundlag for, at beslutninger om våbeneksportlicenser og  

 våbenleverancer skal gøres tilgængelige for alle,  

 når der er taget beslutning, at beslutning om våbeneksportlicenser og våbenleverancer  

 altid skal gennemføres sådan, at Folketinget har mulighed for at  

 påvirke våbeneksportpolitikken allerede i forberedelsesfasen og i  

 de tilfælde, hvor eksporten kan få udenrigspolitiske  

 konsekvenser, hvor modtagerlandets menneskerettighedssituation kan blive  

 påvirket eller den lokale/regionale stabilitet kan blive forringet, at forbyde eksport af våben og våbenkomponenter, hvor  

 disse kan forventes at bidrage til at forværre  

 menneskerettighedssituationen eller have en destabiliserende virkning  

 på det lokale/regionale område, handelen er rettet mod.
 Endvidere pålægges regeringen at arbejde  

 aktivt for, at de nordiske regeringer i samarbejde kan udforme en  

 international konvention og et globalt regelsæt for våbenhandel,  

 som kan sikre åbenhed om og regulering af eksport til  

 konfliktområder eller lande, som bryder menneskerettigheder.
Bemærkninger til forslaget Baggrunden for beslutningsforslaget er  

 ønsket om at anerkende, at handel med våben og forsvarsmateriel  

 aldrig bare er Endvidere beregner SIPRI, at man i 2001 i verden anvendte  

 ca. 839 mia.
US $ på militærudgifter, og at dette udgør  

 ca. 2,6 pct. af verdens BNP.
Fem lande i verden anvender cirka halvdelen af  

 verdens militærudgifter.
Efter terrorangrebet 11. september 2001 er det  

 klart, at midlerne anvendt til militær oprustning er steget pga.  

 USAs store satsninger på sin såkaldte krig mod  

 terrorisme.
Der er sket en stor koncentration af  

 våbenindustrien, som har ført til, at der er opstået et  

 antal meget store internationale våbenindustrikomplekser.
Denne  

 udvikling kombineret med kommercialisering og privatisering i branchen har  

 medført fundamentale ændringer i våbenindustrien i verden.  

 Landenes legitime forsvarsinteresser over for ydre aggressioner er ikke  

 længere det, som i første række styrer  

 våbenproduktion og våbenhandel, hvorimod økonomiske  

 interesser spiller en stadig større rolle.
Våbenteknologi bliver stadig mere avanceret og  

 dermed dyrere.
Udviklingen kræver større investeringer, og  

 dermed er presset for produktions- og handelssamarbejde mellem flere lande  

 stort.
Som følge af konkurrencen på det globale marked for  

 våben og forsvarsmateriel samt de store investeringsomkostninger  

 øges behovet for at eksportere.
Få lande har mulighed for at  

 være helt Dette er sket inden for EU og gælder også de  

 nordiske lande.
EU har kraftigt øget såvel samarbejdet på  

 udviklings- og forskningssiden i produktionen som koordinationen, hvad  

 angår anskaffelser og eksport af våben og forsvarsmateriel.
De  

 nordiske lande, som er medlemmer af EU, er med i dette samarbejde, men  

 samtidig har man også øget samarbejdet i denne branche på  

 det nordiske plan.
Forsvarsministrene fra Finland, Norge, Sverige og Danmark  

 godkendte i sommeren 2001 en aftale om forsvarsproduktionssamarbejde, som nu  

 er kommet til ratifikation i de nordiske parlamenter.
Våbeneksport og handel med forsvarsmateriel har  

 altid udenrigspolitiske følger såvel globalt som lokalt.
Det  

 handler om stabiliteten regionalt og internationalt, om  

 menneskerettighedssituationen, om konfliktforebyggende arbejde og om  

 bæredygtig udvikling.
De ressourcer, som anvendes til oprustning,  

 trækkes fra et lands øvrige udvikling, dvs. fra investeringer,  

 som kunne være gennemført til miljøbeskyttelse, til  

 bæredygtig udvikling af naturressourcer, til uddannelse, til  

 fattigdomsbekæmpelse osv.
 Øget internationalt samarbejde inden for  

 våbenteknologibranchen og øget eksport af våben og  

 forsvarsmateriel bør derfor følges op af udbygning af et  

 fælles regelværk og normer for kontrol af våbeneksporten.  

 Åbenhed (transparens) i forberedelse af våbeneksportsager og  

 f.eks. parlamenternes muligheder for at påvirke beslutninger er yderst  

 vigtig i spørgsmål om våbeneksportkontrol og regulering  

 både nationalt og internationalt.
De nordiske lande, som har eget militær, har deres  

 egen nationale våbeneksportlovgivning.
Heraf fremgår principperne  

 for, hvorledes virksomheder kan få licens til eksport af våben og  

 forsvarsmateriel fra de respektive lande.
De nordiske lande har i princippet  

 hidtil været fortalere for en linje, der er meget restriktiv.
De  

 nordiske lande har også stået for en linje, hvor f.eks.  

 iagttagelse af modtagerlandets menneskerettighedssituation og  

 våbeneksport til lande i krig har haft stor bevågenhed.
Trods  

 dette findes der en række forskelle i landenes  

 våbeneksportlovgivning, forskelle, der bl.a. vedrører  

 åbenhed i sagsbehandlingen, spørgsmålet om parlamentets  

 muligheder for at påvirke de enkelte licensbeslutninger på  

 forhånd, i hvilken grad licensbeslutninger følges op med et  

 anvendelsescertifikat, i spørgsmål om, hvordan man forholder sig  

 til eksportvåben, som kan anvendes både til civilt og  

 militært brug, og endelig, hvordan man behandler eksport af komponenter  

 og knowhow samt handel med våbenlicenser.
Hvis man vil følge en restriktiv linje, hvor man  

 vurderer modtagerlandets situation, regionens stabilitet og f.eks.  

 menneskerettighedssituationen, er spørgsmålet om transparens og  

 mulighed for åben kritisk debat yderst vigtig.
I Sverige har man sikret  

 parlamentarisk indsigt ved, at sager om våbeneksport på  

 forhånd behandles i en komité med parlamentarisk  

 repræsentation.
Dette giver i princippet parlamentet en mulighed for at  

 påvirke regeringens våbeneksportpolitik.
I Finland er man  

 gået skridtet videre.
Alle eksportbeslutninger er således  

 offentlige, og borgerne kan efter ønske få dokumenter om, f.eks.  

 hvilke lande der ansøges om eksportlicenser til.
Dette  

 muliggør, at forskere og organisationer også kan deltage i  

 debatten om våbeneksportpolitikken, ikke bare om principielle  

 retningslinjer, men om, hvordan den udøves i virkeligheden.
Skriftlig fremsættelse Villy Søvndal Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om åbenhed om og  

 øget parlamentarisk indflydelse på  

 våbeneksportpolitikken.
(Beslutningsforslag nr.
B 41).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
