Kendelse fra Pressenævnet i sag nr.  

 47/2000 [K] har klaget til Pressenævnet over en notits og en  

 artikel bragt i Frederiksborg Amts Avis den 12. april 2000, idet hun mener,  

 at god presseskik er tilsidesat.
 Af notitsen, der blev bragt i Frederiksborg Amts Avis den  

 12. april 2000 med overskriften "Direktør Bakkes op af  

 ansatte", fremgår det, at:
 "Mens et par tidligere ansatte i Kulturhuset Trommen i  

 Hørsholm har benyttet lejligheden til at udtrykke knubbede ord om  

 direktør   Jerry  Ritz' måde at lede arbejdet på,  

 får han nu opbakning fra 36 nuværende og tidligere ansatte, som  

 ikke stiltiende vil se på, at deres chef bliver udsat for en hetz, som  

 de ikke føler er berettiget.
 Underskrifterne dækker over et meget bredt spekter  

 af personalegrupper, der alle giver udtryk for, at de har stor tillid til og  

 synes  Ritz  har en god måde at lede arbejdet i Trommen på.
Ingen af dem kan nikke genkendende til overvågning  

 og chikane fra   Ritz' side, hvis medarbejderne ikke har kunnet tage  

 ekstravagter og lignende." Af artiklen, der blev bragt i Frederiksborg Amts Avis  

 samme dag og med overskriften "Medarbejdere støtter Trommens  

 direktør" fremgår det bl.a., at:
 "Underskriftsindsamling undsiger tidligere ansatte.
 Så snart personalet i trommen fik nys om, at der var  

 tidligere medarbejdere, der havde udtalt sig negativt om direktør   

  Jerry  Ritz, satte de en underskriftsindsamling i gang til støtte for  

 direktøren, og 36 nuværende og tidligere medarbejdere skrev  

 under.
 Det sker sammen med et brev til bestyrelsesformand  

 borgmester   Hanne  Falkensten.
 "Personalet i Trommen vil ikke længere acceptere, at  

 vores afholdte chef  Jerry  Ritz  og Trommen som en velfungerende  

 arbejdsplads bliver tilsvinet af nogle få tidligere medarbejdere med  

 den forhenværende bogholder [K] i spidsen.
De rygter, hun prøver at sprede bl.a. til pressen,  

 om at der skulle være et dårligt arbejdsklima i Trommen har intet  

 hold i virkeligheden, tværtimod har vi et særdeles godt  

 arbejdsklima og sammenhold.
Vi giver vores fulde opbakning til den måde  

 som  Jerry leder kulturhuset Trommen på.
Der er et godt forhold mellem  

 de ansatte i alle husets afdelinger og ledelsen, vi accepterer derfor ikke,  

 at nogle få tidligere medarbejdere spreder falske rygter.
Vi der  

 tilsammen har mange års anciennitet kender arbejdsforholdene noget mere  

 tilbundsgående, end en medarbejder der har været ansat i en kort  

 periode.
" Underskrifterne er altså indsamlet ugen før  

 Berlingske Tidende kunne bringe en artikel, hvori tidligere medarbejdere  

 kommer med alvorlige beskyldninger mod  Jerry  Ritz's arbejdsledelse, bl.a.  

 om intens overvågning af medarbejderne og trusler om fyring, hvis de  

 ikke makker ret.
 I går var der bestyrelsesmøde i Trommen.
Formanden for bestyrelsen, borgmester  Hanne  Falkensten,  

 siger at man brugte det meste af mødet til at gennemgå de  

 beskyldninger, der blev fremdraget i Berlingske Tidende i  

 søndags." Klageren har oplyst, at artiklen i bladet er bragt i  

 forlængelse af en sag, som hun sammen med seks andre tidligere  

 medarbejdere rejste i Berlingske Tidende den 9. april 2000. Personerne i  

 gruppen var alle fuldtidsansatte administrative eller ledende medarbejdere  

 med en samlet anciennitet på 25 år.
 Af den pågældende artikel fremgår det  

 bl.a., at:
"Han sagde direkte, at jeg ikke respekterede ham og derfor  

 intet havde at gøre i Trommens administration, og hvis jeg ikke kunne  

 lide lugten i bageriet, så måtte jeg forsvinde, fortæller Klageren har anført, at det er i strid med god  

 presseskik, at hverken hun eller en anden forhenværende medarbejder ved  

 navn  Hans  Stokholm, som stod frem i Berlingske Tidende, er blevet kontaktet  

 i forbindelse med artiklen i Frederiksborg Amts Avis, der bl.a. bringer  

 brevet fra det nuværende personale til borgmester  Hanne  Falkensteen i  

 sin fulde længe.
Hvis indklagede havde kontaktet dem, havde de haft  

 mulighed for at kontakte de øvrige i gruppen, og de kunne have  

 fremkommet med deres kommentar til sagen, som er meget relevant for at  

 forstå sagens alvorlige omfang, som totalt ignoreres i bladet Klageren har endvidere anført, at hun finder det  

 krænkende, at det i bladet oplyses, at hun skulle have postuleret, at  

 der er et dårligt arbejdsklima i Trommen, for det er ikke korrekt.
Det,  

 som kritikken i Berlingske Tidende går på, er  Jerry  Ritz'  

 ledelsesstil, samt det forhold at han udsætter medarbejderne for et  

 dårligt psykisk arbejdsmiljø.
 Klageren har tillige anført, at hun finder det dybt  

 krænkende, at det i bladet anføres, at hun står i spidsen  

 for gruppen, for det er der ikke tale om, hvilket fremgår af artiklen i  

 Berlingske Tidende.
 Klageren har herudover anført, at det er dybt  

 krænkende, at bladet ignorerer de andre i gruppen, når bladet  

 anfører, at "Vi der tilsammen har mange års anciennitet kender  

 arbejdsforholdene noget mere tilbundsgående end en medarbejder, der har  

 været ansat i en kort periode".
Klageren har endvidere anført, at det er dybt  

 krænkende, at bladet bruger hendes fulde navn.
I Berlingske Tidende  

 brugte hun kun en del af sit navn nemlig [K's navn forkortet], idet hun  

 undlader at bruge sit fulde navn af hensyn til hendes børn, som  

 går i skole.
 Endelig har klageren anført, at hun undrer sig  

 over, hvordan den underskriftsindsamling, som artiklen omtaler, har kunnet  

 etableres, og at  Jerry  Ritz i øvrigt personligt kender artiklens  

 forfatter.
 Indklagede har anført, at man omtalte forholdene  

 vedrørende Trommen allerede den 30. marts 2000 i en artikel med  

 overskriften "V: Syndigt rod i Trommens regnskaber" altså forud for  

 omtalen i Berlingske Tidende den 9. april 2000. Indklagede har endvidere  

 omtalt Trommens forhold i en artikel den 11. april 2000 med overskriften  

 "Regnskabsrod mindsker Trommens budget", og man er derfor ikke enig med  

 klageren i, at sagens alvorlige omfang totalt ignoreres af bladet.
 Indklagede har endvidere anført, at artiklen  

 også indeholder betragtninger om   Jerry  Ritz' lederstil, idet det af  

 indledningen til artiklen er anført, at en række tidligere  

 medarbejdere har udtrykt knubbede ord om direktørens måde at  

 lede arbejdet på.
 Indklagede har herudover anført, at man ikke har  

 haft betænkeligheder med at anføre klagerens fulde navn, idet  

 hun selv har valgt at stå frem i Berlingske Tidende, og idet skrivelsen  

 fra personalet i Trommen af 2. april 2000 nævner hendes fulde navn,  

 samt at denne skrivelse er sendt til borgmesteren den 5. april 2000,  

 altså før artiklen i Berlingske Tidende blev bragt.
 Indklagede har endvidere anført, at det er korrekt,  

 at den journalist, der har skrevet artiklen i bladet, kender Trommens  

 direktør   Jerry  Ritz, hvilket kun er naturligt, idet den  

 pågældende journalist har været redaktør i  

 Hørsholm i 25 år.
 Endelig har indklagede anført, at det er bladets  

 pligt at orientere om sagen, skønt klageren og de øvrige  

 medlemmer af hendes gruppe har valgt at rette henvendelse til Berlingske  

 Tidende, samt at man ikke har afvist at gengive klagerens eller andres  

 synspunkter i sagen.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Ole Askvig.
 Pressenævnet udtaler:
Notitsen og artiklen i bladet bringes i forlængelse  

 af, at klageren og seks andre selv har rejst kritik af direktøren for  

 Trommen i Berlingske Tidende.
Notitsen og artiklen omtaler denne kritik og  

 gengiver samtidig en reaktion herpå i form af et brev fra 36 af de  

 nuværende ansatte i Trommen til borgmester   Hanne  Falkensteen, hvori  

 de nuværende ansatte bl.a. udtrykker deres fulde opbakning til  

 direktøren for Trommen.
Da klageren selv har udtalt sig om sagen i  

 Berlingske Tidende, og da der er tale om gengivelse af en henvendelse til en  

 offentlig myndighed, finder Pressenævnet ikke, at bladet herudover har  

 været forpligtet til at rette henvendelse til hende for at få  

 yderligere kommentarer.
Pressenævnet finder endvidere ikke grundlag for  

 at udtale kritik af bladet i anledning af de øvrige forhold, som  

 klageren har påberåbt sig.
