Fremsat den 8. januar 2002 af  

 Margrete Auken (SF), Aage Frandsen (SF) og  

 Ole Sohn (SF) Forslag til folketingsbeslutning om opfordring til at trække aktstykke nr. 57 om et  

 udredningsarbejde vedrørende en cityring som metroløsning  

 tilbage fra Finansudvalget Folketinget opfordrer trafikministeren til at trække  

 aktstykke nr. 57 af 4. december 2001 tilbage fra Finansudvalget.
I aktstykket søger ministeren om tilslutning til,  

 at der gennemføres et udredningsarbejde om mulighederne for at  

 etablere en cityring som metroløsning.
Udgifterne ved  

 udredningsarbejdet forventes at være ca. 10 mio. kr., der afholdes  

 inden for Ørestadsselskabets låneramme.
Bemærkninger til forslaget Den tidligere regering forhandlede den  

 oprindelige aftaletekst om kommunernes økonomi i 2002 på plads  

 uden forudgående forhandlingsmandat fra Folketinget, og uden at  

 spørgsmålet forud havde været drøftet i Folketinget  

 eller i Finansudvalget endsige i Trafikudvalget.
Jf.
Aftaler om den  

 kommunale økonomi for 2002, Finansministeriet, juni 2001. Af  

 aftaleteksternes punkt 9 og 7 for henholdsvis Københavns Kommune og  

 Frederiksberg Kommune om trafik fremgår det:
» Udredningsarbejdet skal belyse en række forhold ved  

 hele Cityringen, herunder en hensigtsmæssig etapedeling af Cityringen.  

 I den forbindelse skal der bl.a. foreslås linieføring og  

 placering af stationer for 1. delstrækning, og en vurdering af  

 trafikbetjeningen af Kvæsthusbroen og Landbohøjskolen.  

 Udredningsarbejdet skal omfatte anlægsoverslag, trafikprognoser, og  

 vurdering af drifts- og samfundsøkonomien for såvel Cityringen,  

 som den valgte etapedeling med risikovurdering af alle væsentlige  

 parametre.
Udredningsarbejdet skal afrapporteres senest ultimo 2002 med en  

 foreløbig rapportering marts 2002 omfattende foreløbige  

 skøn for anlægs- og driftsøkonomi.
HUR inviteres til at  

 deltage i arbejdet.
Ørestadsselskabet bistår med teknisk  

 assistance og afholder omkostningerne ved udredningsarbejdet inden for en  

 ramme på 10 mio. kr.
Udredningsarbejdet skal forelægges  

 Finansudvalget.
 Af Trafikministeriets aktstykke til  

 Finansudvalget af 4. december 2001 fremgår det bl.a.:
1.	at Cityringen skal forløbe fra Københavns  

 Hovedbanegård over bl.a. Østerport Station, Trianglen,  

 Nørrebro Station, Indre Frederiksberg og tilbage til  

 Hovedbanegården, 2.	at udredningsarbejdet udføres med henblik på at  

 tilvejebringe et beslutningsgrundlag for en eventuel egentlig projektering af  

 metroløsningen, og 3.	at analysearbejdet ledes af en styregruppe bestående af  

 Trafikministeriet, Københavns Kommune, Frederiksberg Kommune og HUR  

 under Trafikministeriets formandskab.
Selve analysearbejdet udføres af  

 Ørestadsselskabet.
 De ovenstående 3 punkter indeholder en  

 fortolkning/beslutning, der ligger ud over teksten i den oprindelige  

 aftale.
Ad 1 Man kan læse den oprindelige aftale sådan, at  

 linjeføringen i udredningsarbejdet var meget mere åben end det,  

 der fremgår af Trafikministeriets aktstykke.
Under alle  

 omstændigheder bør netop spørgsmålet om at få  

 undersøgt forskellige og alternative linjeføringer og  

 samspillet med den øvrige planlægning være helt central i  

 et eventuelt udredningsarbejde.
Ad 2 At udredningsarbejdet udføres med henblik på  

 at tilvejebringe et beslutningsgrundlag for en egentlig projektering  

 af en city-metroring, fremgår heller ikke eksplicit af den oprindelige  

 aftaletekst.
Formålet kunne også være at tilvejebringe et  

 balanceret politisk beslutningsgrundlag, der gør det muligt   på  

 et mere detaljeret og kvalificeret niveau   at sammenligne fordele og ulemper  

 ved forskellige udbygningsalternativer for den kollektive trafik i  

 København og Frederiksberg Kommuner.
Altså en  

 videreførelse af helhedstænkningen i »Projekt Basisnet«.
Ad 3 Det fremgår ikke af aftaleteksten, hvem der skal  

 lede styregruppen for udrednings- og analysearbejdet.
Men da det tager  

 afsæt i HT/HUR s Projekt Basisnet, og da HUR har den overordnede  

 planlægningskompetence, ville det være naturligt at tildele HUR  

 en mere central placering.
Af aftaleteksten fremgår det, at  

 Ørestadsselskabet bistår med teknisk assistance.
Det er i  

 Trafikministeriets aktstykke blevet ændret til, at selve  

 analysearbejdet udføres af Ørestadsselskabet.
En  

 styregruppe burde have mulighed for   på et fagligt grundlag   at  

 vælge dem, der var bedst til at løse opgaverne, og ikke  

 være helt afhængige af Ørestadsselskabet, selv om  

 finansieringen sker inden for selskabets (statsgaranterede)  

 låneramme.
SF ønsker, at aftalen skal udmøntes sådan, at der  

 bliver mulighed for at tilvejebringe et solidt politisk  

 beslutningsgrundlag, hvor man fagligt og sagligt kan sammenligne  

 forskellige udbygningsalternativer for den kollektive trafik i  

 København, der indeholder forskellige transportsystem-valg,  

 forskellige linjeføringer (også på, under og over  

 jorden/vandet), forskellige finansieringsformer og etapeløsninger,  

 forskellige grader af samtænkning med den øvrige trafik i  

 HT/HUR-området osv.
Dette bliver ikke resultatet af det  

 foreslåede udrednings- og analysearbejde.
Der er mere lagt op til en  

 kraftig skævvridning af et eventuelt beslutningsgrundlag.
SF ønsker, at udredningsarbejdet skal være en integreret  

 del af den nye kollektive trafikplan, som HUR arbejder på.
Og at en  

 kollektiv trafikbetjening af de nye byudviklingsområder i  

 København, herunder Nordhavnen, Holmen, Havnestaden og Sydhavnen,  

 naturligt bør indgå med betydelig vægt i det samlede  

 analyse- og udredningsarbejde om eventuelt at etablere nye city-ringbaner og  

 andre nye kollektive trafikløsninger i København og  

 Frederiksberg Kommuner.
SF ønsker, at kapacitetsproblemer i S-togs-systemet   herunder  

 i »Røret« mellem Østerport Station og Hovedbanen, og mulige  

 udbygningsløsninger, der afhjælper disse problemer   skal  

 indgå i det samlede analyse- og udredningsarbejde.
Målet må  

 være, at vi løser flest mulige trafikproblemer for pengene.
SF ønsker, at en ajourføring i tråd med den  

 helhedstænkning, som Basisnetprojektet var udtryk for, kan  

 indebære, at der opnås sammenlignelighed i forhold til den  

 parallelt fortløbende etablering af et beslutningsgrundlag for et  

 andet af Basisnetprojektets forslag om en kollektivløsning mellem  

 Lyngby og Glostrup.
De to projekter vil dermed kunne indgå i en  

 prioriteret helhedsbeslutning.
Folketinget har aldrig direkte fået mulighed for at  

 beslutte, at der skulle bygges en førerløs metro i  

 København   med et foreløbigt budget på ca. 11 mia. kr.,  

 da Folketinget kun har vedtaget lov om Ørestaden   som overlader alle  

 væsentlige systemvalg til en bestyrelse.
Dette tilsiger rettidig  

 demokratisk omhu, når udredningsarbejder til metroudbygningsforslag  

 forelægges Folketingets Finansudvalg.
Derfor ønsker SF, at  

 regeringen fremlægger en tids- og beslutningsplan for den videre  

 demokratiske behandling af den kollektive trafikudbygning i  

 København.
 Den foreløbige rapportering bør  

 forelægges og behandles i Folketinget, det samme bør ske med det  

 samlede analyse- og udredningsarbejde   som bør omfatte mere end  

 city-metroringen.
 En vigtig grund til, at SF ikke er tilfreds med, at  

 Ørestadsselskabet alene skal foretage analysen, er, at man ved flere  

 tidligere lejligheder har konstateret, at selskabet har givet en lovlig  

 optimistisk beskrivelse af forholdene omkring metroen.
Skriftlig fremsættelse Margrete Auken Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opfordring til at  

 trække aktstykke nr. 57 om et udredningsarbejde vedrørende en  

 cityring som metroløsning tilbage fra Finansudvalget.
(Beslutningsforslag nr.
B 44).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Finansudvalgets aktstykke nr. 57 af 4. december 2001,  

 folketingsåret 2001-02, 2. samling 57 Trafikministeriet.
a.
Trafikministeriet søger hermed om Finansudvalgets tilslutning  

 til, at Ørestadsselskabet bistår med teknisk assistance og  

 afholder omkostningerne til gennemførelsen af et udredningsarbejde  

 vedrørende mulighederne for at etablere en Cityring som  

 metroløsning.
 Undersøgelsesomkostningerne med en budgetmæssig ramme  

 på 10 mio. kr. afholdes inden for den gældende låneramme.
b.
I aftalerne mellem staten og henholdsvis Københavns Kommune  

 og Frederiksberg Kommune af 15. juni 2001 om kommunernes økonomi for  

 2002 er det fastsat, at Københavns Kommune, Frederiksberg Kommune og  

 regeringen vil arbejde for at iværksætte et udredningsarbejde om  

 Cityringen, der forløber fra Københavns Hovedbanegård  

 over bl.a. Østerport Station, Trianglen, Nørrebro Station,  

 Indre Frederiksberg og tilbage til Hovedbanegården.
Der ses isoleret  

 på at etablere en Cityring som metroløsning.
 Aftaletekstens ordlyd siger:
 "Regeringen, København og Frederiksberg kommuner vil  

 på grundlag af Projekt Basisnet arbejde for at iværksætte  

 et udredningsarbejde med henblik på at undersøge mulighederne  

 for at etablere en Cityring som metroløsning i København og  

 på Frederiksberg.
Udredningsarbejdet skal belyse en række forhold ved hele  

 Cityringen, herunder en hensigtsmæssig etapedeling af Cityringen.
I den  

 forbindelse skal der bl.a. foreslås linjeføring og placering af  

 stationer for 1. delstrækning og en vurdering af trafikbetjeningen af  

 Kvæsthusbroen og Landbohøjskolen.
Udredningsarbejdet skal  

 omfatte anlægsoverslag, trafikprognoser, og vurdering af drifts- og  

 samfundsøkonomien for såvel Cityringen som den valgte  

 etapedeling med risikovurdering af alle væsentlige parametre.  

 Udredningsarbejdet skal afrapporteres senest ultimo 2002 med en  

 foreløbig rapportering marts 2002 omfattende foreløbige  

 skøn for anlægs- og driftsøkonomi.
HUR inviteres til at  

 deltage i arbejdet.
Ørestadsselskabet bistår med teknisk assistance og  

 afholder omkostningerne ved udredningsarbejdet inden for en ramme på 10  

 mill. kr.
Udredningsarbejdet skal forelægges Finansudvalget." Udredningsarbejdet udføres med henblik på at  

 tilvejebringe et beslutningsgrundlag for en eventuel egentlig projektering af  

 metroløsningen.
Idet lov om Ørestaden mv. ikke eksplicit giver  

 Ørestadsselskabet hjemmel til at afholde udgifter under  

 lånerammen til et analysearbejde vedrørende en eventuel 4.  

 etape, anmodes Finansudvalget hermed om tilslutning til, at  

 Ørestadsselskabet deltager i et sådant arbejde og bærer  

 den økonomiske byrde herved.
Det forudsættes, at  

 Københavns Kommune giver en tilsvarende accept.
Analysearbejdet ledes af en styregruppe bestående af  

 Trafikministeriet, Københavns Kommune, Frederiksberg Kommune og HUR  

 under Trafikministeriets formandskab.
Selve analysearbejdet varetages af  

 Ørestadsselskabet.
Udgifterne afholdes inden for Ørestadsselskabets aktuelle  

 låneramme.
Undersøgelsesomkostningerne vil alt andet lige  

 øge Ørestadsselskabets finansieringsbehov.
Der er dog tale om  

 et relativt lille beløb sammenlignet med de totale  

 anlægsomkostninger for det igangværende metroarbejde, hvorfor det  

 på det foreliggende grundlag ikke skønnes nødvendigt at  

 øge lånerammen, idet beløbet søges afholdt inden  

 for den almindelige usikkerhedsmargin på et projekt af denne  

 størrelse.
c.
Sagen forelægges Finansudvalget nu, da analysearbejdet  

 forudsættes at gå i gang snarest muligt.
e.
Under henvisning til ovenstående søges om  

 Finansudvalgets tilslutning til, at Ørestadsselskabet bistår med  

 teknisk assistance og inden for den eksisterende låneramme afholder  

 omkostningerne på op til 10 mio. kr. til gennemførelsen af et  

 udredningsarbejde vedrørende mulighederne for at etablere en Cityring  

 som metroløsning.
f.
Finansministeriets tilslutning foreligger.
Flemming Hansen / Michael Birch Til Finansudvalget.
