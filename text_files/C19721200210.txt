 Efter at hidtidig praksis for fastsættelse af vederlag for konstitution i  

 præstestilling er bortfaldet den 1. november 1971 i forbindelse med  

 gennemførelse af aftale af 27. august 1971 om ydelse af særligt tillæg til  

 præster i lønramme 16/31, jfr. kirkeministeriets cirkulærskrivelse af 14.  

 oktober 1971, har ministeriet ført forhandlinger med Den Danske  

 Præsteforening om fastlæggelse af regler, hvorefter vederlag for konstitution  

 kan ydes til præster (og provster), der ikke oppebærer særligt tillæg i  

 henhold til aftalen af 27. august 1971.
 Da det må forudses, at forhandlingerne ikke vil kunne afsluttes i nær  

 fremtid, anser ministeriet det for rettest, at hidtidig praksis videreføres  

 uændret, indtil nye regler foreligger.
I overensstemmelse hermed bemyndiger man herved stiftsøvrigheden til med  

 virkning fra 1. november 1971 indtil videre at fastsætte og udbetale vederlag  

 til præster (og provster), der ikke oppebærer særligt tillæg i henhold til  

 aftale af 27. august 1971, for betjening af en anden præstestilling ved siden  

 af deres egen under ledighed eller præstens fravær på grund af  

 tjenestefrihed.
Vederlaget fastsættes afhængigt af størrelsen af den  

 stilling, der betjenes, således:
Mindre præstestillinger for landsogne Såfremt præsten (eller provsten) er konstitueret i stillingen sammen med  

 en eller flere andre præster, fastsættes vederlaget til en forholdsmæssig del  

 af nævnte beløb.
 Udover vederlag udbetales befordringsgodtgørelse i overensstemmelse med  

 hidtidig praksis.
Vederlag og befordringsgodtgørelse udbetales for betjening af  

 præstestilling under præstens sygdom efter tilsvarende regler.
Dog kan  

 vederlag ikke udbetales, såfremt sygdommen ikke varer udover 1 måned.
 Vederlag ydes ikke for betjening af præstestilling under ferie.
 Endvidere bemyndiges stiftsøvrigheden til at fastsætte vederlag til  

 pensionerede præster, provster og biskopper, der konstitueres i en  

 præstestilling i lønramme 16/31 eller 34 eller i en provstestilling, såfremt  

 konstitutionen kun omfatter de til stillingen hørende funktioner som præst.  

 Vederlaget fastsættes svarende til forskellen mellem den konstitueredes  

 pension og den lønning, han ville opnå ved udnævnelse i stillingen.
 Den lønning, der lægges til grund ved denne beregning, fastsættes på  

 følgende måde:
 Det er uden betydning for beregningen, om den præstestilling, der  

 betjenes, er klassificeret i lønramme 16/31 eller højere.
 Udover vederlag udbetales befordringsgodtgørelse efter regning eller efter  

 reglerne om godtgørelse for egen befordring.
 Såfremt en pensioneret præst (provst eller biskop) konstitueres i en  

 præstestilling i forening med andre eller med bistand fra andre, fastsættes  

 vederlaget til en forholdsmæssig del af et i overensstemmelse med  

 foranstående beregnet beløb.
 I tilfælde, hvor konstitutionen er påbegyndt forinden 1. november 1971, og  

 der dengang af ministeriet er fastsat et honorar, udbetales dette også for  

 tiden efter 1. november 1971 under forudsætning af, at konstitutionen kun har  

 varet en kortere tid efter 1. november 1971.
 Den stiftsøvrigheden meddelte bemyndigelse omfatter ikke fastsættelse af  

 konstitutionsvederlag til pensionerede præster m.v. for betjening af  

 præstestilling under ferie eller til valgmenighedspræster eller personer, der  

 ikke er ansat som præster i folkekirken eller pensioneret fra stilling som  

 præst, provst eller biskop.
 De ministeriet af biskopperne forelagte ubesvarede indstillinger angående  

 fastsættelse af vederlag vil nu af ministeriet blive tilstillet  

 stiftsøvrighederne til foranstaltning i overensstemmelse med foranstående.
 Oplysninger om udbetalte pensioner kan indhentes hos Præstepensionsfondet.
 P.M.V.
Aug.
Roesen. /K.
Bagger.
 Til stiftsøvrighederne.
