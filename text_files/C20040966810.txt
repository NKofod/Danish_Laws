Cirkulæreskrivelse  

 om orientering om børn fra private sygehuse, privat praktiserende læger og  

 tandlæger til forældre, der ikke har del i forældremyndigheden over barnet (§  

 19 i lov om forældremyndighed og samvær) 1. Indledning § 19 i lov om forældremyndighed og samvær giver den forælder,  

 der ikke har del i forældremyndigheden over et barn, ret til at få  

 orientering  

 om barnets forhold fra skoler, børneinstitutioner samt social- og  

 sundhedsvæsenet.
 Fra den 1. oktober 2004 udvides denne adgang til orientering  

 til også at omfatte private sygehuse, privat praktiserende læger,  

 speciallæger  

 og tandlæger.
 Derimod er privat praktiserende psykologer fortsat ikke  

 omfattet af bestemmelsen.
 Der henvises til § 3, nr. 4-5, i lov nr. 446 af 9. juni 2004 om  

 ændring af lov om ægteskabs indgåelse og opløsning og forskellige andre love  

 (Regelforenkling på det familieretlige område m.v.).
 Efter lovændringen har § 19 i lov om forældremyndighed og  

 samvær følgende ordlyd:
» § 19.  

  

 Den af forældrene, som ikke  

 har forældremyndigheden, har ret til efter anmodning at få orientering om  

 barnets forhold fra skoler, børneinstitutioner, social- og sundhedsvæsenet  

 samt  

 private sygehuse, privat praktiserende læger og tandlæger.
Myndigheden,  

 institutionen, lægen eller tandlægen kan nægte at give oplysninger, hvis det  

 er  

 til skade for barnet.
Der må ikke gives fortrolige oplysninger om  

 forældremyndighedsindehaverens forhold.
Stk. 2.  

  

 Statsamtet kan i særlige tilfælde efter anmodning  

 fra indehaveren af forældremyndigheden eller en af de i stk. 1 nævnte  

 institutioner m.v. fratage den af forældrene, der ikke har  

 forældremyndigheden,  

 adgangen til at få orientering efter stk. 1. En afgørelse efter 1. pkt. har  

 virkning fra det tidspunkt, hvor institutionen modtager meddelelse om  

 afgørelsen.« 2. Formålet med adgangen til orientering Med udvidelsen af § 19  

 til også at omfatte privat praktiserende sundhedspersoner forbedres  

 muligheden  

 for den forælder, der ikke har del i forældremyndigheden, for at følge  

 barnets  

 opvækst og fremskridt og holde sig orienteret, hvis barnet har problemer  

 e.lign.
Det er naturligt for forældre at være bekendt med oplysninger om  

 besøg  

 og behandling hos læge eller tandlæge for dermed at kunne følge med i barnets  

 trivsel og behov.
3. Hvad omfatter orienteringsretten, og hvem har  

 adgang til at få orientering? § 19 pålægger de sundhedspersoner, der er omfattet af  

 bestemmelsen, en pligt til at give orientering om barnet, typisk i form af  

 mundtlige oplysninger.
Orienteringen kan dog gives skriftligt, f.eks. ved  

 uddrag af journal, hvis dette vurderes at være mere hensigtsmæssigt.
 De oplysninger, som private sundhedspersoner m.v. skal  

 videregive, vedrører f.eks. barnets helbredstilstand, trivsel, udvikling samt  

 hvad der måtte være årsagen til eller baggrunden for en behandling eller  

 indlæggelse.
 Uanset om orienteringen gives mundtligt eller skriftligt  

 indeholder bestemmelsen visse begrænsninger i, hvilke oplysninger der må  

 videregives, eksempelvis:
  

 	  

 Der må ikke  

 videregives fortrolige oplysninger om forældremyndighedsindehaveren, f.eks.  

 oplysninger  

 om dennes fysiske eller psykiske tilstand.
Dette gælder også selvom det  

 umiddelbart måtte forekomme naturligt at afgive sådanne oplysninger. (Se §  

 19,  

 stk. 1, 3. pkt.).
   

 	  

 Har  

 forældremyndighedsindehaveren  og dermed også barnet  beskyttet  

 adresse, må  

 denne ikke udleveres til den anden forælder.
  

 	  

 Hvis videregivelse af  

 oplysninger vil være til skade for barnet, kan man efter § 19, stk. 1, 2.  

 pkt.,  

 nægte at afgive de pågældende oplysninger.
Der vil dog fortsat være pligt til  

 at videregive oplysninger, der ikke er til skade for barnet.
   

 	  

 Er  

 forældremyndighedsindehaveren som følge af reglerne om tavshedspligt afskåret  

 fra at få de pågældende oplysninger om barnet, vil den anden forælder normalt  

 heller ikke kunne få oplysningerne.
  

 	  

 Bestemmelsen regulerer  

 ikke aktindsigt, og den indeholder derfor ikke en ret til at få udleveret  

 sagsakter som f.eks. lægejournaler vedrørende barnet. (Dette betyder ikke, at  

 man ikke må opfylde orienteringspligten ved at udlevere kopi af f.eks. en  

 journal, men at man ikke har krav på aktindsigt.
Dokumenter, der udleveres,  

 må  

 ikke indeholde oplysninger, som den pågældende forælder ikke har ret til.)   

 	  

 Bestemmelsen giver  

 heller ikke forældre ret til en mere aktiv kontakt med de sundhedspersoner,  

 der  

 behandler barnet.
Den pågældende forælder har således ikke ret til at deltage  

 i  

 konsultationer eller undersøgelser af barnet, ligesom den pågældende ikke har  

 adgang til at anmode om, at der foretages en lægelig behandling af barnet.
  

 	  

 Bestemmelsen giver  

 heller ikke den forælder, der ikke har del i forældremyndigheden, ret til at  

 besøge barnet under f.eks. hospitalsindlæggelse.
Dette reguleres fortsat af  

 forældrenes aftale eller statsamtets afgørelse om samvær.
   

 	  

 Endelig giver  

 bestemmelsen heller ikke den anden forælder ret til at træffe bestemmelse om  

 barnets forhold  dette tilkommer forældremyndighedsindehaveren.
 Adgangen til at få  

 orientering tilkommer den forælder, der ikke har del i forældremyndigheden.  

 Det  

 er uden betydning, om den pågældende forælder har ret til samvær med barnet.  

 Hvis  

 der er tvivl om slægtskabet, påhviler det den pågældende forælder at  

 fremlægge  

 dokumentation herfor, f.eks. i form af fødselsattest eller udskrift fra CPR.
 Orienteringsretten omfatter ikke barnets bedsteforældre eller  

 andre nære familiemedlemmer.
Der er kun pligt til at give orientering om barnet, hvis der  

 foreligger en konkret anmodning om oplysninger.
Der er således ikke pligt til  

 at meddele løbende orientering.
 Den, der har forældremyndigheden over barnet, kan ikke  

 protestere mod videregivelsen af oplysninger, der er omfattet af § 19, men  

 kan  

 søge statsamtet om fratagelse af orienteringsretten, jf. pkt. 4.
 Den, der videregiver oplysninger efter § 19, krænker ikke sin  

 tavshedspligt.
4. Fratagelse af orienteringsretten Der kan forekomme  

 tilfælde, hvor en forælder benytter adgangen til at få orientering i et sådan  

 omfang,  

 at det medfører en urimelig belastning af den pågældende institution m.v.  

 Dette  

 kan f.eks. være tilfældet, hvis en forælder gentagne gange  måske  

 næsten  

 dagligt  kontakter institutionen m.v.
I sådanne tilfælde er det muligt  

 efter §  

 19, stk. 2, at søge statsamtet om at fratage denne forælder retten til  

 orientering om barnet.
Anmodning om fratagelse af orienteringsretten kan  

 fremsættes af både institutionen m.v. og af forældremyndighedsindehaveren.
 Der kan ved afgørelsen  

 om at fratage retten til orientering bl.a. tages hensyn til, om der er tale  

 om  

 en lille institution med begrænsede ressourcer til at imødekomme gentagne  

 anmodninger om orientering om barnet.
5. Udgifter Indenrigs- og Sundhedsministeriet har oplyst, at privat  

 praktiserende lægers og tandlægers meddelelse af orientering ikke er  

 sygesikringsydelser, som kan leveres af lægen eller tandlægen til udgift for  

 den offentlige sygesikring.
Eventuel betaling for orientering om et barn skal  

 derfor afholdes af den forælder, der anmoder om orientering.
 Der er ikke fastsat takster for størrelsen af denne betaling.
6. Klageadgang Beslutningen om at videregive eller nægte at videregive  

 oplysninger efter § 19 kan påklages efter de almindelige regler om  

 klageadgang,  

 der gælder for vedkommende institution, myndighed m.v.
Familiestyrelsen er således ikke klageinstans for beslutninger  

 efter § 19, bortset fra statsamternes afgørelser om fratagelse af  

 orienteringsretten (se pkt. 4.) Styrelsen har fået oplyst, at der for den private  

 sundhedssektor gælder følgende muligheder for at påklage beslutninger efter §  

 19:
   

 	  

 Læger samt tandlæger  

 der ikke har overenskomst med sygesikringen: Sundhedsvæsenets  

 Patientklagenævn  

 har oplyst, at nævnet er klageinstans i forhold til læger m.v.
   

 	  

 Privatpraktiserende  

 tandlæger der har overenskomst med sygesikringen: Klageinstans i forhold til  

 privat praktiserende tandlæger er det stedlige amtstandlægenævn, jf.  

 bekendtgørelse nr. 223 af 16. april 1999.
 Dette gælder både, når læger og andre sundhedspersoner nægter  

 at give orientering eller kun giver orientering i begrænset omfang, og når  

 forældremyndighedsindehaveren mener, at der er videregivet oplysninger i for  

 vidt omfang.
