Lovpligtig arbejdsskadeforsikring i
Beskatning af udbetalinger Reference PBL § 53 A, stk. 1, nr. 5, SL § 4, litra c og § 5, stk. 1,  

 litra b LV 2000 A.C.2.1 Der har overfor Told- og Skattestyrelsen været rejst  

 spørgsmål om hvorvidt den lovpligtige arbejdsskadeforsikring er  

 omfattet af pensionsbeskatningslovens § 53 A, stk. 1, nr. 5 (syge- og  

 ulykkesforsikring, der ejes af den forsikrede).  Ved lov nr. 429 af 26/6 1998  

 blev bl.a. syge- og ulykkesforsikringer, der ejes af den forsikrede,  

 inddraget under reglerne  i pensionsbeskatningslovens § 53 A.
Disse ordninger  

 var tidligere omfattet af pensionsbeskatningslovens § 50. Ændringen  

 har, for forsikring der er oprettet eller erhvervet den 18. februar 1992  

 eller senere, virkning fra og med den 2. juni 1998. Ændringen bevirker  

 bl.a. at udbetalinger fra ordningen, hvad enten de sker i form af  

 sumudbetalinger eller som løbende udbetalinger, er skattefri, jf.  

 lovens § 53 A, stk. 5. Efter den tidligere § 50 var sumudbetalinger  

 skattefri, medens løbende udbetalinger var skattepligtige.
Efter arbejdsskadeforsikringslovens § 5, stk. 1 og stk. 3,  

 skal der for personer, beskæftiget inden for fiskeriet tegnes  

 lovpligtig arbejdsskadeforsikringer for dels de ansatte og under visse  

 forudsætninger også for fiskeskipperen.
Arbejdsskadeforsikring  

 for fiskere tegnes især af Ulykkesforsikringsforbundet for Dansk  

 Fiskeri.
Ydelserne efter loven er 1.
betaling af udgifter til sygebehandling, optræning  

 og hjælpemidler m.v., 2.
erstatning for tab af erhvervsevne 3.
godtgørelse for varigt mén 4.
overgangsbeløb ved dødsfald og 5.
erstatning for tab af forsørger Heraf ydes nr. 1,3 og 4 som éngangsbeløb.  

 Løbende ydelser forekommer kun i relation til nr. 2 og 5.  

 Spørgsmålet er, om den lovpligtige arbejdsskadeforsikring kan  

 sidestilles med en syge- og ulykkesforsikring omfattet af  

 pensionsbeskatningslovens § 53 A, stk. 1, nr. 5. Et bekræftende svar  

 vil i så fald forudsætte, at ordningen ejes af den forsikrede.  

 Denne betingelse vil være opfyldt af fiskeskipperen, men ikke af hans  

 ansatte.
Hvis ordningen antages omfattet af § 53 A, vil der således,  

 for så vidt angår ordninger for fiskere, være en forskellig  

 skattemæssig behandling af udbetalinger til tilskadekomne fiskeskippere  

 og tilskadekomne ansatte fiskere, idet sidstnævnte vil blive behandlet  

 efter statsskattelovens regler.
Efter at have drøftet henvendelsen med  

 Departementet er Skatteministeriet af den opfattelse, at udbetalingerne skal  

 beskattes efter statsskattelovens regler, hvadenten skadelidte er en  

 lønmodtager eller en selvstændig fisker.
Dette indebærer,  

 at løbende udbetalinger er indkomstskattepligtige, jf.  

 statsskattelovens § 4, litra c, mens sumudbetalinger er skattefri, jf.  

 statsskattelovens § 5, stk. 1, litra b.
Ministeriet er dog opmærksom  

 på, at man i en ikke offentliggjort afgørelse i 1989 har udtalt,  

 at arbejdsskadeforsikringen for selvstændige fiskere er omfattet af  

 pensionsbeskatningslovens § 50, og at denne afgørelse kan have givet  

 de selvstændig fiskere en berettiget forventning om, at deres  

 eventuelle erstatninger i form af løbende ydelser er blevet skattefri  

 ved vedtagelsen af lov nr. 429 af 26. juni 1998.
 Der fastsættes derfor følgende  

 overgangsregler:
i Løbende ydelser fra arbejdsskadeforsikringen til  

 personer, der var selvstændigt erhvervsdrivende fiskere eller  

 pårørende til sådanne på skadestidspunktet (for  

 erhvervssygdomme anmeldelsestidspunktet), der er udbetalt fra og med den 2.  

 juni 1998 til og med den 31. marts 2001, er indkomstskattefri (Herved  

 får de nuværende selvstændige fiskere frist indtil den 31.  

 marts 2001 til at sikre sig supplerende forsikringsdækning for at  

 kompensere for ophøret af skattefriheden) For de to nedenstående persongrupper vedvarer  

 skattefriheden for løbende ydelser, indtil udbetalingerne  

 ophører:
 1.
 Personer, der var selvstændigt erhvervsdrivende  

 fiskere eller pårørende til sådanne på  

 skadestidspunktet (for erhvervssygdomme anmeldelsestidspunktet), og som er  

 tilkendt løbende ydelser fra arbejdsskadeforsikringen i tidsrummet fra  

 og med 2. juni 1998 til og med 31. marts 2001.
 2.
 Personer, der var selvstændigt erhvervsdrivende  

 fiskere eller pårørende til sådanne på  

 skadestidspunktet (for erhvervssygdomme anmeldelsestidspunktet) i tidsrummet  

 fra og med den 2. juni 1998 til og med den 31. marts 2001.
