 VI MARGRETHE DEN ANDEN, af Guds Nåde Danmarks Dronning,  

 gør vitterligt:
I henhold til § 1 i lov nr. 156 af 10. maj 1967 om visse forholdsregler i henhold til De Forenede Nationers pagt, som ændret ved lov nr. 228 af 6. juni 1985, §§ 1-2 i lov om anvendelsen af visse af De Europæiske Fællesskabers retsakter om økonomiske forbindelser til tredielande, jf. lovbekendtgørelse nr. 267 af 11. april 1988, som ændret ved lov nr. 1089 af 21. december 1994, samt under henvisning til Rådets forordning (EF) nr. 1264/94 af 30. maj 1994, fastsættes herved til opfyldelse af paragraf 11 om Haiti i De Forenede Nationers Sikkerhedsråds resolution nr. 917 (1994):
§ 1.  Personer, herunder bestyrelsesmedlemmer i  

 virksomheder, der overtræder bestemmelserne i Rådets forordning (EF) nr. 1264/94 straffes efter § 110 c, stk. 2, i straffeloven med bøde, hæfte eller under skærpende omstændigheder med fængsel indtil 4 år.
Forordningen er optaget som bilag til denne anordning.
 Stk. 2.  Er overtrædelser af bestemmelserne i Rådets  

 forordning (EF) nr. 1264/94 begået af et aktieselskab, andelsselskab,  

 anpartsselskab eller lignende, kan der pålægges selskabet som sådant  

 bødeansvar.
§ 2.  Udbytte ved handlinger, der er strafbare efter  

 denne anordning, konfiskeres.
Straffelovens § 75, stk. 1, 2. pkt., § 76, stk.  

 1 og stk. 3-5, og § 77, stk. 1 og 3, finder tilsvarende anvendelse på  

 konfiskation efter denne bestemmelse.
 § 3.  Forholdsreglerne i denne anordning omfatter også  

 danske statsborgere, der opholder sig uden for den danske stat.
 § 4.  Anordningen træder i kraft ved bekendtgørelsen i  

 Lovtidende.
 § 5.  Anordningen gælder ikke for Færøerne og  

 Grønland.
 § 6.  Anordning nr. 659 af 11. juli 1994 ophæves ved  

 denne anordnings ikrafttrædelse.
Givet på Amalienborg, den 6. februar  

 1995 Under Vor Kongelige Hånd og Segl MARGRETHE R.
/ Niels Helveg Petersen RÅDETS FORORDNING (EF) nr. 1264/94 af 30. maj 1994 om forbud mod at indfri fordringer, som Haitis myndigheder har gjort  

 gældende i forbindelse med kontrakter og transaktioner, der er omfattet af De  

 Forenede Nationers Sikkerhedsråds resolution 917 (1994), 841 (1993), 873  

 (1993) og 875 (1993) RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artiklerne 73 G og 228 A, under henvisning til Rådets afgørelse 94/315/FUSP af 30. maj 1994 om den  

 fælles holdning, der er fastlagt på grundlag af artikel J.2 i traktaten om  

 Den Europæiske Union, vedrørende begrænsning af de økonomiske forbindelser  

 med Haiti, under henvisning til forslag fra Kommissionen, og ud fra følgende betragtninger:
Ved forordning (EØF) nr. 1608/93 af 24. juni 1993 om indførelse af en  

 embargo vedrørende handelen med visse varer mellem Det Europæiske Økonomiske  

 Fællesskab og Haiti og (EØF) nr. 3028/93 af 28. oktober 1993 om ophævelse af  

 suspension af embargoen vedrørende handelen mellem Det Europæiske Økonomiske  

 Fællesskab og Haiti og om ændring af forordning (EØF) nr. 1608/93 om  

 indførelse af denne embargo samt Rådets forordning (EF) nr. 1263/94 af 30.  

 maj 1994 om afbrydelse af en række af de finansielle og økonomiske  

 forbindelser med Haiti, har Fællesskabet truffet foranstaltninger til at  

 afbryde en række af de finansielle og økonomiske forbindelser med Haiti; som følge af disse foranstaltninger er der risiko for, at Haitis  

 myndigheder rejser fordringer over for erhvervsdrivende i Fællesskabet og  

 tredjelande i forbindelse med kontrakter eller transaktioner, der er omfattet  

 af De Forenede Nationers Sikkerhedsråds resolutioner 917 (1994), 841 (1993),  

 873 (1993) og 875 (1993); i henhold til paragraf 11 i resolution 917 (1994) er alle stater  

 forpligtede til at forhindre, at alle sådanne fordringer fra Haitis  

 myndigheders side opfyldes; det er derfor nødvendigt, at de erhvervsdrivende vedvarende beskyttes mod  

 sådanne fordringer, og at Haitis myndigheder afskæres fra at kunne kompensere  

 for embargoens negative virkninger; Fællesskabet mener, at der ved enhver beslutning om at lempe eller hæve  

 foranstaltningerne over for Haitis myndigheder bør tages særligt hensyn til,  

 om disse myndigheder på nogen måde har undladt at overholde bestemmelserne i  

 paragraf 11 i resolution 917 (1994) - UDSTEDT FØLGENDE FORORDNING:
Artikel 1 I denne forordning forstås ved:
 Opfyldelsen af en kontrakt eller transaktion anses ligeledes for at være  

 omfattet af de foranstaltninger, der er besluttet i overensstemmelse med De  

 Forenede Nationers Sikkerhedsråds resolution 917 (1994) og dermed forbundne  

 resolutioner, hvis fordringers eksistens eller indhold direkte eller  

 indirekte er et resultat af disse foranstaltninger, jf. dog artikel 2.
Artikel 2 1. Det er forbudt at indfri eller at tage skridt til  

 at indfri enhver fordring, der fremsættes af:
 2. Forbuddet i stk. 1 finder anvendelse på  

 Fællesskabets område og på enhver statsborger i en medlemsstat og enhver  

 juridisk person, der er registreret eller oprettet i henhold til en  

 medlemsstats lovgivning.
Artikel 3 Med forbehold af de foranstaltninger, der er besluttet i overensstemmelse  

 med De Forenede Nationers Sikkerhedsråds resolution 917 (1994) og dermed  

 forbundne resolutioner finder artikel 2 ikke anvendelse på:
 forudsat at fordringen ikke omfatter noget beløb i form af renter,  

 godtgørelse eller andet som kompensation for, at der som følge af disse  

 foranstaltninger ikke har fundet nogen indfrielse sted i henhold til den  

 pågældende kontrakts eller transaktions betingelser.
Artikel 4 I forbindelse med enhver procedure vedrørende inddrivelse af en fordring  

 påhviler det den person, der søger at få fordringen inddrevet, at bevise, at  

 indfrielsen af fordringen ikke er forbudt i henhold til artikel 2.
Artikel 5 Hver medlemsstat fastsætter, hvilke sanktioner der skal anvendes i  

 tilfælde af overtrædelse af denne forordnings bestemmelser.
Artikel 6 Denne forordning træder i kraft på dagen for offentliggørelsen i De  

 Europæiske Fællesskabers Tidende.
