Bekendtgørelse om ændring af  

 bekendtgørelse om  

 grundforløb i erhvervsuddannelserne I bekendtgørelse nr. 1228 af 18. december 2000 om  

 grundforløb i erhvervsuddannelserne foretages følgende  

 ændringer:
§ 1 1. Bilag 4 til bekendtgørelsen affattes som vist i  

 bilaget til denne bekendtgørelse.
§ 2 Stk. 1. Bekendtgørelsen træder i kraft den 2.  

 februar 2002.
 Stk. 2. Bekendtgørelsen har virkning for elever, der  

 har påbegyndt grundforløbet i den erhvervsfaglige  

 fællesindgang Fra jord til bord   hotel, køkken, levnedsmiddel  

 og jordbrug den 1. januar 2002 eller derefter.
Undervisningsministeriet, den 23. januar  

 2002 P.M.V.Ivan SørensenStyrelseschef /Nina Topp Bilag 4 Erhvervsfaglig fællesindgang:
Fra jord til bord - hotel, køkken, levnedsmiddel og  

 jordbrug Den obligatoriske undervisning i grundforløbet i de uddannelser,  

 der er henført til denne indgang, omfatter i henhold til  

 bekendtgørelsens § 6, stk. 1, grundfag, fælles  

 områdefag og områdefag, der er særlige for det enkelte  

 hovedforløb, som angivet i nedenstående skema.
Undervisningen i  

 uddannelserne til henholdsvis industrislagter, mejerist, tarmrenser og  

 veterinærsygeplejerske omfatter dog kun grundfag og områdefag,  

 der er særlige for det enkelte hovedforløb.
Grundfag kan  

 træde i stedet for områdefag, jf. § 24, stk. 1, i  

 erhvervsuddannelsesloven.
 Undervisningen i grundfag varer i alt 5 uger og er fælles for alle  

 uddannelser i indgangen.
 Undervisningen i fælles områdefag i de uddannelser, hvori  

 disse fag indgår, omfatter i alt 10 ugers undervisning, der er  

 særlig for grupper af uddannelser (uddannelsesfamilier) i indgangen,  

 jf. nedenfor.
Undervisningen i områdefag, der er særlige for de enkelte  

 hovedforløb, jf. de enkelte uddannelsesbekendtgørelser, varer i  

 alt 5 uger.
Undervisningen i disse fag er fælles for uddannelserne til  

 henholdsvis gastronom, hotel- og fritidsassistent, receptionist og  

 tjener.
 Uddannelserne er grupperet i uddannelsesfamilier på følgende  

 måde:
Uddannelsesfamilie 1: Køkken, hotel og levnedsmiddel 1)	Bager, konditor og chokolade- og konfektureassistent, 2)	Detailslagter, 3)	Gastronom, 4)	Hotel- og fritidsassistent, 5)	Køkkenassistent, 6)	Receptionist og 7)	Tjener.
Uddannelsesfamilie 2: Jordbrug 1)	Anlægsgartner, 2)	Dyrepasser, 3)	Landbrugsuddannelsen, 4)	Produktionsgartner, 5)	Skov- og landsskabsfagtekniker og 6)	Væksthusgartner.
Enkeltstående uddannelser 1)	Industrislagter, 2)	Mejerist, 3)	Tarmrenser og 4)	Veterinærsygeplejerske.
 Uddannelser og fag i den erhvervsfaglige  

 fællesindgang:
Fra jord til bord - hotel, køkken og levnedsmiddel  

 og jordbrug Uddannelser, der er henført til indgangen i henhold  

 til uddannelsesbekendtgørelserne Grundfag 5 uger Fælles områdefag 10 uger Fælles områdefag 10 uger Områdefag, der er særlige for de  

 enkelte hovedforløb 5 uger 1) Førstehjælp og brand 2) Informationsteknologi 3) Miljø 4) Samfundsfag, F 5) Sundhed 1) Fremmedsprog, engelsk, F 2) Hygiejne 3) Madkultur 4) Produktionsteknik 5) Salg, gæste- og kundebetjening 6) Varekendskab 1) Biologi, F 2) Fagmetodik 3) Jord, vand og næring 4) Kulturetablering og -vedligeholdelse 5) Maskiner, redskaber og teknik 6) Plantekendskab Uddannelsesfamilie 1: Køkken, hotel og  

 levnedsmiddel Bager, konditor, chokolade- og  

 konfektureassistent x x *) Detailslagter x x *) Gastronom x x *) Hotel- og fritidsassistent x x *) Køkkenassistent x x *) Receptionist x x *) Tjener x x *) Uddannelsesfamilie 2: Jordbrug Anlægsgartner x x *) Dyrepasser x x *) Landbrugsuddannelsen x x *) Produktionsgartner x x *) Skov- og landskabsfagtekniker x x *) Væksthusgartner x x *) Enkeltstående uddannelser Industrislagter x *) Mejerist x *) Tarmrenser x *) Veterinærsygeplejerske x *) *)	Jf. uddannelsesbekendtgørelsen Undervisningen skal gennem hele forløbet tilrettelægges i  

 samarbejde med eleverne, der gennem praktisk og teoretisk arbejde skal have  

 mulighed for at opnå forståelse af betydningen af medansvar for  

 egen læring.
Eleverne skal i grundforløbet arbejde både selvstændigt  

 og i samarbejde med andre.
De skal møde relevante personligt og  

 fagligt udviklende emner og problemstillinger, ligesom de skal lære at  

 vurdere, om arbejdsprocesser og -resultater lever op til  

 kvalitetskravene.
 Undervisningen skal tilrettelægges således, at den  

 understøtter elevernes personlige udvikling i henhold til målene  

 for personlige kvalifikationer, jf. § 1, stk. 2, i  

 bekendtgørelse om erhvervsuddannelser (hovedbekendtgørelsen).  

 Desuden skal eleverne gennem grundforløbet udvikle forståelse af  

 miljømæssige forhold mv., jf. § 1, stk. 3, i  

 hovedbekendtgørelsen.
 Områdefagenes slutmål er beskrevet på følgende  

 tre niveauer:
De tre niveauer Begynderniveau.
Eleven kan løse en opgave og  

 udføre en aktivitet i en kendt situation eller ud fra en kendt  

 problemstilling eller kan udføre en mere kompliceret aktivitet under  

 vejledning.
På dette niveau lægges der vægt på  

 følgende personlige kvalifikationer: Lyst til at sætte  

 sig ind i uddannelsens fundamentale kundskabs- og  

 færdighedsområder og til at udvikle ansvarlighed samt grundlag  

 for fortsat læring.
På begynderniveauet grundlægges  

 ligeledes selvstændighed i opgaveløsning.
Rutineniveau.
Eleven kan planlægge og  

 gennemføre en opgave/aktivitet eller løse et problem i rutine-  

 og/eller kendte situationer og omgivelser - alene og i samarbejde med  

 andre.
 På dette niveau lægges der vægt på  

 følgende personlige kvalifikationer: Evne til  

 selvstændigt at sætte sig ind i mere komplicerede  

 problemstillinger og til at kommunikere med andre om løsningen heraf.  

 Yderligere lægges der vægt på fleksibilitet og  

 omstillingsevne.
Avanceret niveau.
Eleven kan vurdere et problem, kan  

 planlægge, løse og gennemføre en opgave/aktivitet eller  

 løse et problem også i ikke-rutinesituationer   alene og i  

 samarbejde med andre - under hensyntagen til opgavens art.
På dette niveau lægges der vægt på  

 følgende personlige kvalifikationer: Evne til at tage  

 selvstændigt ansvar og vise initiativ til selv at formulere og  

 løse faglige og sociale opgaver og problemer.
Yderligere lægges  

 der vægt på kvalitetssans og kreativitet.
Fagenes mål og indhold Grundfag Undervisningen i grundforløbet omfatter følgende grundfag  

 med det angivne niveau og vejledende uddannelsestid, jf.  

 grundfagsbekendtgørelsen:
 1)	Førstehjælp og brand, 0,5 uge.
 2)	Informationsteknologi, uden for niveau, 1,0 uge.
 3)	Miljø, 1,0 uge.
 4)	Samfundsfag, F, 1,5 uge.
 5)	Sundhed, 1,0 uge.
Fælles områdefag Uddannelsesfamilie 1:
 Undervisningen omfatter følgende grundfag, der træder i  

 stedet for fælles områdefag, med det angivne niveau og vejledende  

 uddannelsestid, jf. grundfagsbekendtgørelsen:
 1)	Fremmedsprog, engelsk, F, 2,0  

 uger*).
 2)	Hygiejne, 1,0 uge.
*) Desuden omfatter undervisningen følgende fælles  

 områdefag:
1)	Madkultur Niveau Begynder Varighed 0,5 uge Mål og indhold Eleven kan sætte produktionen af levnedsmidler og  

 måltider samt ydelse af gæste- og kundebetjening i forhold til  

 dansk og international tradition og udvikling.
2)	Produktionsteknik Niveau Begynder Varighed 4,0 uger Mål og indhold Eleven kan planlægge og gennemføre  

 fremstilling af produkter eller serviceydelser.
 Eleven kan vurdere en produktion eller serviceydelse i  

 forhold til kvalitet, økonomi, tid og mulige materialer.
 Eleven kan vurdere en produktion eller serviceydelse i  

 forhold til miljø og økologi.
 Eleven kan relatere en produktion eller serviceydelse  

 til kundeønsker og -baggrund.
 Eleven kan anvende de gældende regler om hygiejne  

 i forbindelse med en produktion eller serviceydelse.
 Eleven kan på en sikkerhedsmæssig  

 forsvarlig måde anvende relevant værktøj og maskiner i  

 forbindelse med fremstilling af produkter eller serviceydelser.
 Eleven kan dokumentere planlægning af eget  

 arbejde og vurdere kvalitet i forhold til arbejdsresultat, metode og  

 proces.
 Eleven har kendskab til arbejdsteknikker og  

 kvalitetskontrol.
3)	Salg, gæste- og kundebetjening Niveau Begynder Varighed 1,5 uge Mål og indhold Eleven kan betjene kunder i forskellige service- og  

 salgssituationer.
 Eleven kan foretage almindelig distribution, anretning  

 og servering.
 Eleven kan klargøre og yde gæstebetjening  

 forbindelse med enkle serviceydelser og serveringsformer.
 Eleven kan foretage enkel kalkulation og  

 markedsføring.
4)	Varekendskab Niveau Begynder Varighed 2,0 uger Mål og indhold Eleven kan indhente oplysninger og informationer om  

 relevante varer eller produkter.
 Eleven kan vurdere branchens råvarers oprindelse,  

 kvalitet, pris, klargøring og opbevaring.
 Eleven kan vurdere hel- og halvfabrikatas oprindelse,  

 kvalitet, pris, klargøring og opbevaring.
 Eleven kan vurdere anvendelsen af levnedsmidler i  

 forhold til måltidets art.
 Uddannelsesfamilie 2:
 Undervisningen omfatter følgende grundfag, der træder i  

 stedet for områdefag, med det angivne niveau og vejledende  

 uddannelsestid, jf. grundfagsbekendtgørelsen:
 Biologi, F, 2,0 uger.
 Desuden omfatter undervisningen følgende fælles  

 områdefag:
1)	Fagmetodik Niveau Begynder Varighed 2,2 uger Mål og indhold Eleven kan alene og i samarbejde med andre  

 udføre enkle arbejdsfunktioner, der er knyttet til en  

 jordbrugsbedrift, og efter instruktion udføre disse  

 sikkerhedsmæssigt og ergonomisk forsvarligt.
 Eleven har kendskab til det fysiske og psykiske  

 arbejdsmiljø og dets indflydelse på hverdagen på en  

 arbejdsplads.
 Faget skal ikke bedømmes særskilt.
2)	Jord, vand og næring Niveau Begynder Varighed 1,3 uge Mål og indhold Eleven har forståelse af sammenhængen mellem  

 plantevækst og de kemiske, fysiske og biologiske forhold i jorden.
 Eleven kan overordnet redegøre for forskellige  

 jordbundstyper/vækstmedier og deres egenskaber.
 Eleven kan redegøre for vandets kredsløb og de  

 faktorer, der påvirker planternes vandbehov og vandoptagelse.
 Eleven kan redegøre for pH-værdiens betydning for  

 dyrkning og opnå kendeskab til indvirkning på pH-værdi ved  

 gødskning og kalkning.
 Eleven kan redegøre for de nødvendige  

 næringsstoffer og for virkning af overskud og underskud af den samlede  

 gødningstilførsel.
 Eleven har kendskab til almindeligt anvendte natur-og  

 handelsgødninger og skal ved hjælp af bilagsmateriale kunne  

 redegøre for gødningernes næringsindhold, egenskaber,  

 anvendelsesområder, opbevaring og håndtering.
 Eleven har kendskab til formålet med grundanalyser.
 Eleven har kendskab til sammenhængen mellem jordbundsforholdene  

 og planternes næringsstofoptagelse.
 Eleven har kendskab til kvælstoffets kredsløb i forhold  

 til jordbrugserhvervet og miljøet.
 Eleven kan foretage enkle gødningsberegninger.
 Eleven kan udtage prøver til grundananlyse.
3)	Kulturetablering og -vedligeholdelse Niveau Begynder Varighed 1,3 uge Mål og indhold Eleven udviser ansvarsbevidsthed, miljøbevidsthed og  

 kvalitetsbevidsthed i det praktiske arbejde.
 Eleven udviser initiativ og fleksibilitet i arbejdsprocessen.
 Eleven har kendskab til jordbundens/dyrkningsmediers elementære  

 egenskaber, herunder påvirkning af strukturen.
 Eleven kan redegøre for etablering, elementær pasning og  

 vedligeholdelse af en given kultur.
 Eleven kan redegøre for almindelige kulturplanters  

 formeringsmetoder, med eksempler på generativ og vegetativ  

 formering.
 Eleven kan redegøre for det samlede kulturforløb for de  

 kulturer, der arbejdes med.
 Eleven kan anvende relevante maskiner og redskaber  

 sikkerhedsmæssigt og ergonomisk forsvarligt.
 Eleven kan udføre etablering, elementær pasning og  

 vedligeholdelse af en given kultur.
 Eleven kan udføre elementær jordbehandling før og  

 efter etablering af en given kultur.
4)	Maskiner, redskaber og teknik Niveau Begynder Varighed 2,2 uger Mål og indhold Eleven udviser sikkerhed og ansvarlighed ved brug af  

 jordbrugsmaskiner og redskaber, herunder personlig sikkerhed, ergonomisk  

 forsvarlig anvendelse og teknisk ansvarlig anvendelse samt udviser  

 miljøhensyn.
 Eleven udviser ansvars-, miljø- og kvalitetsbevidsthed i det  

 praktiske arbejde samt initiativ og fleksibilitet i arbejdsprocessen.
 Eleven kan udføre daglig kontrol og vedligeholdelse af  

 maskiner og motordrevne redskaber knyttet til en jordbrugsbedrift.
 Eleven kan anvende relevante motorkøretøjer  

 sikkerhedsmæssigt forsvarligt.
 Eleven har kendskab til almindeligt forekommende redskaber og skal i  

 samarbejde med andre kunne kontrollere, vedligeholde og anvende disse  

 fagligt, sikkerhedsmæssigt og ergonomisk forsvarligt.
 Eleven har kendskab til grundlæggende motorlære.
 Eleven har kendskab til grundlæggende tekniske installationer i  

 en jordbrugsbedrift og skal i samarbejde med andre kunne udføre simpel  

 betjening.
5)	Plantekendskab Niveau Begynder Varighed 1,0 uge Mål og indhold Eleven har fået kendskab til planterigets mangfoldighed.
 Eleven har udviklet den bevidste brug af sine sanser.
 Eleven kan redegøre for anvendelsesmuligheder for udvalgte  

 planter og for eksempler på gruppering af planter.
 Eleven har kendskab til eksempler på planters økologi og  

 kulturhistorie samt udvalgte kulturplanter.
 Eleven kan undersøge og bestemme planter.
Områdefag, der er særlige for de enkelte  

 hovedforløb Jf. de enkelte uddannelsesbekendtgørelser.
