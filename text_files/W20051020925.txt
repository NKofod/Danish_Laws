Klage over beslutning om tvangsbehandling med et andet præparat end det,  

 der var motiveret for Sundhedsvæsenets Patientklagenævn fandt efter en samlet  

 vurdering, at patienten var sindssyg, og at det ville være uforsvarligt ikke  

 at  

 tvangsbehandle ham, da udsigten til hans helbredelse eller en betydelig og  

 afgørende bedring i tilstanden ellers ville blive væsentligt forringet.  

 Nævnet  

 lagde herved lagt vægt på, at patienten befandt sig i en psykotisk tilstand,  

 præget af forfølgelsesforestillinger i form af en overbevisning om at blive  

 overvåget og bestjålet, han var tankeforstyrret og uden sygdomsindsigt.
 Sundhedsvæsenets Patientklagenævn fandt imidlertid, at  

 tvangsbehandlingen ikke opfyldte kravet om mindst indgribende foranstaltning.
Sundhedsvæsenets Patientklagenævn kunne herved oplyse,  

 at det fremgår af psykiatrilovens § 4, at tvang ikke må benyttes, før der er  

 gjort, hvad der er muligt, for at opnå patientens frivillige medvirken.
Når  

 forholdene tillader det, skal patienten gives en passende betænkningstid.
 Tvangsmedicinering forudsætter således, at vedvarende  

 forsøg er gjort for at forklare patientens behandlingens nødvendighed for  

 derved at opnå patientens frivillige medvirken.
Det var Sundhedsvæsenets Patientklagenævns opfattelse,  

 at betænkningstiden ved en tvangsbehandling regnes fra det tidspunkt, hvor  

 patienten er blevet gjort bekendt med, at lægerne anbefaler et konkret  

 behandlingstilbud.
Patienten skal således være søgt motiveret for brug af et  

 konkret præparat og dosis.
Patienten var søgt motiveret for behandling med  

 præparatet Risperdal gennem 14 dage, inden der blev truffet beslutning om  

 tvangsbehandling.
Beslutningen om tvangsbehandling vedrørte imidlertid  

 præparatet Zyprexa.
 Det fremgik imidlertid ikke af sagen, at patienten  

 havde været søgt motiveret for præparatet Zyprexa.
 På denne baggrund var Sundhedsvæsenets  

 Patientklagenævns opfattelse, at betingelserne for tvangsbehandling ikke var  

 opfyldt.
 Sundhedsvæsenets Patientklagenævn ændrede på denne  

 baggrund den afgørelse, der er truffet af Det Lokale Psykiatriske  

 Patientklagenævn.
