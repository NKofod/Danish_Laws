Skattefri virksomhedsomdannelse  

 bestående virksomhed Den omhandlede virksomhed blev stiftet i december 1999 af 5 personer, der  

 alle var og er fuldt skattepligtige til Danmark.
Etableringen og  

 igangsætningen af virksomheden skete sideløbende med, at ejerne  

 var ansat hos Dansk Teknologisk Universitet/Danmarks Farmaceutiske  

 Højskole.
Aktiviteten i virksomheden består i forsknings- og udvikling inden  

 for lægemiddelindustrien.
Formålet er at skabe ny viden, der kan  

 benyttes til at udvikle en nye typer af lægemidler til brug ved  

 bekæmpelse af cancer og andre sygdomme.
 Hensigten er, at virksomheden udvikler lægemidlerne frem til en  

 tidlig klinisk fase for derefter at sælge rettighederne eller  

 indgå licensaftaler med medicinalvirksomheder, der kan bringe produktet  

 gennem de resterende kliniske faser og frem til en markedsføring,  

 registrering og salg.
Primo 2000 blev den første ansøgning om patentbeskyttelse af  

 rettighederne indgivet i Danmark.
Denne er siden fulgt op af endnu en  

 patentansøgning, hvor der blev søgt patentbeskyttelse i  

 både Danmark og USA.
I løbet af 2000 har man arbejdet på udvikling af det  

 første produkt gennem sine forsknings- og udviklingsmæssige  

 aktiviteter.
Resultaterne af forsøgene har været positive, og  

 virksomheden har på grundlag heraf udarbejdet detaljerede  

 forsøgsprogrammer.
 Der er indhentet og forhandlet tilbud på de første  

 forsøgsserier hos et dansk og et canadiske firma, der skal  

 udføre kontraktforskning for virksomheden.
Sideløbende med det forsknings- og udviklingsmæssige arbejde  

 har ejerne benyttet sig af professionel rådgivning til udvikling af  

 virksomheden.
Der er således ved professionel rådgivning  

 udarbejdet forretningsplan, der blev færdig i foråret 2000 og som  

 beskriver forretningsstrategien, produktet, de forskningsmæssige  

 resultater, markedsforholdene, organisationen, budgetter, finansieringsbehov  

 og de planlagte forsknings- og udviklingsaktiviteter.
 Virksomheden har desuden modtaget professionel rådgivning i  

 forbindelse med indgivelse af de to patentansøgninger, i forbindelse  

 med forhandlingerne om ekstern finansiering, selskabsetablering samt om de  

 regnskabs- og skattemæssige forhold i forbindelse med  

 selskabsetablering.
I efteråret 2000 har virksomheden påbegyndt rekruttering af  

 kandidater til erhvervsforskerstipendier, hvilket foreløbig har  

 resulteret i aftale med en kandidat.
Samtidig er der opbygget et  

 netværk til kemikere.
Endvidere er der sket en yderligere udbygning af  

 det internationale netværk inden for virksomhedens fagområde,  

 hvilket har ført til aftaler med to internationalt ledende forskere om  

 at indgå i virksomhedens scientific advisory board.
 Da den videre udvikling af virksomheden kræver tilførsel af  

 risikovillig kapital blev der i marts 2000 indledt forhandlinger med to  

 eksterne investorer om aftale om, at disse hver indskyder kontant 10 mio. kr.  

 til finansiering af virksomhedens ekspansion i de næste 3 år.  

 Finansieringen skal ske i et aktieselskab, hvorfor den virksomheden  

 ønskedes omdannet til aktieselskab pr. 1. januar 2001 i medfør  

 af reglerne i lov om skattefri virksomhedsomdannelse (VOL). Samtlige aktiver  

 og passiver vil således blive indskudt i et nystiftet aktieselskab, der  

 indledningsvis vil være 100% ejet af de nuværende ejere.
Hele vederlaget for virksomheden ydes i form af aktier i aktieselskabet.  

 Nettoaktiverne forventes at blive værdiansat til omkring 5 mio. kr.  

 Efterfølgende forventes der gennemført en  

 aktiekapitalforhøjelse, hvor de to eksterne investorer kontant hver  

 indskyder kontant 10 mio. kr.
Ejerforholdet til aktieselskabet vil herefter  

 være 20% til de oprindelige fem ejere og 80% til de to investorer.
Repræsentanten har anført, at den erhvervsmæssige  

 virksomhed i skattemæssig henseende må anses for at være  

 påbegyndt primo 2000. Virksomheden er formelt etableret ultimo 1999.  

 Der blev ikke udfærdiget en formel interessentskabskontrakt, idet  

 virksomhedsdeltagerne kendte hinanden i forvejen og der i første  

 omgang kun skulle afholdes beskedne omkostninger.
Formaliseringen af  

 grundlaget for virksomheden er sket i løbet af 2000, i forbindelse med  

 udarbejdelse af forretningsplaner, forhandlinger med investorer m.v.
Regnskabet for 2000 for virksomheden er på styrelsens foranledning  

 efterfølgende indsendt.
Det fremgår heraf, at der i  

 indkomståret 2000 er opnået et resultat på 0 kr.  

 Repræsentanten har forklaret, at dette dels skyldes, at virksomheden i  

 2000 har haft til huse hos DTU og har kunnet anvende DTU's laboratorier, dels  

 skyldes at den erhvervsmæssige aktivitet i form af forskning og  

 udvikling, udarbejdelse af forretningsplan, forhandlinger med  

 leverandører og investorer m.v. er udført af interessenterne  

 selv, uden ansættelse af medarbejdere.
Det er repræsentantens opfattelse, at virksomheden i relation til  

 lov om skattefri virksomhedsomdannelse skal karakteriseres som en  

 bestående virksomhed.
Det er i den forbindelse anført, at der er  

 tale om en forsknings- og udviklingsvirksomhed, der på mange  

 områder adskiller sig fra en mere traditionel virksomhed, idet  

 forsknings- og udviklingsvirksomheder således ofte er karakteriseret  

 ved at:
· Indtægterne oppebæres ved salg af forskningsresultater frem  

 for ved salg af fysiske produkter · Indtægterne har typisk karakter af royalties, up-front payments  

 o.lign.
· Indtægterne oppebæres først efter en længere  

 driftsperiode, hvorfor der i flere år realiseres underskud · Finansieringen af den løbende drift sker fra eksterne kilder i takt  

 med at bestemte milestones opnås · Omkostningsstrukturen er karakteriseret ved store lønomkostninger  

 og beskedne anlægsinvesteringer Repræsentanten har henvist til, at praksis på området er  

 sparsom og omhandler mere traditionelle virksomheder, såsom etablering  

 af detailforretning, men har dog fremhævet TfS 1991,458, TfS 1992,450  

 og TfS 2000,875 .
 Da de fem ejere er bosiddende i forskellige kommuner, har man fundet det  

 mest hensigtsmæssigt på vegne af en enkelt af ejerne at  

 ansøge Ligningsrådet om stillingtagen til det rejste  

 spørgsmål for at sikre en ensartet ligningsmæssig  

 behandling af ejerne.
Styrelsens indstilling og begrundelse I medfør af lov om skattefri virksomhedsomdannelse (VOL) § 1, jf. §  

 2, er det en betingelse for at anvende lovens regler, at det er en  

 bestående virksomhed, der overføres til selskabet.
I  

 overensstemmelse med praksis beror det på en konkret vurdering, om der  

 er tale om en bestående virksomhed eller blot overførsel af  

 enkelte aktiver.
 I henhold til praksis på området forstås begrebet  

 "bestående virksomhed" således, at der foreligger en aktivitet,  

 der har genereret en vis indtægt.
 Vurderingen af, om virksomheden kan anses for bestående, skal  

 foretages umiddelbart før omdannelsen - hvilket vil sige den 31.  

 december 2000. Af virksomhedens udkast tilregnskab for indkomståret  

 2000 fremgår, at der er balanceført patentudgifter med 93.156  

 kr, samt  at der i indkomståret hverken har været indtægter  

 eller afholdt udgifter, hvorfor virksomheden ikke lever op til den basale  

 forståelse af begrebet bestående virksomhed.
På baggrund af en samlet vurdering er det Told- og Skattestyrelsens  

  opfattelse, at der ikke er tale om en bestående virksomhed - en  

 virksomhed der er kommet igang.  Det er tillagt afgørende vægt,  

 at virksomheden på omdannelsestidspunktet endnu ikke har afstedkommet  

 noget afkast, ligesom det på dette tidspunkt ikke er muligt med  

 fornøden sikkerhed at anslå det fremtidige afkast.
Reglerne i  

 VOL finder derfor ikke anvendelse.
Det bemærkes, at den i TfS 2000, 875, refererede dom angik  

 spørgsmålet om fradragsret for  

 driftsudgifter/etableringsomkostninger og dermed sondringen selvstændig  

 erhvervsvirksomhed/hobbyvirksomhed, der må anses for en i forhold til  

 vurderingen "bestående virksomhed" løsrevet problemstilling.
Det  

 bemærkes videre, at den i dommen behandlede virksomhed med udvikling og  

 salg af software til undervisningsbrug, rent faktisk havde afstedkommet en  

 indtjening - der var således et egentlig grundlag for virksomheden,  

 hvori der den  indrømmede fradragsret kunne udnyttes.
Ligningsrådets afgørelse Ligningsrådet finder at det i nærværende sag må  

 tillægges afgørende betydning; at der er tale om en  

 forskningsvirksomhed, der er kendetegnet ved, at der er en væsentlig  

 tidsforskel mellem det tidspunkt, hvor omkostningerne disponeres og det  

 senere tidspunkt, hvor det egentlige indtægtsgivende salg opstår,  

 at virksomheden har et udpræget professionelt tilsnit, hvilket dels  

 understøttes af etableringsforløbet, dels af det forhold, at  

 eksterne investorer har vist betydelig interesse for virksomheden, at der  

 på omdannelsestidspunktet må anses for at være en temmelig  

 stor sandsynlighed for, at forsøgene eller forskningen inden for et  

 overskuelig periode vil føre til indtægter, at virksomheden  

  på omdannelsestidspunktet - uagtet at der ikke er genereret nogen  

 indtægt - i relation til VOL må anses for at være en  

 bestående virksomhed.
