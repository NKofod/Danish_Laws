Supplerende  

 dagpenge under ansættelse med løntilskud ved offentlig arbejdsgiver Ankenævnet har behandlet Deres klage på møde den 10.  

 marts 2005.
Nævnet traf denne A F G Ø R E L S E De har ikke ret til supplerende dagpenge under Deres  

 ansættelse med løntilskud hos Xx i perioden fra den 1. november 2003 til den  

 31. oktober 2004.
B E G R U N D  

 E L S E Ankenævnet har lagt til grund, at:
  

 	  

 De var ansat som  

 specialarbejder med løntilskud ved Xx i perioden 1. november 2003 til den 31.  

 oktober 2004,   

 	  

 Deres ugentlige  

 arbejdstid var fastsat til 29 timer,   

 	  

 De blev aflønnet med  

 12.313,05 kr. pr. måned, og   

 	  

 lønnen var fastsat  

 på baggrund af Deres individuelle dagpengesats som dimittend, således at  

 Deres  

 løn svarede til de dagpenge, som De var berettiget til under ledighed.
 Ifølge reglerne kan dagpenge højst udbetales med et beløb, der  

 udgør 90 % af medlemmets hidtidige arbejdsfortjeneste, jf. § 51,  

 stk. 1  

 i arbejdsløshedsforsikringsloven.
 Påbegynder medlemmet en ansættelse i jobtræning, skal lønnen og  

 arbejdsvilkårerne i øvrigt svare til den overenskomstmæssige eller den for  

 tilsvarende arbejde sædvanligt gældende, jf. § 55, stk. 1 i lov om  

 en  

 aktiv beskæftigelsesindsats.
 Ved ansættelse med løntilskud hos offentlige arbejdsgivere, kan  

 lønnen dog pr. 1. juli 2002 højst udgøre 96,21 kr. pr. time ekskl. feriepenge  

 m.v., jf. § 55, stk. 1 og stk. 2 i lov om aktiv  

 beskæftigelsesindsats.
 Ved ansættelsen skal lønnen efter fradrag af arbejdsmarkedsbidrag  

 ligge på niveau med personens individuelle dagpenge efter  

 arbejdsløshedsforsikringsloven,  

 dog således den mindst udgør 82 % af højeste dagpenge, jf. § 55,  

 stk. 3  

 i lov om aktiv beskæftigelsesindsats.
 Den offentlige arbejdsgiver fastsætter således arbejdstiden i det  

 enkelte tilbud under hensyn til lønnen, jf. stk. 3 samt under hensyn til  

 timeløn og tillæg m.v., jf. § 55, stk. 5 i lov om aktiv  

 beskæftigelsesindsats.
 Ankenævnet har ved afgørelsen lagt vægt på, at De i perioden fra  

 den 11. november 2003 til den 31. oktober 2004 var ansat med løntilskud ved  

 Xx,  

 som er en offentlig arbejdsgiver.
 Ankenævnet har videre lagt vægt på, at De var ansat i 29 timer  

 ugentligt og til en månedlig løn på 12.313,05 kr.
Ankenævnet har videre lagt vægt på, at timeantallet var fastsat,  

 så Deres løn var på niveau med Deres individuelle dagpenge.
De modtog således  

 løn svarende til det beløb, som De ville have fået udbetalt i dagpenge ved  

 fuld  

 ledighed.
 Efter § 59, stk. 1 i arbejdsløshedsforsikringsloven kan  

 der udbetales supplerende dagpenge, såfremt et ledigt medlem, som søger  

 arbejder  

 i fuld, sædvanlig arbejdstid opnår arbejde af kortere varighed.
 Ankenævnet finder dog ikke, at De er berettiget til at modtage  

 supplerende dagpenge under ansættelsen ved Xx.
 Ankenævnet har i den forbindelse lagt vægt på, at det fremgår af  

 lov om en aktiv beskæftigelsesindsats, at lønnen skal ligge på niveau med  

 Deres  

 individuelle dagpenge, hvilket også var tilfældet i Deres sag.
 Ankenævnet finder videre, at § 55 i lov om en aktiv  

 beskæftigelsesindsats må anses for at have forrang, når situationen vedrører  

 aktivering hos en offentlig arbejdsgiver, hvor netop størrelsen er angivet  

 inden for hvilke økonomiske rammer den udbetalte ydelse kan ligge.
 Ankenævnet finder således, at der med § 55 i lov om en aktiv  

 beskæftigelsesindsats er gjort endeligt op med størrelsen af den ydelse, der  

 kan udbetales under aktivering hos en offentlig arbejdsgiver.
 Det er således ankenævnets opfattelse, at der ikke kan udbetales  

 supplerende dagpenge til personer ansat med løntilskud ved en offentlig  

 arbejdsgiver, som allerede modtager en ydelse/løn svarende til individuelle  

 dagpenge i henhold til § 55 i lov om en aktiv beskæftigelsesindsat, idet  

 en sådan udbetaling ville bringe det udbetalte beløb op over niveauet for,  

 hvad  

 medlemmet ville have kunnet få udbetalt ved fuld ledighed.
Det bemærkes i øvrigt, at formålet med ændringen af reglerne  

 ifølge lovbemærkningerne har været dels en harmonisering af reglerne, således  

 at alle ledige modtager den samme ydelse under de samme aktiveringstilbud, og  

 dels at den lediges forsørgelse under tilskud svarer til den ydelse, som den  

 ledige hidtil har modtaget.
For så vidt angår ændring af reglerne om  

 jobtræning,  

 er der, bortset fra de forannævnte tilfælde, alene tale om redaktionelle  

 ændringer, jf. i øvrigt også Arbejdsdirektoratets Rundskrivelse nr. 05/04 af  

 3.  

 februar 2004.
 Ankenævnet henviser til § 51, stk. 1 og § 59, stk. 1  

 i arbejdsløshedsforsikringsloven, jf. lovbekendtgørelse nr. 708 af 13. august  

 2003 og § 51, stk. 1 og § 55, stk. 1-3 og stk. 5 i  

 lov  

 nr. 419 af 10. juni 2003 om en aktiv beskæftigelsesindsats.
 Ankenævnet tiltræder således direktoratets afgørelse af 23. april  

 2004.
B E M Æ R K N  

 I N G E R T I L D E R E S K L A G E P U N K T E R De har i Deres klage anført, at det er urimeligt, at De  

 ville være berettiget til supplerende dagpenge, såfremt De havde fundet et  

 ordinært arbejde eller havde været ansat med løntilskud hos en privat  

 arbejdsgiver.
 Ankenævnet skal hertil oplyse, at det ligger uden for nævnets  

 kompetencer at tage stilling til, hvorvidt der er tale om forskelsbehandling  

 eller ej.
 Ankenævnet kan derfor alene bemærke, at det har været lovgivers  

 hensigt at skelne mellem offentlige og private arbejdsgivere, hvilket også  

 ses  

 ved, at der ved ansættelser med løntilskud hos private arbejdsgivere ikke  

 gælder et indkomstloft, ligesom der ikke er indført et loft for, hvor meget  

 lønnen højest kan udgøre pr. time.
På ankenævnets vegne Xx  

  

 x De kan læse om afgørelsens faktiske og retlige grundlag  

 på de følgende sider.
 Kopi til:
Xx  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 Det fremgår af Ansættelsesaftale for  

 Funktionærer/ikke-funktionærer ved ansættelse i jobtræning af 27.  

 oktober  

 2003, at De ansættes i jobtræning som specialarbejder ved Xx i perioden 1.  

 november 2003 til 31. oktober 2004, at lønnen ved tiltrædelsen er 12.313,05  

 kr.  

 (pr. måned), og at arbejdstiden er 29 timer ugentligt.
 A-kassens afdeling i Xx har i brev af 23. februar 2004 truffet  

 afgørelse om, at man må afslå Deres ansøgning om supplerende dagpenge.  

 A-kassen  

 henviser til, at det er Arbejdsdirektoratets opfattelse, at der ikke kan  

 udbetales  

 supplerende dagpenge ved ansættelse i jobtræning.
Afdelingen oplyser, at direktoratet begrunder dette med, at det af  

 § 59, stk. 1 i lov om arbejdsløshedsforsikring m.v. fremgår, at der  

 kan udbetales supplerende dagpenge til medlemmer, som er arbejdssøgende til  

 arbejde på fuld, sædvanlig arbejdstid, og som opnår arbejde af kortere  

 varighed.
Afdelingen oplyser videre, at ledige, der er ansat med løntilskud  

 hos  

 offentlige arbejdsgivere, efter direktoratets opfattelse ikke arbejder på  

 nedsat tid i arbejdsløshedsforsikringslovens forstand, men på reduceret tid  

 alene for at opfylde kravet om indkomst i lov om en aktiv  

 beskæftigelsesindsats.
De har i brev af 26. februar 2004 klaget over afgørelsen.
De  

 anfører, at De ikke mener, at direktoratet har ret i sin påstand, hvorfor De  

 ønsker a-kassens hjælp til at anke sagen.
 A-kassens afdeling har i brev af 3. marts 2004 til a-kassens  

 hovedkontor oplyst, at De begyndte i offentlig jobtræning den 1. november  

 2003,  

 og at den ugentlige arbejdstid er udregnet til 29 timer, at De den 23.  

 februar  

 2004 søgte om supplerende dagpenge, og at afdelingen med baggrund i  

 direktoratets  

 Rundskrivelse nr. 5 af 3. februar 2004 gav Dem afslag på ansøgningen, at De  

 den  

 26. februar 2004 klagede over afgørelsen og bad afdelingen være behjælpelig  

 med  

 klagen, og at afdelingen er enig med Dem i, at direktoratet ikke har ret i  

 sin  

 konklusion om, at der ikke kan udbetales supplerende dagpenge til ledige i  

 offentlig jobtræning, hvorfor man hermed på vegne af Dem skal anke sagen.
 Afdelingen har videre oplyst, at afdelingens begrundelse for at  

 anke sagen er følgende:
 Reglerne om, hvad der fradrages i dagpengene, er fastsat i  

 bekendtgørelse nr. 492 af 12. 06.03. om fradrag i arbejdsløshedsdagpenge mv.
 I § 1 i denne bekendtgørelse er fastsat, at arbejde og  

 indtægter medfører fradrag i dagpengene og aktiveringsydelse.
 I § 2 i bekendtgørelsen er fastsat, at der ved arbejde  

 forstås aktiviteter, som enten medfører indtægt eller efter sin art normalt  

 medfører indtægt.
 Reglerne om, hvordan fradraget foretages, er fastsat i  

 bekendtgørelse nr. 966 af 08.11.01. om supplerende dagpenge.
 I § 2 i denne bekendtgørelse er fastsat, at et  

 fuldtidsforsikret medlem kan få supplerende dagpenge efter forholdet mellem  

 medlemmets arbejdstid i ugen og 37 timer.
 Det fremgår af § 2 i bekendtgørelse nr. 492 af 12.06.03. om  

 fradrag i arbejdsløshedsdagpenge mv., at jobtræning er arbejde, da jobtræning  

 er en aktivitet, som medfører indtægt.
 Af § 2 i bekendtgørelsen om supplerende dagpenge er det som  

 nævnt fastsat, at et fuldtidsforsikret medlem kan få supplerende dagpenge i  

 en  

 uge efter forholdet mellem medlemmets arbejdstid i ugen og 37 timer.
Vi er derfor enige med medlemmet i hendes opfattelse af, at hun  

 har ret til supplerende dagpenge under hendes jobtræning. A-kassens hovedkontor har i brev af 29. marts 2004 tiltrådt  

 afdelingens afgørelse om, at De ikke er omfattet af reglerne om supplerende  

 dagpenge, når De er i offentlig jobtræning.
Det fremgår, at hovedkontoret har  

 lagt vægt på, at det er Arbejdsdirektoratets opfattelse, at der ikke kan  

 udbetales supplerende dagpenge til ledige, der er ansat med løntilskud hos en  

 offentlig arbejdsgiver, idet det ikke opfattes som at arbejde på nedsat tid,  

 men at arbejde på reduceret tid for at opfylde kravet om indkomstloft i lov  

 om  

 en aktiv beskæftigelsesindsats.
De har i brev af 1. april 2004 klaget over a-kassens hovedkontors  

 afgørelse.
De oplyser, at De fortsat er uenig i afgørelsen og ikke mener, at  

 direktoratet har ret i sin vurdering.
De har sendt klagen til a-kassens  

 afdeling i Xx.
A-kassens afdeling i Xx har ved brev af 5. april 2004 oversendt  

 Deres klage til a-kassens hovedkontor.
Afdelingen oplyser, at De har anmodet  

 afdelingen om at hjælpe Dem med at klage over afgørelsen.
Afdelingen henviser  

 herefter til anken til hovedkontoret af 3. marts 2004, hvor afdelingen har  

 redegjort for sine synspunkter.
A-kassen har den 16. april 2004 oversendt sagen til direktoratet,  

 idet man har fastholdt den trufne afgørelse. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 23. april 2004 denne afgørelse:
 De er ansat i jobtræning hos en offentlig arbejdsgiver i perioden  

 fra den 1. november 2003 til den 31. oktober 2004.
 De har ikke ret til supplerende dagpenge under Deres jobtræning  

 hos en offentlig arbejdsgiver.
Begrundelse Når et ledigt medlem, som er arbejdssøgende til arbejde  

 i fuld, sædvanlig arbejdstid, opnår arbejde af kortere varighed, nedsættes  

 dagpengene.
Det fremgår af § 59, stk. 1 i lov om  

 arbejdsløshedsforsikring  

 m.v.
Ledige kan få tilbud om jobtræning hos private eller offentlige  

 arbejdsgivere.
Det fremgår af § 12 i tidligere gældende lov om en aktiv  

 arbejdsmarkedspolitik.
Det samme fremgår af § 51 i lov om en aktiv  

 beskæftigelsesindsats, dog er jobtræning her ændret til ansættelse med  

 løntilskud.
Ved ansættelse i jobtræning (ansættelse med løntilskud) skal  

 lønnen svare til den overenskomstmæssige eller den for tilsvarende arbejde  

 sædvanligt gældende.
Det fremgår af § 13 i tidligere gældende lov om en  

 aktiv arbejdsmarkedspolitik.
Det samme fremgår af 54 og § 55,  

 stk. 1  

 i lov om en aktiv beskæftigelsesindsats.
Ved ansættelse i jobtræning (ansættelse med løntilskud) hos  

 offentlige arbejdsgivere kan lønnen dog højst udgøre 96,21 kr. pr. time (1.  

 juli 2002) eksklusive feriepenge m.v.
Lønnen skal efter fradrag af  

 arbejdsmarkedsbidrag ligge på niveau med den lediges individuelle dagpenge  

 efter lov om arbejdsløshedsforsikring m.v., dog mindst udgøre 82 pct. af  

 højeste dagpenge, og den offentlige arbejdsgiver fastsætter arbejdstiden i  

 det  

 enkelte tilbud under hensyn til lønnen samt under hensyn til timeløn og  

 tillæg  

 mv.
Det fremgår af 13, stk. 3-5 i tidligere gældende lov om en  

 aktiv arbejdsmarkedspolitik.
Der henvises endvidere til § 55,  

 stk. 2,  

 3 og 5 i lov om en aktiv beskæftigelsesindsats.
 De nævnte regler i tidligere gældende lov om en aktiv  

 arbejdsmarkedspolitik trådte i kraft den 1. januar 2003.
 Af bemærkningerne til forslag til lov om ændring af lov om en  

 aktiv arbejdsmarkedspolitik fremgår følgende:
Efter gældende regler modtager ledige i aktivering forskellige  

 ydelser afhængig af, hvilken aktivering de deltager i.
Udgangspunktet er  

 således en ydelse svarende til den lediges individuelle dagpenge.
Undtagelser  

 herfra er under aktivering i offentlig jobtræning og i individuel jobtræning,  

 hvor den aktiverede efter gældende regler har været berettiget til en ydelse  

 svarende til maksimale dagpenge samt under aktivering i privat jobtræning,  

 hvor  

 den ledige modtager den overenskomstmæssige løn.
Det indgår i aftalen, at der skal ske en harmonisering af  

 ydelserne, således at ydelsen, uanset om den ledige er i aktivering eller ej,  

 vil være individuelle dagpenge eller en ydelse der med visse  

 beregningstekniske  

 forskelle - svarer hertil, dog mindst 82 pct. af maksimale dagpenge. Lov om en aktiv beskæftigelsesindsats trådte i kraft den 1. juli  

 2003.
 Af bemærkningerne til § 55 i forslag til lov om en aktiv  

 beskæftigelsesindsats fremgår følgende:
 Bestemmelserne i stk. 3-6 indebærer, at der fastsættes et  

 generelt indkomstloft, som skal være på niveau med personens individuelle  

 dagpengesats henholdsvis personens samlede individuelle hjælp, dog mindst  

 udgøre 82 % af højeste dagpenge for henholdsvis fuldtids- og  

 deltidsforsikrede,  

 i hele perioden.
 Dagpengenes højeste beløb udgør for en uge 2.940 kr. pr. 1. januar  

 2001.
Beløbet reguleres én gang om året pr. den første mandag i januar  

 med satsreguleringsprocenten, jf. lov om en satsreguleringsprocent.
Det  

 fremgår  

 af § 47 i lov om arbejdsløshedsforsikring mv.
Dagpenge kan til det enkelte medlem højst udbetales med et beløb,  

 der udgør 90 pct. af medlemmets hidtidige arbejdsfortjeneste.
Ved ændring i  

 dagpengenes  

 højeste beløb, jf. § 47 reguleres den hidtidige arbejdsfortjeneste for  

 det  

 enkelte medlem med en procentsats svarende til ændringen.
De regulerede  

 dagpenge kan ikke overstige det højeste dagpengebeløb.
Det fremgår af  

 § 51,  

 stk. 1 i lov om arbejdsløshedsforsikring m.v.
 Til et medlem, der er optaget i henhold til § 41, stk. 1,  

 nr. 3, litra b udbetales dagpenge med et beløb, der udgør 82 pct. af højeste  

 dagpenge efter § 47 og 70. Det fremgår af § 51, stk. 2 i lov  

 om  

 arbejdsløshedsforsikring m.v.
 Der er ved afgørelsen lagt vægt på, at De ifølge ansættelsesaftale  

 af 27. oktober 2003 er ansat i jobtræning hos Xx, som er en offentlig  

 arbejdsgiver,  

 i perioden 1. november 2003 til 31. oktober 2003, og at det af  

 ansættelsesaftalen fremgår, at lønnen ved tiltrædelsen er 12.313,05 kr. pr.  

 måned, og at arbejdstiden er 29 timer ugentlig.
 Det er lagt til grund, at arbejdstiden i jobtræningen på baggrund  

 af Deres individuelle dagpengesats, jf. ovennævnte regler, er beregnet til at  

 være 29 timer, og at dette svarer til fuld tid, idet Deres løn svarer til,  

 hvad  

 De ville få udbetalt i dagpenge ved fuld ledighed, det vil sige for 37 timer  

 pr. uge.
Der er herefter ikke tale om, at De arbejder på nedsat tid, jf. § 59  

 i lov om arbejdsløshedsforsikring mv., men at Deres arbejdstid er reduceret  

 således, at ydelsen svarer til, hvad De ville få udbetalt ved fuld ledighed,  

 og  

 De har derfor ikke ret til supplerende dagpenge under jobtræningen. 3. Klagen til  

 ankenævnet Ved brev af 4. maj 2004  videresendt af a-kassen -  

 klagede De over direktoratets afgørelse, idet De anførte følgende:
 Jeg skal hermed anmode jer og XX´s Hovedkasse om at være mig  

 behjælpelig med at anke Arbejdsdirektoratets afgørelse af 23. april 2004.
Jeg forstår fortsat ikke, at der skal være så stor forskel på  

 ledige.
Var jeg i et ordinært arbejde kunne jeg få supplerende dagpenge.
Det  

 samme ville jeg få i privat jobtræning.
Men på grund af, at jeg tilfældigt er  

 havnet i offentlig jobtræning, så kan jeg ikke få supplerende dagpenge.
 Jeg føler, at det er meget uretfærdigt, da jeg jo betaler det  

 samme for min arbejdsløshedsforsikring som andre.
Kan det virkelig være rigtigt, at der skal være denne  

 forskelsbehandling? Jeg håber, at ankenævnet kan se denne urimelighed.
4. Arbejdsdirektoratets  

 bemærkninger til klagen Ved brev af 11. juni 2004 oplyste direktoratet, at der  

 ikke var kommet nye oplysninger, der gav direktoratet anledning til at ændre  

 afgørelsen.
 Direktoratet anførte endvidere følgende:
 Direktoratet kan oplyse, at direktoratet har truffet afgørelse  

 om, at medlemmet ikke har ret til supplerende dagpenge under sin ansættelse i  

 jobtræning (ansættelse med løntilskud) hos en offentlig arbejdsgiver.
 Ved ansættelse i jobtræning (ansættelse med løntilskud) hos en  

 offentlig arbejdsgiver skal løn- og arbejdsvilkår være overenskomstmæssige.  

 Lønnen kan dog højst udgøre 96,21 kr. pr. time (1. juli 2002).
 Lønnen skal efter fradrag af arbejdsmarkedsbidrag ligge på niveau  

 med den lediges individuelle dagpenge efter lov om arbejdsløshedsforsikring  

 m.v., dog mindst udgøre 82 pct. af højeste dagpenge (indkomstloftet) og den  

 offentlige arbejdsgiver fastsætter arbejdstiden i det enkelte tilbud under  

 hensyn til lønnen.
Det fremgår af § 13 i tidligere gældende lov om en aktiv  

 arbejdsmarkedspolitik.
Der henvises endvidere til § 55 i lov om en aktiv  

 beskæftigelsesindsats.
 Af § 59, stk. 1 i lov om arbejdsløshedsforsikring m.v.  

 fremgår det, at der kan udbetales supplerende dagpenge til medlemmer, som er  

 arbejdssøgende til arbejde i fuld, sædvanlig arbejdstid, og som opnår arbejde  

 af kortere varighed.
 Det er direktoratets opfattelse, at medlemmer, der er ansat med  

 løntilskud hos en offentlig arbejdsgiver ikke er ansat/ikke arbejder på  

 nedsat  

 tid i arbejdsløshedsforsikringslovens forstand, men på reduceret tid alene  

 for  

 at opfylde kravet om indkomstloft i lov om en aktiv beskæftigelsesindsats.
 Disse medlemmer er derfor ikke omfattet af § 59, stk. 1  

 i lov om arbejdsløshedsforsikring m.v. og heller ikke af bekendtgørelse nr.  

 966  

 af 8. november 2001 om supplerende dagpenge.
 Der henvises endvidere til, at som led i gennemførelse af første  

 del af forliget om Flere i Arbejde blev indkomstgarantien ved ansættelse i  

 offentlig (og individuel) jobtræning i lov om en aktiv arbejdsmarkedspolitik  

 ændret til et indkomstloft således, at ydelsen i stedet for højeste dagpenge  

 skal svare til individuelle dagpenge, dog mindst 82 pct. af højeste dagpenge.  

 Disse regler er videreført i lov om en aktiv beskæftigelsesindsats.
 Direktoratet skal i den forbindelse henvise til bemærkningerne til  

 lovforslagene, som fremgår af direktoratets afgørelse.
Formålet med ændringen af såvel lov om en aktiv  

 arbejdsmarkedspolitik som lov om arbejdsløshedsforsikring m.v. (ophævelse af  

 indkomstgarantien) var, at man ved deltagelse i aktivering skulle modtage en  

 ydelse/indkomst, der svarer til individuelle dagpenge.
Den eneste undtagelse  

 herfra er ansættelse med løntilskud hos private arbejdsgivere, hvor der  

 modtages almindelig løn.
 Hensigten med lovændringen ville således fortabes, hvis der blev  

 givet mulighed for en udbetaling af supplerende dagpenge til medlemmer i  

 ansættelse med løntilskud hos offentlige arbejdsgivere, som - alene for at  

 opfylde lovens krav om indkomstloft - arbejder på reduceret tid.
 I den konkrete sag er medlemmets arbejdstid i ansættelsen i  

 jobtræning (ansættelsen med løntilskud) på baggrund af medlemmets  

 individuelle  

 dagpengesats, jf. ovennævnte regler, beregnet til at være 29 timer, og dette  

 svarer til fuld tid, idet medlemmets løn svarer til, hvad hun ville få  

 udbetalt  

 i dagpenge ved fuld ledighed, det vil sige for 37 timer pr. uge.
Medlemmet arbejder derfor ikke på nedsat tid, jf. § 59 i lov  

 om arbejdsløshedsforsikring m.v., men medlemmets arbejdstid er reduceret  

 således, at ydelsen svarer til, hvad hun ville få udbetalt ved fuld ledighed,  

 og hun har derfor ikke ret til supplerende dagpenge under ansættelsen med  

 løntilskud. 5. Nyt efter  

 klagen Intet nyt.
6. Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 51.  

  

 Dagpenge kan til det enkelte  

 medlem højst udbetales med et beløb, der udgør 90 pct. af medlemmets  

 hidtidige  

 arbejdsfortjeneste, jf. dog stk. 4. I arbejdsfortjenesten indgår ikke  

 arbejdsmarkedsbidrag i henhold til lov om en arbejdsmarkedsfond.
Ved ændring  

 af  

 arbejdsmarkedsbidragets størrelse reguleres det enkelte medlems hidtidige  

 arbejdsfortjeneste svarende til ændringen i arbejdsmarkedsbidraget.  

 Arbejdsfortjenesten har dog ingen betydning for dagpengenes størrelse, hvis  

 arbejdet, hvorfra fortjenesten hidrører, afsluttes mindre end 1 år efter  

 afslutningen af et tidligere arbejde, der har ligget til grund for en  

 dagpengeberegning.
Ved ændring i dagpengenes højeste beløb, jf. § 47,  

 reguleres den hidtidige arbejdsfortjeneste for det enkelte medlem med en  

 procentsats svarende til ændringen.
De regulerede dagpenge kan ikke overstige  

 det højeste dagpengebeløb.
Direktøren for Arbejdsdirektoratet fastsætter  

 regler  

 for fremgangsmåden ved beregningen af arbejdsfortjenesten.
 ...
§ 59.  

  

 Når et ledigt medlem, som er  

 arbejdssøgende til arbejde i fuld, sædvanlig arbejdstid, opnår arbejde af  

 kortere varighed, nedsættes dagpengene.
Nedsættelsen sker efter forholdet  

 mellem medlemmets arbejdstid i vedkommende uge og normal overenskomstmæssig  

 arbejdstid på det danske arbejdsmarked.
Inden for områder, hvor nedsættelse  

 ikke kan foretages på grundlag af arbejdstiden, sker nedsættelsen under  

 hensyn  

 til arbejdslønnen.
 ...
Lov nr. 419 af  

 10. juni 2003 om en aktiv beskæftigelsesindsats § 51.  

  

 Personer, der er omfattet af  

 § 2, nr. 1-4, 6 og 8, kan få tilbud om ansættelse med løntilskud hos  

 offentlige eller private arbejdsgivere.
 § 55.  

  

 Ved ansættelse med løntilskud hos  

 offentlige arbejdsgivere af personer, der er omfattet af § 2, nr. 1-3,  

 skal løn- og arbejdsvilkår være overenskomstmæssige, jf. dog stk. 2-6.
 Stk. 2.  

  

 Lønnen kan højst udgøre 96,21  

 kr. pr. time (1. juli 2002) eksklusive feriepenge m.v.
 Stk. 3.  

  

 Ved ansættelse af personer, der  

 er omfattet af § 2, nr. 1, skal lønnen til personen efter fradrag af  

 arbejdsmarkedsbidrag ligge på niveau med personens individuelle dagpenge  

 efter  

 lov om arbejdsløshedsforsikring m.v., dog mindst udgøre 82 pct. af højeste  

 dagpenge for henholdsvis fuldtids- og deltidsforsikrede.
Stk. 5.  

  

 Den offentlige arbejdsgiver  

 fastsætter arbejdstiden i det enkelte tilbud under hensyn til lønnen, jf.  

 stk. 3 og 4, samt under hensyn til timeløn og tillæg m.v.
Antallet af  

 arbejdstimer rundes op til nærmeste hele antal timer.
Ved  

 ansættelsesforholdets  

 påbegyndelse fastsættes arbejdstiden og den gennemsnitlige timeløn for hele  

 perioden, idet der tages højde for kendte reguleringer i timelønnen.
Den  

 gennemsnitlige timeløn reguleres procentuelt i overensstemmelse med  

 eventuelle  

 reguleringer i den individuelle dagpengesats eller hjælp i  

 ansættelsesperioden.
