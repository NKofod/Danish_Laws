Bekendtgørelse om salg af træ af platan1) I medfør af § 1, stk. 1, 2 og 4, og § 4, stk. 2, i lov om frø, kartofler og planter, jf. lovbekendtgørelse nr. 12 af 4. januar 2017, fastsættes efter bemyndigelse i henhold til § 5, stk. 1, nr. 24, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:
 § 1. Bekendtgørelsen gælder for salg af partier af træ af platan, Platanus L., der svarer til en af de varekoder i toldtariffen, der er anført i bilag 1.
 § 2. Træ produceret i Danmark må sælges, når Landbrugsstyrelsen efter anmodning har konstateret, at kravene i bilag 2 er overholdt.
 § 3. Ved salg skal træ være forsynet med et plantepas, jf. den til enhver tid gældende bekendtgørelse om planter.
 § 4. §§ 2 og 3 gælder ikke for salg af træ på det lokale marked.
 § 5. Bekendtgørelsens bestemmelser om salg gælder også for udbud til salg og for fordeling eller anden form for overdragelse.
 § 6. Medmindre højere straf er forskyldt efter anden lovgivning, straffes med bøde den der overtræder § 2 eller § 3.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 7. Bekendtgørelsen træder i kraft den 1. januar 2018.
 Stk. 2. Bekendtgørelse nr. 1182 af 6. november 2014 om salg af træ af platan ophæves.
Landbrugsstyrelsen, den 29. november 2017 Jette Petersen / Kristine Riskær Bilag 1 Varekoder i toldtariffen Bilag 2 Særlige krav til frihed for planteskadegørere 1) Bekendtgørelsen indeholder bestemmelser, der gennemfører dele af Rådets direktiv 2000/29/EF af 8. maj 2000 om foranstaltninger mod indslæbning i Fællesskabet af skadegørere på planter eller planteprodukter og mod deres spredning inden for Fællesskabet, EF-Tidende 2000, nr.
L 169, side 1, som senest ændret ved Kommissionens gennemførelsesdirektiv (EU) 2017/1279 af 14. juli 2017 om ændring af bilag I- V til Rådets direktiv 2000/29/EF om foranstaltninger mod indslæbning i Fællesskabet af skadegørere på planter eller planteprodukter og mod deres spredning inden for Fællesskabet, EU-Tidende 2017, nr.
L 184, side 33.
