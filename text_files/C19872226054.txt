1. Ny kontoruddannelse i Spedition og Shipping Efter indstilling fra Erhvervsuddannelsesrådet og Lærlingerådet meddeler  

 direktoratet herved, at der fra og med den 1. december 1987 kan indgås  

 uddannelsesaftaler såvel for lærlinge som for efg-elever i Spedition og  

 shipping i kontorfaget.
 For lærlinge gælder de sædvanlige regler om læretidens længde, jfr.  

 direktoratets skrivelser af 6. januar 1975 (11-426).
 For efg-elever varer uddannelsen 2 år.
 Undervisningen på handelsskole for lærlinge omfatter kursus til  

 handelshjælpereksamen, der består af indledningskursus, semesterkursus samt 1  

 X 14 dages, 1 X 21 dages og 1 X 7 dages (ialt 240 timer) skoleophold i  

 branche-/retningsfag.
 Undervisningen på handelsskole for efg-elever omfatter 1 X 14  

 dages, 1X 21 dages og 1 X 7 dages (ialt 240 timer) skoleophold i  

 branche-/retningsfag.
 Branche-/retningsfagene er fælles for lærlinge og efg-elever.
 Branche-/retningsfagene er:
1. skoleophold (2 uger): Administration, salg og  

 service 2. skoleophold (3 uger): Spedition og shipping, fælles  

 del.
 3. skoleophold (1 uge): Spedition og shipping, speciel  

 del.
 Eleven skal til 3. skoleophold vælge mellem et af følgende 4 specialer:
1. Vej-/banetransport 2. Sø-/banetransport 3. Fly-/banetransport 4. Shipping Det skal fremgå af skoleindmeldelsesblanketten, hvilket speciale, der er  

 valgt.
 2. Nedlæggelse af kontoruddannelserne:
 Skibsmægler og Spedition.
 Efter indstilling fra Erhvervsuddannelsesrådet meddeles det herved, at  

 retningsuddannelserne Skibsmægler og Spedition i kontorfaget, handels- og  

 kontorområdet nedlægges som uddannelsesretninger pr. 1. december 1987.
Fra og med denne dato kan der ikke længere indgås uddannelsesaftaler i  

 disse retninger.
Det forudsættes dog, at allerede indgåede uddannelsesaftaler  

 gennemføres efter de hidtidigt gældende regler.
 P.d.v.
 e.b.
N.H.
Tetzschner underv.insp.
