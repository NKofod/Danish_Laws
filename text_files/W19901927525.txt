 Afslag på anmodning om dagpenge fra kommunen, idet der ikke var  

 indgivet selvangivelse for det seneste regnskabsår og heller ikke bevilget  

 udsættelse.
 SAGSFREMSTILLING:
 Kommunen traf afgørelse om, at den selvstændige erhvervsdrivende havde  

 mistet retten til dagpenge fra kommunen i forbindelse med sygefravær fra 2.  

 juli l990 på grund af manglende dokumentation for indtægt, idet pågældende  

 ikke havde indgivet selvangivelse eller fået bevilget udsættelse.
 Det er oplyst, at pågældende ikke er frivillig forsikret.
Den selvstændige erhvervsdrivende oplyser, at han i maj måned l990 fik det  

 meget dårligt psykisk på grund af samlivsophævelse, og at dette var årsag til  

 at indgivelse af selvangivelse blev tilsidesat ligesom året før.
Siden 2.  

 juli har ryglidelsen voldt så store problemer, at det ikke har været muligt  

 at finde de for udfyldelse af selvangivelsen nødvendige bilag frem fra  

 flyttekasserne.
 Pågældende har drevet selvstændig EDB-virksomhed siden maj l987 og har  

 været momsregistreret siden dette tidspunkt.
 AFGØRELSE:
 Dagpengeudvalget har på sit møde den 7. december l990 truffet den  

 afgørelse, at den selvstændige erhvervsdrivende ikke har krav på dagpenge fra  

 kommunen i forbindelse med sygefraværet fra 2. juli l990, idet pågældende har  

 undladt at indgive selvangivelse for det seneste regnskabsår, uanset at der  

 ikke var bevilget udsættelse, jf. dagpengelovens § 10, stk. 5 og  

 Socialministeriets bekendtgørelse nr. 153 af 5. marts l990, § 36, stk. 3 og  

 5.
 Udvalget tiltræder således kommunens afgørelse.
