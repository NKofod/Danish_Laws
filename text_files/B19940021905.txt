§ 1 I bekendtgørelse nr. 799 af 21. november 1990 om de grundlæggende social-  

 og sundhedsuddannelser inden for bistands-, pleje- og omsorgsområdet m.v.  

 foretages følgende ændringer:
 1. Indledningen affattes således:
»I henhold til § 5, stk. 3, og § 12, stk. 1 og stk. 3, i lov om  

 grundlæggende social- og sundhedsuddannelser inden for bistands-, pleje- og  

 omsorgsområdet m.v., jf. lovbekendtgørelse nr. 671 af 29. juli 1992, og i  

 henhold til § 2, stk. 9, i lov nr. 508 af 30. juni 1993 om åben uddannelse,  

 samt efter forhandling med socialministeren og sundhedsministeren  

 fastsættes:» 2. Efter kapitel 5 indsættes:
»Kapitel 5 a Opskolingsuddannelser § 35 a.  For personer, der har gennemført en  

 uddannelse efter reglerne omtalt i § 40, stk. 2, nr. 2-4, og som inden for de  

 seneste 5 år har haft beskæftigelse, der samlet svarer til mindst 3 års  

 ansættelse med 24 timer pr. uge med direkte pleje- og omsorgsopgaver, kan  

 uddannelsen til social- og sundhedsassistent efter kapitel 3 tilrettelægges  

 som åben uddannelse, så den gennemføres som angivet i stk. 3-5. Bedømmelser  

 følger de almindelige regler for uddannelsen.
 Stk. 2.  Deltagerne gennemfører den obligatoriske  

 skoleundervisning efter reglerne i §§ 9-11, og praktikuddannelsen gennemføres  

 efter reglerne i § 13.
Stk. 3.  For deltagere, der har gennemført en uddannelse  

 som sygehjælper, består uddannelsen af 1/2 års skoleundervisning og 1/2 års  

 praktikuddannelse.
Sygehjælpere, hvis praktiske erfaring primært er knyttet  

 til det somatiske område, skal gennemføre praktikuddannelsen overvejende  

 inden for det psykiatriske og primærkommunale område.
Sygehjælpere, hvis  

 praktiske erfaring primært er knyttet til det psykiatriske område, skal  

 gennemføre praktikuddannelsen overvejende inden for det somatiske og  

 primærkommunale område.
Sygehjælpere, hvis erfaringer primært er knyttet til  

 det primærkommunale område, skal gennemføre praktikuddannelsen overvejende  

 inden for det somatiske og psykiatriske område.
 Stk. 4.  For deltagere, der har gennemført uddannelsen  

 som plejer, består uddannelsen af 15 til 18 ugers skoleundervisning og 13 til  

 16 ugers praktikuddannelse svarende til de lokale uddannelsesordninger.  

 Praktikuddannelsen skal overvejende gennemføres inden for det primærkommunale  

 område.
Stk. 5.  For deltagere, der har gennemført en uddannelse  

 som plejehjemsassistent, består uddannelsen af 8 til 10 ugers  

 skoleundervisning og 13 til 16 ugers praktikuddannelse svarende til de lokale  

 uddannelsesordninger.
Uddannelsen skal overvejende gennemføres inden for det  

 somatiske område.
 Stk. 6.  Beslutning om, inden for hvilke områder en  

 deltager skal gennemføre sin praktik, træffes af skolen.
 Stk. 7.  Skolen kan beslutte, at en deltager kan  

 indstille sig til en eller flere prøver uden at have deltaget i den  

 forudgående skoleundervisning, såfremt deltageren kan dokumentere at have  

 deltaget i den landsdækkende efteruddannelse af sygehjælpere m.fl., når  

 efteruddannelsen er gennemført i regi af en skole, der udbyder uddannelser  

 efter lov om grundlæggende social- og sundhedsuddannelser inden for  

 bistands-, pleje- og omsorgsområdet m.v.
§ 35 b.  For personer, der har gennemført en  

 uddannelse efter reglerne omtalt i § 40, stk. 2, nr. 5, og som inden for de  

 seneste 5 år har haft beskæftigelse, der samlet svarer til mindst 3 års  

 ansættelse med 24 timer pr. uge med direkte bistands-, pleje- og  

 omsorgsopgaver, kan uddannelsen til social- og sundhedshjælper efter kapitel  

 2 tilrettelægges som åben uddannelse, så den gennemføres på 26 uger.  

 Uddannelsen består af 12 ugers skoleundervisning og 14 ugers  

 praktikuddannelse i plejehjem, plejeboliger og ældrecentre.
Bedømmelser  

 følger de almindelige regler for uddannelsen.
 Stk. 2.  Deltagerne gennemfører den obligatoriske  

 skoleundervisning efter reglerne i §§ 4-6, og praktikuddannelsen gennemføres  

 efter reglerne i § 8.
 Stk. 3.  Skolen kan beslutte, at en deltager kan  

 indstille sig til en eller flere prøver, uden at have deltaget i den  

 forudgående skoleundervisning, såfremt deltageren kan dokumentere at have  

 deltaget i den landsdækkende efteruddannelse af hjemmehjælpere, når  

 efteruddannelsen er gennemført i regi af en skole, der udbyder uddannelser  

 efter lov om grundlæggende social- og sundhedsuddannelser inden for  

 bistands-, pleje- og omsorgsområdet m.v.
 § 35 c.  Såfremt en skole tilrettelægger  

 undervisningen som anført i § 35 a henholdsvis § 35 b i to eller flere  

 perioder, kan skolen beslutte, at optagelse på en senere skoleperiode kun kan  

 ske efter mellemliggende praktikuddannelse.
 Stk. 2.  Uddannelsesbevis, jf. § 33, kan udstedes, hvis  

 den til uddannelsen knyttede praktikuddannelse, jf. § 35 a, stk. 1 eller § 35  

 b, stk. 1, er bestået, jf. § 32.«.
 3. § 41 ophæves.
§ 2 Bekendtgørelsen træder i kraft den 8. april 1994.
