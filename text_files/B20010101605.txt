Bekendtgørelse om kvalifikationskrav  

 til personer,  

 der beskæftiger sig med forsøgsdyr I medfør af § 18, stk. 1, nr. 4, i lov om  

 dyreforsøg, jf. lovbekendtgørelse nr. 726 af 9. september 1993,  

 efter indhentet udtalelse fra Dyreforsøgstilsynet samt under hensyn  

 til den europæiske konvention om beskyttelse af hvirveldyr, der  

 anvendes til forsøg og andre videnskabelige formål,  

 fastsættes:
 § 1. Tilladelse til dyreforsøg kan kun  

 gives til ansøgere, der har bestået en relevant  

 kandidatuddannelse inden for det sundheds- eller naturvidenskabelige  

 hovedområde samt gennemgået ét eller flere kurser, der har  

 betydning for den forsøgsaktivitet, som ansøgningen  

 omfatter.
Stk. 2. De i stk. 1 nævnte kurser har til  

 formål at sikre, at ansøgeren kan anvende forsøgsdyr  

 efter en høj etisk og videnskabelig standard, og skal omfatte 1)	etiske aspekter og lovgivning vedrørende  

 dyreforsøg, 2)	almen forsøgsdyrskundskab, og 3)	teoretiske og praktiske forhold af betydning for planlægning,  

 gennemførelse og evaluering af dyreforsøg.
§ 2. Tilladelsens indehaver har ansvaret for  

 forsøgenes udførelse og må kun lade forsøgene  

 udføre af andre, jf. § 4 i lov om dyreforsøg, hvis  

 disse 1)	har gennemgået et teoretisk og praktisk kursus i  

 udførelse af dyreforsøg, 2)	har gennemført eller er ved at gennemføre uddannelsen  

 til dyrepasser med de valgfri specialefag hold af forsøgsdyr og  

 dyreforsøgsteknik, jf.
Undervisningsministeriets bekendtgørelse  

 om uddannelsen til dyrepasser, eller 3)	har gennemført den tidligere landbrugsuddannelse med  

 specialet dyreassistent og specialefaget forsøgsdyr.
Stk. 2. Det i stk. 1, nr. 1, nævnte kursus har til  

 formål at sikre, at personer, der af en tilladelsesindehaver har  

 fået overladt at udføre dyreforsøg, er i besiddelse af  

 grundlæggende viden om og færdigheder i udførelse af  

 dyreforsøg og skal omfatte teoretiske og praktiske forhold af  

 betydning for pasning og anvendelse af forsøgsdyr, herunder 1)	etiske aspekter og lovgivning vedrørende  

 dyreforsøg, 2)	grundlæggende viden om forsøgsdyr og  

 dyreværnsmæssige krav, og 3)	indførelse i almindeligt anvendte teknikker.
§ 3. Tilladelsens indehaver skal sikre, at  

 personer, der ansættes til at passe og pleje dyr, som anvendes til  

 forsøg, ved ansættelsen 1)	har gennemført landbrugsuddannelsen med specialet  

 jordbrugsassistent og specialefag om dyr, jf.
Undervisningsministeriets  

 bekendtgørelse om landbrugsuddannelsen, 2)	har gennemført uddannelsen til dyrepasser, jf.  

 Undervisningsministeriets bekendtgørelse om uddannelsen til  

 dyrepasser, 3)	har gennemført uddannelsen til faglært landmand med  

 liniefag med dyr og med praktikdel i en virksomhed med dyr, jf.  

 Undervisningsministeriets bekendtgørelse om uddannelse til  

 faglært landmand, 4)	har gennemført uddannelsen til veterinærsygeplejerske,  

 jf.
Undervisningsministeriets bekendtgørelse om uddannelsen til  

 veterinærsygeplejerske, eller 5)	på anden måde har erhvervet kvalifikationer, der for  

 så vidt angår pasning og pleje af dyr svarer til at have  

 gennemført en af de i nr. 1 - 4 nævnte uddannelser.
 Stk. 2. Hvis Dyreforsøgstilsynet har tilladt, at  

 ansvaret for den del af dyreforsøgsaktiviteten, som vedrører  

 staldes og forsøgslokalers indretning og drift og dyrenes pasning,  

 påhviler institutionen eller virksomheden eller en dér ansat  

 eller antaget person, jf. § 2, stk. 2, i lov om dyreforsøg,  

 påhviler det i stk. 1 nævnte ansvar denne institution,  

 virksomhed eller person.
 Stk. 3. Kravene i stk. 1 omfatter ikke personer, der er  

 under oplæring med henblik på senere at opnå et  

 selvstændigt ansvar for at passe og pleje dyr, der anvendes til  

 forsøg.
 § 4. Justitsministeriet godkender efter indhentet  

 udtalelse fra Dyreforsøgstilsynet undervisningsplanerne for de i  

 § 1, stk. 1, og § 2, stk. 1, nr. 1, nævnte  

 kurser.
 § 5. For så vidt angår  

 ansøgere, jf. § 1, som tidligere har haft tilladelse til eller  

 på anden måde har beskæftiget sig med dyreforsøg her  

 i landet eller i udlandet, bestemmer Dyreforsøgstilsynet, om og i  

 givet fald i hvilket omfang ansøgeren skal opfylde kravene i § 1.  

 Dyreforsøgstilsynet kan også i øvrigt dispensere fra  

 § 1.
 Stk. 2. Dyreforsøgstilsynet kan dispensere fra kravene  

 i §§ 2 og 3, herunder når de i bestemmelserne omhandlede personer  

 har erhvervet tilsvarende kvalifikationer i udlandet.
 § 6. Bekendtgørelsen træder i kraft  

 den 1. januar 2002, jf. dog stk. 2 og 3.
 Stk. 2. Bestemmelsen i § 1, stk. 1, finder  

 først anvendelse fra den 1. januar 2003, medmindre kravene allerede  

 følger af gældende administrativ praksis i medfør af  

 § 2, stk. 1, i lov om dyreforsøg.
 Stk. 3. Bestemmelserne i § 2, stk. 1 og § 3, stk. 1,  

 finder først anvendelse fra den 1. januar 2003.
