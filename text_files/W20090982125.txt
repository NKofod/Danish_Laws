VEU-godtgørelse, personkreds, biblioteksassistent, DK 1 +2, anvendt uddannelsen A F G Ø R E L S E De er ikke berettiget til voksen- og efteruddannelsesgodtgørelse (VEU-godtgørelse) under deltagelse i kurset Samarbejde og Kommunikation afholdt i perioden 8. januar til 31. april 2008.
 Ankenævnet tiltræder således a-kassens afgørelse af den 26. november 2008.
B E G R U N D E L S E Efter reglerne er det en betingelse for at opnå VEU-godtgørelse, at ansøgeren ikke har en erhvervsrettet uddannelse, der med hensyn til niveau og varighed overstiger niveauet for erhvervsuddannelse, medmindre uddannelsen ikke har været anvendt i de sidste 5 år.
 Ankenævnet har lagt til grund, at De i perioden 1986/87 og 1989/90 har bestået eksamen i Dansk Kommunalkursus 1 + 2. I perioden 27. august til 7. september og 24. september til 12. oktober 1990 gennemførte De uddannelsen til biblioteksassistent.
Af ansøgningsskemaet til VEU-godtgørelse fremgår, at De har anvendt Deres uddannelse inden for de sidste 5 år.
De er i arbejde som selvstændig keramiker.
De har den 10. februar 2009 oplyst til sekretariatet for Arbejdsmarkedets Ankenævn, at Deres arbejdsfunktioner som biblioteksassistent har bestået i skrankearbejde, herunder sat bøger/musik på plads.
Af administrativt arbejde har De stået for arrangementer (udstillinger), passet telefon, købt kontorartikler, sendt rykkere osv.
Det er Deres opfattelse, at De ikke har anvendt DK 1 + 2 i Deres arbejde.
 Ankenævnet har lagt vægt på, at De med en uddannelse som biblioteksassistent samt DK 1 + 2 overstiger niveauet for erhvervsuddannelse.
 De er derfor ikke omfattet af den personkreds, der kan opnå VEU-godtgørelse.
 Deres ret til VEU-godtgørelse er derfor betinget af, at De ikke har anvendt uddannelsen inden for de sidste 5 år.
Ankenævnet har lagt vægt på, at De har oplyst, at De har anvendt uddannelsen inden for de sidste 5 år.
Der er videre lagt vægt på, at De også anses for at have anvendt DK 1 + 2 i Deres arbejde som biblioteksassistent sammenholdt med, at De har kunnet anvende de færdigheder som De har erhvervet i forbindelse med, at De har bestået eksamen i DK 1 + 2.
 De har på kurset DK 1 + 2 bl.a. modtaget undervisning i administrative forhold, og har på denne baggrund erhvervet færdigheder som De har kunnet anvende i de administrative arbejdsfunktioner som De har udført som biblioteksassistent.
 De er derfor ikke omfattet af den personkreds, der kan opnå VEU-godtgørelse.
R E G L E R Ankenævnet henviser til  § 1, § 2, stk. 1, nr. 1-3, § 3, stk. 1, nr. 8, § 4, stk. 1 og stk. 2, nr. 1-2 og stk. 6 i lov om godtgørelse ved deltagelse i erhvervsrettet voksen- og efteruddannelse., jf. lovbekendtgørelse nr. 772 af 27. juni 2007, og  § 1, stk. 1 og stk. 2, nr. 7, § 2, stk. 1, nr. 2, og § 4 i Undervisningsministeriet bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra a-kassen samt sekretariatets kontorrapport af 10. februar 2009.
På ankenævnets vegne De kan læse om afgørelsens retlige grundlag på de følgende sider.
 Kopi til:
A-kasse Regler Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007:
Kapitel 1 Formål og område § 1. Loven har til formål at skabe økonomisk grundlag for, at voksne, fortrinsvis kort-uddannede, kan deltage i erhvervsrettet voksen- og efteruddannelse til og med er-hvervsuddannelsesniveau.
Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.
 § 2. Den personkreds, der kan opnå ydelser efter § 1, omfatter:
1) beskæftigede lønmodtagere, såvel privat som offentligt ansatte, 2) selvstændige erhvervsdrivende og 3) ledige, der er berettigede til dagpenge efter § 55 i lov om arbejdsløshedsforsikring m.v. og § 3. Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 8 nævnte forløb, udløser tilskud efter lov om åben uddannelse (erhvervsrettet voksenuddannelse) m.v.:
 8) Uddannelsesforløb, der udbydes med tilskud fra danske myndigheder i overensstemmelse med bestemmelser fastsat i henhold til lov om administrationen af Den Europæiske Socialfond.
Kapitel 2 Godtgørelse § 4. Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.
 Stk. 2. Der kan ikke opnås godtgørelse efter stk. 1 i følgende tilfælde:
 1) Hvis der er ret til løn fra en arbejdsgiver under uddannelsen som følge af en uddannelsesaftale, indgået i henhold til lov.
 2) Hvis der er adgang til at opnå godtgørelse fra andre godtgørelsesordninger.
 Stk. 6. Undervisningsministeren kan fastsætte nærmere regler om godtgørelse.
 Bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse:
Kapitel 1 Uddannelser, hvortil der kan opnås godtgørelse § 1. Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.
 Stk. 2. Erhvervsrettet voksen- og efteruddannelse, jf. stk. 1, er:
7) Uddannelsesforløb, der udbydes med tilskud fra danske myndigheder i overensstemmelse med bestemmelser fastsat i henhold til lov om administration af Den Europæiske Socialfond.
Uddannelsesforløbene skal ligge inden for rammerne af Den Europæiske Socialfond og skal være godkendt af et projektgodkendelsesudvalg, jf. de nærmere regler om administrationen af Den Europæiske Socialfond.
Kapitel 2 Personkredsen § 2. Deltagere, der kan opnå godtgørelse efter denne bekendtgørelse, er 2) selvstændige erhvervsdrivende, jf. dog § 3, § 4. Det er en betingelse for at opnå godtgørelse efter denne bekendtgørelse, at deltageren højst 1) har en uddannelse ud over en almen skoleuddannelse til og med gymnasialt niveau, 2) har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser, 3) har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller 4) har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.
Stk. 2. Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne.
Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.
 Stk. 3. Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.
