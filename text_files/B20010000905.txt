Bekendtgørelse om tilskud til  

 modernisering og forbedring af fiskerfartøjer)_) I medfør af § 2, stk. 1, nr. 1, § 7, § 9, stk. 1, § 10, stk. 1, §  

 11, § 12, § 13, stk. 1, § 14, stk. 1, § 16, stk. 3 og § 18, stk. 3 i lov nr.  

 483 af 12. juni 1996 om strukturforanstaltninger vedrørende  

 fiskerisektoren, som ændret ved lov nr. 420 af 31. maj 2000,  

 fastsættes:
Ordningens indhold § 1. Direktoratet for FødevareErhverv  

 træffer afgørelse om ydelse af tilskud til modernisering af  

 fiskerfartøjer.
Tilskud kan ydes inden for den af ministeren for  

 fødevarer, landbrug og fiskeri fastsatte tilsagnsramme for  

 ordningen.
 Stk. 2. Tilsagn om tilskud kan ydes til projekter, der  

 har til formål at fremme en bæredygtig, kvalitetsorienteret og  

 effektiv udnyttelse af fangstressourcerne.
 Ansøgning om tilskud m.v.
 § 2. Ansøgning om tilskud skal  

 udfærdiges på et særligt ansøgningsskema.  

 Ansøgningsskema og vejledning fås hos Direktoratet for  

 FødevareErhverv eller det stedlige fiskeriinspektorat.  

 Ansøgning om tilskud skal indsendes i to eksemplarer til Direktoratet  

 for FødevareErhverv gennem det stedlige fiskeriinspektorat.
Betingelser for tilskud § 3. Det er en betingelse for ydelse af tilskud,  

 at projektet ikke iværksættes inden datoen for Direktoratet for  

 FødevareErhvervs kvittering for modtagelse af ansøgning.
 Stk. 2. Når kvittering er modtaget, kan projektet  

 iværksættes for ansøgers egen regning og risiko.
 Stk. 3. Uanset bestemmelsen i stk. 1, kan der efter  

 indsendelse af ansøgning, jf. § 2, ydes tilskud til projekter, hvor  

 ansøger kan dokumentere ved en forhåndsregistrering,  

 revisorerklæring eller lignende, at projektet først er  

 påbegyndt efter den 1. januar 2000, og inden denne  

 bekendtgørelses ikrafttræden.
§ 4. Projektet skal være afsluttet senest et  

 år efter Direktoratet for FødevareErhvervs meddelelse af tilsagn  

 om tilskud.
Regnskabsaflæggelse for projekter skal være modtaget  

 af Direktoratet for FødevareErhverv senest 6 måneder efter  

 projektets afslutning.
 Stk. 2. Direktoratet for FødevareErhverv kan i  

 særlige tilfælde meddele dispensation fra de i stk. 1  

 nævnte frister.
 Stk. 3. Direktoratet for FødevareErhverv kan  

 fastsætte nærmere krav til regnskab og revision vedrørende  

 bevilget tilskud.
 § 5. Ansøger skal være registreret  

 som erhvervsfisker eller som selskab efter §§ 14   16 i fiskeriloven, jf. lov  

 nr. 281 af 12. maj 1999, og være ejer af fartøjet, hvortil der  

 søges om moderniseringstilskud.
 § 6. Der kan kun ydes tilskud til investeringer,  

 der medfører en forøgelse af fartøjets tonnage eller  

 motorkraft, såfremt der foreligger en kapacitetstilladelse fra  

 Fiskeridirektoratet, og forøgelsen kompenseres ved udtag af mindst  

 tilsvarende kapacitet uden offentlig støtte.
 § 7. De samlede tilskudsberettigede investeringer  

 skal mindst udgøre 25.000 kr.
Tilskudsberettigede investeringer § 8. Tilskud kan ydes til investeringer,  

 der 1)	fremmer kvaliteten, udbyttet eller udnyttelsen af fisk og  

 fiskevarer, 2)	medfører en forbedret opbevaring eller behandling af  

 fangster, 3)	fremmer energibesparelse og miljøforbedringer, 4)	fremmer sikkerhed og arbejdsmiljø på fartøjerne,  

 eller 5)	medfører en rationalisering af fiskeriet, herunder forbedret  

 selektivitet.
 Stk. 2. Det er en betingelse for tilskud, at  

 ansøger kan påvise økonomisk levedygtighed, samt at  

 projektet er økonomisk rentabelt.
 § 9. Tilskud kan kun ydes til udgifter, der  

 indgår i det godkendte projekt, jf. dog stk. 2 og 3.
 Stk. 2. Ændring af et projekt må kun finde  

 sted, hvis Direktoratet for FødevareErhvervs godkendelse foreligger  

 forinden.
Stk. 3. Direktoratet for FødevareErhverv kan  

 godkende ændring af et projekt på betingelse af, at 1)	det godkendte projekts formål ikke ændres  

 væsentligt og 2)	den ansøgte ændring fremmer opnåelsen af  

 projektets formål.
§ 10. Der kan ikke ydes tilskud til 1)	brugt eller renoveret udstyr, 2)	finansielle og retslige omkostninger samt bankomkostninger, 3)	værdien af eget arbejde, 4)	revisorhonorar, 5)	moms, medmindre denne endeligt bæres af tilskudsmodtager,  

 eller 6)	leasing.
 § 11. Der kan ikke ydes tilskud til modernisering  

 af fiskerfartøjer, der har modtaget nybygningstilskud.
 Stk. 2. Bestemmelsen i stk. 1, omfatter nybygningstilskud  

 tildelt efter artikel 9 i Rådets Forordning (EF) nr. 2792/1999 af 17.  

 december 1999 om de nærmere regler og betingelser for  

 Fællesskabets strukturforanstaltninger for fiskeriet og gælder  

 for en periode på 5 år fra udbetaling af  

 nybygningstilskuddet.
 § 12. Tilskudsberettigede investeringer kan for  

 det enkelte fartøj i perioden 2000   2006 ikke overstige de i bilag 1  

 anførte beløb.
 § 13. Fiskerfartøjer, der har modtaget  

 tilskud i medfør af denne bekendtgørelse, må ikke i de  

 første 5 år fra udbetaling af tilskuddet slettes af  

 EF-fortegnelsen over fiskerfartøjer.
 Stk. 2. Slettes fiskerfartøjer af EF-fortegnelsen,  

 skal tilskudsmodtageren tilbagebetale det udbetalte tilskud pro rata  

 temporis.
Beregning og udbetaling af tilskud § 14. Tilskud udgør 20 pct. af de  

 tilskudsberettigede investeringer, heraf 15 pct. fra EU og 5 pct. fra den  

 danske stat.
 § 15. Efter projektet er gennemført, og der  

 via det stedlige fiskeriinspektorat er indsendt dokumentation til  

 Direktoratet for FødevareErhverv for at alle udgifter er betalt,  

 afgør Direktoratet for FødevareErhverv, om der kan udbetales  

 tilskud.
 Stk. 2. Det er en betingelse for udbetaling af tilskud,  

 at tilskudsmodtager anviser en konto i et pengeinstitut, hvortil tilskuddet  

 kan overføres.
Oplysning og kontrol § 16. Oplysninger, underretninger,  

 erklæringer m.v. efter lovens § 15 skal gives til Direktoratet for  

 FødevareErhverv.
 § 17. Direktoratet for FødevareErhverv og  

 Fiskeridirektoratet forestår den kontrol, der er nævnt i lovens §  

 14, stk. 2, 4 og 5, af tilskud til modernisering og forbedring af  

 fiskerfartøjer, jf. lovens § 2, stk.1, nr. 1.
Bortfald, tilbagebetaling af tilskud § 18. Efter § 16 i loven kan Direktoratet for  

 FødevareErhverv bestemme, at støtte efter loven bortfalder helt  

 eller delvist, hvis 1)	støttemodtageren har givet urigtige eller vildledende  

 oplysninger eller har fortiet oplysninger af betydning for sagens  

 afgørelse, 2)	støttemodtageren tilsidesætter sin pligt i  

 medfør af regler udstedt efter lovens § 14, stk. 1, eller pligter i  

 medfør af lovens § 14, stk. 4, og § 15, 3)	vilkårene for ydelse af støtte eller tilsagn herom ikke  

 opfyldes, eller 4)	forudsætningerne for støtten eller tilsagn herom i  

 øvrigt efter Direktoratet for FødevareErhvervs skøn er  

 væsentligt forrykket.
 Stk. 2. Direktoratet for FødevareErhverv kan i de  

 i stk. 1 nævnte tilfælde bestemme, at ydede beløb helt  

 eller delvist skal tilbagebetales med tillæg af renter.
 Stk. 3. Renter beregnes fra tidspunktet for påkrav  

 om tilbagebetaling med den i renteloven fastsatte rentesats.
Klageadgang § 19. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for ministeren for fødevarer, landbrug og fiskeri inden 4  

 uger efter, at afgørelsen er meddelt den pågældende.  

 Klagen skal indsendes til Direktoratet for FødevareErhverv.
Straffebestemmelser § 20. Efter § 18 i loven straffes den, der til  

 brug for afgørelser, der træffes i henhold til loven eller  

 regler fastsat i medfør af loven, giver urigtige eller vildledende  

 oplysninger eller fortier oplysninger af betydning for afgørelsen, med  

 bøde, medmindre højere straf er forskyldt efter anden  

 lovgivning.
Det samme gælder den, der overtræder vilkår,  

 der er fastsat i en sådan afgørelse.
Stk. 2. Den, der i øvrigt undlader at give  

 oplysninger, som den pågældende har pligt til at give i henhold  

 til loven eller regler fastsat i medfør af loven, straffes med  

 bøde, medmindre højere straf er forskyldt efter anden  

 lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 4. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 5. For så vidt angår den i stk. 4  

 nævnte tilkendegivelse, finder bestemmelsen om tiltalerejsning i  

 retsplejelovens § 930, jf. 926, tilsvarende anvendelse.
Ikrafttrædelse § 21. Denne bekendtgørelse træder i  

 kraft den 29. januar 2001.
 Stk. 2. Bekendtgørelse nr. 354 af 17. juni 1998 om  

 tilskud til modernisering og forbedring af fiskerfartøjer  

 ophæves, men finder dog fortsat anvendelse for tilsagn, der er meddelt  

 inden nærværende bekendtgørelses ikrafttræden.
Ministeriet for Fødevarer, Landbrug og  

 Fiskeri, den 12. januar 2001 Ritt Bjerregaard /Marianne Spangsager Bilag 1 Maksimalt tilskudsberettigede investeringer TABEL 1 Fartøjskategori efter tonnage BT Kr.
Pr.
BT Grundbeløb 0 < 10 10 < 25 25 < 100 100 < 300 300 < 350 500 og derover 81.844 37.202 31.250 20.089 16.369 8.928 14.881 461.305 610.113 1.726.173 2.842.233 6.562.433 TABEL 2 Fartøjskategori efter tonnage BRT Kr.
Pr.
BRT Grundbeløb 0 < 25 25 < 50 50 < 100 100 < 250 61.011 44.642 40.178 19.345 0 409.222 632.434 2.715.746 Det er udelukkende TABEL 1, der gælder fra den 1. januar 2000 for  

 fartøjer med en perpendikulærlængde på over 24 m og  

 fra den 1. januar 2004 for alle fartøjer.
 Tilskudssatserne revideres årligt pr. 1. januar efter den officielle  

 euro-kurs.
_)   I  

 bekendtgørelsen er medtaget visse bestemmelser fra Rådets  

 forordning (EF) nr. 2792/1999 af 17. december 1999 (EFT 1999, L 337, s. 10),  

 ligesom der er medtaget visse bestemmelser, der supplerer bestemmelser i  

 forordningen.
Ifølge artikel 249 i EF-traktaten gælder en  

 forordning umiddelbart i hver medlemsstat.
Gengivelse af forordningens  

 bestemmelser i bekendtgørelsen er således udelukkende begrundet  

 i praktiske hensyn og berører ikke forordningens umiddelbare gyldighed  

 i Danmark.
