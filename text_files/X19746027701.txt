 Mærket EUROMODUL ikke fundet at være i besiddelse af det til  

 registrering fornødne særpræg for bl.a. elektrotekniske og elektroniske  

 apparater i kl. 9, da mærket kan angive, at disse opfylder kravene til et  

 europæisk modul, en europæisk norm eller standard for sådanne apparater.  

 Indsigelse fra Dansk Sprognævn taget tilfølge.
A 73 5o11 12/745 23. september 74 Under dags dato har man herfra tilskrevet Siemens Aktiengesellschaft,  

 Munchen, Forbundsrepublikken Tyskland og Berlin, ved ingeniørfirmaet Giersing  

 & Sellinger, Hellerup, således:
 »Med skrivelse af 2. d.m. har De imødegået den indsigelse, der  

 tidligere, med skrivelse af 4. juli d.å. af Dansk Sprognævn er nedlagt mod  

 registreringen af Deres under J.A. 1973 nr. 5o11 anmeldte varemærke,  

 bestående af ordet »Euromodul«.
Indsigerne, der har henvist til skrivelse af 1. maj d.å. vedrørende en  

 tidligere nedlagt indsigelse mod registreringen af ordet  

 »Eurocapital«, har til støtte for indsigelsn anført, at præfikset  

 Euro- nu på dansk bruges i betydningen europæisk.
Da »modul« ikke i  

 sig selv har særpræg for de af anmeldelsen omfattede varer, har mærket efter  

 sprognævnets opfattelse ikke tilstrækkeligt særpræg.
De har i Deres ovennævnte skrivelse af 2. d.m. imødegået indsigelsen.
Det  

 bestrides ikke, at Euro- må anses for afledet af ordet »Europa«, og  

 det optræder også i en lang række tilfælde som præfiks i firmabetegnelser og  

 varemærker, navnlig i sådanne, hvis forretningsmæssige aktiviteter dækker det  

 europæiske område.
Det oplyses, at Euro-varemærker i Vesttyskland accepteres  

 til registrering for sådanne selskaber.
De fremhæver endvidere, at De har  

 talrige Euro-mærker registrert i forskellige lande, herunder Danmark, og  

 disse registreringer også omfatter varer i klasse 9. Præfikset Euro- har  

 således her i landet været kendt og accepteret til registrering i en årrække,  

 og De henviser til de senest foretagne danske registreringer, nemlig reg.  

 1974 nr. 1994 ordet »Euro-clean« og reg. 1974 nr. 23o4 ordet  

 »Euroclub«.
De bestrider endvidere, at mærkets andet led -modul har  

 nogen relation til de af anmeldelsen omfattede varearter, idet dette er et  

 udtryk for »grundmål« eller et målesystems enhed.
Sagen er herefter optaget til afgørelse.
Selv om præfikset Euro- indgår  

 som bestanddel i en lang række registrerede varemærker, herunder mærker  

 registreret så sent som 1974, er der ved afgørelsen af disse ords  

 registrerbarhed i hvert enkelt tilfælde taget stilling til, om mærket i sin  

 helhed er egnet til registrering.
Ordet »Euromodul« skønnes - under hensyn til det nu oplyste -  

 ikke at være i besiddelse af fornødent særpræg, idet ordet anvendt i  

 forbindelse med elektrotekniske og elektroniske apparater naturligt vil kunne  

 opfattes som angivende, at disse opfylder kravene til et europæisk modul, en  

 europæisk norm eller standard for sådanne apparater.
Ordet kan således angive  

 en beskaffenhed ved varerne og er derfor ikke fundet egnet til registrering.  

 Anmeldelsen afslås herefter i medfør af bestemmelsen i varemærkelovens § 13.' Hvilket herved meddeles, idet kopi af anmelderens skrivelse af 2. d.m.  

 vedlægges.
 P.D.V.
