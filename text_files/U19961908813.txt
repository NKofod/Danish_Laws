 Resume (udarbejdet af Socialministeriet) Skadelidtes særlige sårbarhed  

 forud for et færdselsuheld er uden betydning for den erstatningsretlige  

 årsags- og adækvansbedømmelse.
 Dette gælder såvel fysisk som psykisk sårbarhed og uanset om  

 sårbarheden påvirker omfanget af erhvervsevnetabet.
Østre Landsrets dom 12. april 1994 (9. afd.) (* 2) Højesterets dom (* 3) Højesterets bemærkninger.
 Efter de lægelige erklæringer og det i øvrigt oplyste er der ikke grundlag  

 for at antage, at indstævntes erhvervsevne efter en erstatningsretlig  

 bedømmelse var nedsat forud for færdselsuheldet i 1988. På det tidspunkt  

 havde indstævnte gennem en lang årerække været velfungerende arbejdsmæssigt  

 og socialt, selv om han tidligere havde haft alvorlige psykiske problemer og  

 gener efter uheldet i 1984, for hvilke behandling var søgt og forlængst  

 afsluttet.
 Indstævntes erhvervsevnetab må herefter anses forvoldt af  

 piskesmældslæsionen i 1988. At indstævnte i kraft af sin psykiske  

 konstitution og en tidligere, tilsvarende læsion var særlig sårbar, og at  

 erhvervsevnetabets omfang må antages påvirket heraf, er uden betydning for  

 den erstatningsretlige årsags- og adækvansbedømmelse.
 Efter de lægelige erklæringer og det i øvrigt oplyste tiltræder  

 Højesteret, at der ikke er grundlag for at fastsætte indstævntes  

 erhvervsevnetab til mindre end 75%.
 Højesteret stadfæster herefter dommen.
 Thi kendes for ret:
 Landsrettens dom stadfæstes.
 I sagsomkostninger for landsret og Højesteret skal appellanten, L, betale  

 90.000 kr. til statskassen.
 De idømte beløb skal betales inden 14 dage efter denne højesteretsdoms  

 afsigelse.
