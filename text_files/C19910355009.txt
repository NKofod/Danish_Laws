I.
Orientering Med Arbejdsministeriets bekendtgørelse nr. 562 af 16. december 1985 om  

 arbejde med metallisk bly og dettes ionforbindelser (blybekendtgørelsen) blev  

 der indført regler om målinger af bly i luft (støvmålinger) og i blod  

 (blodblymålinger) og om helbredsundersøgelser i forbindelse med arbejde med  

 bly.
Det er omtalt i bekendtgørelsens kapitel 2 og 3, hvornår de enkelte  

 undersøgelser skal udføres.
I kapitel 5-9 er omtalt de foranstaltninger, der  

 skal træffes, for at blypåvirkning så vidt muligt kan undgås.  

 Bekendtgørelsens indhold er yderligere uddybet i At-meddelelse nr. 3.01.4.
II.
Instruktion 1. Kredsene skal vejlede om blybekendtgørelsen og  

 administrere denne i overensstemmelse med dens indhold og At-meddelelse nr.  

 3.01.4, herunder princippet om, at unødige påvirkninger fra bly skal undgås,  

 og at påvirkningerne skal nedbringes så meget, som det er teknisk rimeligt.
 2. Kredsene skal vejlede virksomhederne om, at det kan  

 være nyttigt at foretage vejledende målinger af bly i luften, når det skal  

 vurderes, om virksomheden eller dele af den er omfattet af bekendtgørelsen.
Kredsene er bemyndiget til i konkrete tilfælde at afgøre, hvorvidt en  

 virksomhed skal følge bekendtgørelsens måleprogram.
Dette sker ud fra en  

 vurdering af om en eventuel, vejledende målings resultat ligger væsentligt  

 under bekendtgørelsens værdier, af omfanget af arbejdet med bly og af  

 forholdene, herunder de hygiejniske, på den pågældende virksomhed.
 Brug af åndedrætsværn er ikke tilstrækkelig til at undtage virksomheden  

 fra at følge måleprogrammet.
 3. Kredsene skal tage stilling til de  

 foranstaltninger, virksomhederne har truffet til sikring mod unødig  

 blypåvirkning, herunder dem som arbejdsgiveren er forpligtet til at træffe i  

 henhold til bekendtgørelsen, kapitel 5-9.
 4. Kredsene skal påse, at målinger efter kapitel 2  

 udføres.
 Er der ansatte, som nægter at deltage i blodblymålinger eller  

 helbredsundersøgelser, må arbejdsgiveren ikke lade disse arbejde i områder,  

 hvor der efter kredsens skøn er risiko for blybelastning.
 Kravet om luftmålinger gælder også i forbindelse med arbejde, hvor  

 personlige værnemidler er påkrævet (fx i sprøjtekabiner).
Kredsene er bemyndiget til i konkrete tilfælde at afgøre, hvorvidt der  

 skal foretages yderligere målinger i de situationer, hvor en enkelt måling  

 ligger over de angivne grænser, og de øvrige ligger under disse.
Dette sker  

 ud fra en vurdering af, om der er tale om en væsentlig forskel, omfanget af  

 arbejdet med bly og af forholdene, herunder de hygiejniske, på den pågældende  

 virksomhed.
 5. Kredsene skal påse, at ansatte med en  

 blykoncentration på over 50 mikrogram bly/100 ml blod (2,4micromol/l) bliver  

 helbredsundersøgt, jf. kapitel 3.
 6.Kredsene vurderer, om det er relevant at foretage yderligere målinger i  

 tilfælde af, at en ud af adskillige målinger fra samme tidspunkt ligger lige  

 over grænserne på 25 mikrogram bly/100 ml blod (1,2micromol/l) og 50  

 mikrogram bly/(m3).
 7.Kredsene kan påbyde måleprogrammet udvidet, hvis det findes nødvendigt,  

 jf. bekendtgørelsens § 4.
 8.Kredsene påser, at de modtager resultaterne af luft- og  

 blodblymålingerne.
 9.Kredsene afgør på baggrund af måleresultaterne, omfanget af arbejdet med  

 bly og forholdene på den pågældende virksomhed, hvornår der skal ske  

 henvendelse til virksomheden om helbredsundersøgelse på baggrund af målinger  

 af bly i luft.
 10.Kredsene påser, at de modtager resultaterne af foretagne  

 helbredsundersøgelser.
 Kredsene skal i konkrete tilfælde videregive lægens råd til den ansatte  

 til dennes arbejdsgiver, hvis helbredsundersøgelsen har resulteret i  

 rådgivning om, at fortsat udsættelse for bly er skadelig.
11.Kredsene skal give påbud om foranstaltninger, der omgående skal  

 forhindre, at ansatte med blodblykoncentrationer på 70 mikrogram bly/100 ml  

 blod (3,4micromol/l) og derover fortsat udsættes for blypåvirkning.
Påbud  

 herom kan gives med hjemmel i § 12 i bekendtgørelse nr. 323 af 7. juli 1983  

 om arbejdets udførelse.
 12.Kredsene bør rådgive gravide, der arbejder med bly, om evtentuel  

 overflytning til blyfrit arbejde samt om muligheden for fraværsmelding i  

 henhold til § 12, stk. 2, nr. 2, i lov om dagpenge ved sygdom og fødsel.  

 Henvendelse om individuel rådgivning og fraværsmelding skal ske til egen  

 læge.
 Kredsene bør anbefale såvel mænd som kvinder overflytning til blyfrit  

 arbejde i forbindelse med planlægning af graviditet.
Årsagen hertil er, at bly påvirker både sædceller og ægceller og kan  

 påvirke fostrets udvikling.
De anførte grænser for blodbly kan ikke antages  

 at beskytte fuldstændigt mod reproduktions-toksisk påvirkning.
 13.Kredsene er bemyndiget til at dispensere fra kravet om måling af bly i  

 blodet hos nyansatte i tilfælde af, at virksomheden har målt sig ud af  

 måleprogrammet, d.v.s. at 2 på hinanden følgende målinger af luften viser  

 måleresultater på under 50 mikrogram bly/m3, og den nyansatte ikke tidligere  

 har arbejdet med bly.
III.
Ikrafttræden Straks.
