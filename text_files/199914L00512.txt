Betænkning afgivet af Kommunaludvalget  

 den 4. maj 2000 Betænkning over Forslag til lov om  

 tilskud til undervisning i dansk som andetsprog for voksne Udvalget har behandlet lovforslaget i nogle møder  

 og har herunder stillet spørgsmål til indenrigsministeren, som  

 denne har besvaret skriftligt.
 Endvidere har udvalget modtaget en skriftlig og en  

 mundtlig henvendelse fra AFS Interkultur.
 Herefter indstiller et flertal (udvalget med  

 undtagelse af Dansk Folkepartis og Frihed 2000 s medlemmer) lovforslaget til  

vedtagelse uændret.
 Et mindretal (Dansk  

 Folkepartis og Frihed 2000 s medlemmer af udvalget) indstiller lovforslaget  

 til forkastelse ved 3. behandling.
 Mindretallet finder, at lovforslaget hører ind  

 under regeringens samlede handlingsplan vedrørende bedre  

 integration.
 Mindretallet betragter denne plan som en samlet plan, der  

 reelt kun drejer sig om, hvordan man får integreret de fremmede, men  

 der foreligger intet fra regeringens side om, hvordan man får stoppet  

 tilgangen af fremmede til Danmark.
 Det er efter mindretallets opfattelse dér,  

 problemet ligger, men mindretallet er også udmærket klar over, at  

 regeringen ikke ønsker at anerkende dette.
 Lovforslaget er efter mindretallets opfattelse et af  

 eksemplerne på, at der nu skal fuld tryk på integrationen  

 også over for de flygtninge, som efter mindretallets opfattelse,, kun  

 skal være i Danmark i et kort tidsrum, nemlig indtil der er ordnede  

 forhold i deres hjemland igen.
Mindretallet er ligeledes af den opfattelse, at hele denne  

 problematik slet ikke skal lægges over på hverken kommuner eller  

 amters skuldre.
Danmarks flygtningepolitik skal tilrettelægges af og  

 afgøres i Folketinget.
Klaus Hækkerup (S) nfmd.  

  Erling Christensen (S)  Holger Graversen (S)  

  Karen J.
Klint (S)  Lars Kramer Mikkelsen (S)  

  Anni Svanholt (SF) Ebbe Kalnæs (CD)  

  Dorit Myltoft (RV)  Kristen Touborg (SF)  

  Else Winther Andersen (V)  

  Inge Dahl-Sørensen (V)  Harald Kjøller (V)  

  Jens Vibjerg (V) Knud Erik Kirkegaard (KF)  

 fmd.  Henning Grove (KF)  

  Christian H.
Hansen (DF)  

  Thorkild B.
Fransgaard (FRI) Enhedslisten og Kristeligt Folkeparti havde ikke medlemmer  

 i udvalget.
