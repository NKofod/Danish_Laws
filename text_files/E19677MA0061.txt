 Ved benzinforhandleres påfyldning af benzin, olie mv. i køretøjer, fx  

 lastvogne, tilhørende registrerede virksomheder, vil det være tilstrækkeligt,  

 at der i stedet for køberens navn og adresse på regningen (fakturaen) anføres  

 det pågældende køretøjs registreringsnummer.
 De af benzinselskaberne udstedte månedsregninger vedrørende  

 benzinforhandlernes salg af benzin mv. på kredit (benzincheck eller  

 kreditkortordning) kan af registrerede virksomheder anvendes som  

 dokumentation for indgående afgift på betingelse af, at månedsregningerne  

 bl.a. er forsynet med oplysning om den samlede afgiftspligtige værdi og  

 afgiftsbeløbets størrelse.
De i forbindelse med de enkelte leveringer udstedte notaer, der indeholder  

 oplysninger om leveringsdato, forhandlerens navn og adresse, kundens navn og  

 adresse (eller i stedet herfor kundens kontonummer hos benzinselskabet),  

 leverancens art og omfang samt værdi indbefattet afgiften, og som enten  

 udleveres til kunderne ved købet eller fremsendes sammen med månedsregningen,  

 skal af de registrerede virksomheder opbevares som underbilag til  

 månedsregningen.
Benzin- og olieselskaberne opbevarer alene kopi af  

 månedsregningen.
