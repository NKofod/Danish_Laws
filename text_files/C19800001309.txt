(Til skattemyndighederne) Hermed følger eksemplarer af lov nr. 535 af 28. december 1979 om ophævelse  

 af lov om midlertidigt investeringsfradrag for maskiner, inventar og lignende  

 driftsmidler.
 Reglerne om midlertidigt investeringsfradrag for maskiner m.v. fandtes i  

 lovbekendtgørelse nr. 557 af 10. november 1977 som ændret ved lov nr. 633 af  

 13. december 1978. Ved loven af 28. december 1979 er reglerne ophævet med  

 virkning for anskaffelser af maskiner, inventar og lignende driftsmidler, som  

 finder sted efter den 31. december 1979. Ved afgørelsen af, om et  

 driftsmiddel er anskaffet før eller efter skæringstidspunktet, kommer det an  

 på, hvornår levering har fundet sted.
