Cirkulære om ændring af aftale om ferie (ændring af § 25) Generelle bemærkninger Finansministeriet og centralorganisationerne har indgået vedlagte aftale om ændring af aftale af 9. november 2005 om ferie (ferieaftalen).
 Med ændringen udvides adgangen til efter § 25 at fravige reglerne i kapitel 5 om særlige feriedage ved aftale mellem de forhandlingsberettigede parter til også at omfatte personalegrupper på Det kongelige Teater, der er omfattet af CO10´s forhandlingsområde.
Personalestyrelsen, den 17. august 2011 Eva Hoff Sonne Aftale om ændring af aftale om ferie § 1. I aftale af 9. november 2005 om ferie indsættes i § 25 som nyt stk. 2:
 Bestemmelserne i kapitel 5 kan endvidere fraviges for personalegrupper på Det kongelige Teater, der er omfattet af CO10´s (eller herunder hørende organisationers) forhandlingsret, i det omfang de forhandlingsberettigede parter indgår aftale herom.
 § 2. Aftalen træder i kraft den 10. august 2011.
