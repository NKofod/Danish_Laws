Nr LSF 60 Forslag til Lov om ændring af lov om støtte til visse  

 strukturforanstaltninger inden for fiskeriet m.v.
Fremsat af fiskeriministeren (Kent Kirk) den 28. oktober 1992 Vedtaget ved tredjebehandling den 18. december 1992 Lov nr. 1051 af 23/12/1992 § 1 I lov nr. 222 af 22. april 1987 om støtte til visse  

 strukturforanstaltninger inden for fiskeriet m.v. foretages følgende  

 ændringer:
 1. I § 2, stk. 2, indsættes som 3. pkt.:
»Såfremt forsikringsværdien ikke kan oplyses, begrænses støtten til  

 80 pct. af fartøjets handelsværdi.« 2. I § 3 indsættes som stk. 2 :
» Stk. 2. Uanset bestemmelsen i stk. 1 kan fiskeriministeren  

 give tilladelse til at indføre et nybygget fartøj, såfremt dette fartøj  

 erstatter et større fartøj målt i tonnage (GT/BRT).« 3. § 4, stk. 3, § 5, stk. 2, og § 7, stk. 2,  

 ophæves.
 4. Efter § 7 indsættes:
» Tilskud til fremme af udviklingen i særlige landdistrikter m.v.
§ 7 a.
Fiskeriministeren kan yde tilskud til foranstaltninger, der  

 opnår tilskud fra den Europæiske Udviklings- og Garantifond for Landbruget i  

 henhold til De Europæiske Fællesskabers forordninger om strukturfondene for  

 så vidt angår fiskeri m.v. i særlige landdistrikter, og til  

 Fællesskabsinitiativer vedrørende aktioner af særlig interesse.« 5. § 10 affattes således:
»§ 10. »Fiskeriministeren kan fastsætte regler om  

 betingelser for støtte, herunder om hvilke udgifter der er støtteberettigede,  

 og om størrelse og udbetaling af støtte.« § 2 Tidspunktet for lovens ikrafttræden bestemmes af fiskeriministeren.
Oprindeligt fremsat forslag § 1 I lov nr. 222 af 22. april 1987 om støtte til visse  

 strukturforanstaltninger inden for fiskeriet m.v., foretages følgende  

 ændringer:
 1. I § 2, stk. 2, indsættes som 3. pkt.:
»Såfremt forsikringsværdien ikke kan oplyses, begrænses støtten til  

 80 pct. af fartøjets handelsværdi.« 2. I § 3, indsættes som stk. 2 :
» Stk. 2. Uanset bestemmelsen i stk. 1 kan fiskeriministeren  

 give tilladelse til at indføre et nybygget fartøj, såfremt dette fartøj  

 erstatter et større fartøj målt i tonnage (GT/BRT).« 3. § 4, stk. 3, § 5, stk. 2 og § 7, stk. 2, ophæves.
 4. Efter § 7 indsættes:
» Tilskud til fremme af udviklingen i særlige landdistrikter m.v.
§ 7 a.
Fiskeriministeren kan yde tilskud til foranstaltninger, der  

 opnår tilskud fra den Europæiske Udviklings- og Garantifond for Landbruget i  

 henhold til De Europæiske Fællesskabers forordninger om strukturfondene for  

 så vidt angår fiskeri m.v. i særlige landdistrikter, samt til  

 Fællesskabsinitiativer vedrørende aktioner af særlig interesse.« 5. § 10 affattes således:
»Fiskeriministeren kan fastsætte regler om betingelser for støtte,  

 herunder om hvilke udgifter der er støtteberettigede, og om størrelse og  

 udbetaling af støtte.« § 2 Tidspunktet for lovens ikrafttræden bestemmes af fiskeriministeren.
Bemærkninger til lovforslaget I.
Almindelige bemærkninger Udarbejdelsen af nærværende lovforslag er foranlediget af ønsker om en  

 ajourføring af regelsættet i overensstemmelse med bl.a. de ændringer, der er  

 sket med gennemførelsen af Rådets forordning (EØF) nr. 3944/90 af 20.  

 december 1990 om ændring af forordning (EØF) nr. 4028/86 om  

 fællesskabsforanstaltninger til forbedring og tilpasning af fiskeri- og  

 akvakulturstrukturerne, samt erfaringerne med lovens daglige administration.
Lov nr. 222 af 22. april 1987 omtaler direkte foranstaltningerne vedr.  

 ophør, modernisering, omstrukturering og fornyelse af fiskerflåden,  

 forsøgsfiskeri og opdræt.
Loven har imidlertid i § 9, stk. 2, taget højde for  

 muligheden af at anvende foranstaltningerne vedr. støtte til  

 fællesforetagender, fiskerihavnsfaciliteter, markedsprospektering, specifikke  

 foranstaltninger samt blandede selskaber.
 Forslaget indebærer endvidere, at der etableres den nødvendige hjemmel til  

 at yde tilskud til fremme af udviklingen i særlige landdistrikter, når der  

 opnås tilskud fra Den Europæiske Udviklings- og Garantifond for Landbruget i  

 henhold til Fællesskabets forordninger om strukturfondene for så vidt angår  

 jordbrug i særlige landdistrikter samt til Fællesskabsinitiativer vedrørende  

 aktioner af særlig interesse.
 Forslaget har været forelagt Det rådgivende EF udvalg, hvori der sidder  

 repræsentanter for Dansk Fiskeriforening, Danmarks Havfiskeriforening, De  

 samvirkende danske Andelsalgsforeninger, producentorganisationerne inden for  

 fiskerisektoren, Danmarks Fiskeindustri- og Eksportforening,  

 Konsumfiskeindustriens Arbejdsgiverforening, Foreningen for Danmarks  

 Fiskemel- og Fiskeolieindustri, Sammenslutningen af danske Ørredeksportører,  

 Arbejderbevægelsens Erhvervsråd og Forbrugerrådet.
Forslagets økonomiske og administrative konsekvenser Lovforslaget forventes ikke at ville medføre økonomiske eller  

 administrative konsekvenser, herunder personaleforøgelse.
II.
Bemærkninger til lovforslagets enkelte bestemmelser Til § 1 Til nr. 1 Bestemmelsen tydeliggør beregningen af støtte for de fartøjer, der ikke er  

 forsikrede.
Til nr. 2 Der gives fiskeriministeren adgang til i visse tilfælde at tillade  

 fiskere, der har modtaget ophørsstøtte, at anvende et nybygget og mindre  

 fartøj inden for 5 års perioden.
 Ovennævnte fiskere underkastes endvidere de generelle  

 kapacitetsretningslinier, der sikrer reduktionen i fiskerflåden, og som er  

 gældende for alle fiskere, der søger nybygningstilladelse.
Til nr. 3 Ophævelserne af § 4, stk. 3, § 5, stk. 2 og § 7, stk. 2, tilsigter at åbne  

 adgang til at benytte den af Fællesskabet til enhver tid fastsatte ramme for  

 nationale bidrag.
Rådets forordning (EØF) nr. 3944/90 har ændret  

 støttemulighederne, hvilket har bevirket, at Fiskeriministeriets hjemmel til  

 at fravige loven er søgt på den årlige finanslovs § 25 ved tekstanmærkning  

 nr. 52. Udeladelsen tilsigter i øvrigt ingen ændringer.
Til nr. 4 Rådets forordning (EØF) nr. 2052/88 af 24. juni 1988 om strukturfondenes  

 opgaver og effektivitet samt om samordningen af deres interventioner  

 indbyrdes såvel som med interventionerne fra Den Europæiske investeringsbank  

 og de øvrige eksisterende finansielle instrumenter beskriver bl.a. fremme af  

 udviklingen i landdistrikter som et højt prioriteret mål i artikel 1, nr. 5,  

 litra b.
 Rådets forordning (EØF) nr. 4253/88 af 19. december 1988 indeholder  

 gennemførelsesbestemmelserne til forordning (EØF) nr. 2052/88.
 I Kommissionens beslutning af 6. juni 1990 har man på baggrund af det  

 danske operationelle program fastlagt fællesskabsstøtterammen for EF's  

 strukturinterventioner i den region af Danmark, der er omfattet af mål 5 b.
 Fiskeriministeriet er ansvarlig for de projekter, der falder ind under  

 landbrugsfondens underforanstaltning C, der omhandler tilskud til klækkerier,  

 der ikke er omfattet af den fælles fiskeripolitik, og ikke drives i  

 kommercielt øjemed, men har til formål at bevare og forbedre fiskebestandene  

 til gavn for både fiskeri og turisme.
 Endvidere er man ansvarlig for den del af EF-hjælpeprogrammet LEADER, der  

 omhandler mindre tilskud til fiskerisektoren.
 Begge foranstaltninger er beskrevet og godkendt i Aktstykke nr. 218 af 4.  

 maj 1992.
 Bestemmelsens formål er således at skabe den nødvendige hjemmel til støtte  

 af ovenstående samt tilsvarende foranstaltninger.
Til nr. 5 Ændringen skyldes et ønske om at tydeliggøre bestemmelsen.
Til § 2 Bestemmelsen giver mulighed for nærmere at fastsætte tidspunktet for  

 ikrafttræden under respekt af gældende regler for notifikation i forhold til  

 Fællesskabet.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 222 af 22. april 1987 om støtte til visse  

 strukturforanstaltninger inden for fiskeriet m.v., foretages følgende  

 ændringer:
 1. I § 2, stk. 2, indsættes som 3. pkt.:
»Såfremt forsikringsværdien ikke kan oplyses, begrænses støtten til  

 80 pct. af fartøjets handelsværdi.« § 2, stk. 2. Støtten, der er nævnt i stk. 1, kan ikke  

 overstige 80 pct. af fartøjets forsikringsværdi.
Forsikringsværdien beregnes  

 som den værdi, der er fastsat den 1. januar 2 år før det år, hvori der  

 indgives ansøgning om støtte.
 2. I § 3, indsættes som stk. 2 :
» Stk. 2. Uanset bestemmelsen i stk. 1 kan fiskeriministeren  

 give tilladelse til at indføre et nybygget fartøj, såfremt dette fartøj  

 erstatter et større fartøj målt i tonnage (GT/BRT).« § 3. Ejere af fartøjer, der har modtaget støtte til endeligt ophør  

 efter denne lov, kan i en periode på 5 år efter fartøjets sletning i  

 Skibsregistret ikke opnå tilladelse til at anvende et fartøj til  

 erhvervsmæssigt fiskeri, som ikke er registreret her i landet som  

 fiskerfartøj.
 3. § 4, stk. 3, § 5, stk. 2 og § 7, stk. 2, ophæves.
§ 4, stk. 3. Støtten, der er nævnt i stk. 1 og 2, udgør 10  

 pct. af de af fiskeriministeren godkendte udgifter.
Støtten kan dog udgøre  

 indtil 30 pct. i tilfælde, hvor indførelse af ny teknologi eller nye metoder  

 m.v. i særlig grad bidrager til fremme af de i stk. 2 nævnte formål.
§ 5, stk. 2. Støtten, der er nævnt i stk. 1, udgør 10 pct.  

 af de af fiskeriministeren godkendte udgifter.
Støtten kan dog udgøre indtil  

 30 pct. i tilfælde, hvor indførelse af ny teknologi eller nye metoder m.v. i  

 særlig grad bidrager til fremme af fiskerflådens udvikling.
§ 7, stk. 2. Støtten, der er nævnt i stk. 1, udgør 10 pct.  

 af de af fiskeriministeren godkendte udgifter.
Ved etablering af anlæg med  

 dokumenterede vandrensende og miljøfremmende virkninger kan støtten udgøre  

 indtil 25 pct.
 4. Efter § 7 indsættes:
» Tilskud til fremme af udviklingen i særlige landdistrikter m.v.
§ 7 a.
Fiskeriministeren kan yde tilskud til foranstaltninger, der  

 opnår tilskud fra den Europæiske Udviklings- og Garantifond for Landbruget i  

 henhold til De Europæiske Fællesskabers forordninger om strukturfondene for  

 så vidt angår fiskeri m.v. i særlige landdistrikter, samt til  

 Fællesskabsinitiativer vedrørende aktioner af særlig interesse.« 5. § 10 affattes således:
»Fiskeriministeren kan fastsætte regler om betingelser for støtte,  

 herunder om hvilke udgifter der er støtteberettigede, og om størrelse og  

 udbetaling af støtte.« § 10. Fiskeriministeren fastsætter regler om, hvilke udgifter der  

 kan godkendes efter loven.
