 Hermed følger Kirkeministeriets cirkulære af 1. november 1993 om  

 arbejdstøj til gravere, kirkegårdsassistenter og visse kirkegårdsledere.
 I cirkulæret er indarbejdet redaktionelle ændringer.
I § 3, stk. 3 er det præciseret, at graveren inden for en samlet  

 udgiftsramme på 125 kr. pr. ansættelsesmåned er berettiget til udlevering af  

 mørkt tøj.
Såvel udgiften til arbejdstøj som udgiften til mørkt tøj skal  

 afholdes inden for de 125 kr. pr. ansættelsesmåned.
Med den ændrede formulering er det endvidere præciseret, at graveren er  

 berettiget til udlevering af mørkt tøj, såfremt den pågældende medvirker ved  

 gudstjenester og kirkelige handlinger.
Denne ret har graveren uafhængig af,  

 om menighedsrådet har stillet krav om, at graveren under udførelse af  

 kirketjeneste skal bære mørkt tøj.
§ 6  er ændret således, at aftalen nu også omfatter  

 kirkegårdsassistenter.
Endvidere finder aftalen tilsvarende anvendelse på  

 kirkegårdsledere, såfremt kirkegårdslederen efter sit regulativ skal deltage  

 i forefaldende manuelt arbejde på kirkegården.
Aftalens anvendelse er  

 herefter uafhængig af, i hvilken lønramme stillingen er klassificeret.
 I medfør af Finansministeriets cirkulære af 12. december 1988 om  

 uniformsanskaffelser til tjenestemænd er der mellem Kirkeministeriet og  

 Forbundet af Kirke- og Kirkegårdsansatte og Foreningen af danske  

 Kirkegårdsledere indgået følgende aftale:
§ 1. En graver skal under udførelse af sit arbejde være iført almindeligt  

 arbejdstøj, der er hensigtsmæssigt og afpasset efter arbejdet.
Menighedsrådet  

 kan stille krav om, at gra-veren under udførelse af kirketjeneste skal bære  

 mørkt tøj.
 Stk. 2. Graveren afholder selv udgifter til arbejdstøj efter stk. 1 med  

 de begrænsninger, der følger af denne aftale.
 § 2. Ved førstegangsansættelse som graver udleveres der af menighedsrådet  

 til graveren: 1 sæt regntøj, omfattende benklæder og trøje, 1 sæt arbejdstøj,  

 omfattende busseronne eller jakke og jobbuks eller overall/kedeldragt, samt 2  

 ar-bejdsskjorter.
 Stk. 2. Ved fratræden inden for en periode på 6 måneder efter ansættelsen  

 tilbageleveres regntøjet.
 § 3. Under ansættelsen er graveren inden for de i stk. 2 angivne rammer  

 berettiget til udlevering af arbejdstøj af følgende art:
Jakke Busseronne Jobbuks Overall/kedeldragt Skjorte Vinterjakke Vinterbukser Fiberpelstrøje (Islænder) Fiberpelsbenklæder Fiberpelsstrømper Regntøj benklæder Regntøj jakke Forklæde Stk. 2. Det i stk. 1 omtalte arbejdstøj kan af graveren kun kræves  

 udleveret inden for en udgiftsramme på 75 kr. pr. ansættelsesmåned.
Anmodning  

 om udlevering af arbejdstøj kan første gang rejses efter 1 års ansættelse for  

 det sidst forløbne 1/2 år, og derefter højst hvert 1/2 år.
 Stk. 3. Gravere, der medvirker ved gudstjenester og kirkelige handlinger,  

 er inden for en samlet udgiftsramme på 125 kr. pr. ansættelsesmåned  

 berettiget til udlevering af mørkt tøj.
Stk. 4. Fraværsperioder, herunder på grund af sygdom eller barsel, af 1  

 måneds varighed eller derover, fragår ved beregningen af udgiftsrammen.
Er  

 graveren deltidsbeskæftiget, nedsættes den i stk. 2 fastsatte udgiftsramme  

 tilsvarende.
 § 4. Ved forflyttelse til anden stilling, der er omfattet af denne  

 aftale, overfører graveren optjente rettigheder efter denne aftale til det  

 nye ansættelsessted.
 Stk. 2. Ved ansættelsesforholdets ophør af andre grunde falder optjente  

 rettigheder efter aftalen bort, uden at kompensationskrav af denne grund  

 opstår.
 § 5. Støvler, arbejdshandsker og eventuelt høreværn stilles til rådighed  

 for graveren uden for den i § 3 fastsatte ramme.
 § 6. Aftalen gælder også for kirkegårdsassistenter.
 Stk. 2. Aftalen finder tilsvarende anvendelse på kirkegårdsledere,  

 såfremt kirkegårdslederen efter sit regulativ skal deltage i forefaldende  

 manuelt arbejde på kirkegården.
 § 7. Aftalen træder i kraft den 1. november 1993.
 Stk. 2. Med virkning fra samme dato ophæves Kirkeministeriets cirkulære  

 af 18. september 1989 om arbejdstøj til gravere og visse kirkegårdsledere.
Kirkeministeriet, den 1. november 1993 P.M.V.
 E.B.
