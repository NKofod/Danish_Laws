Tillægsbetænkning afgivet af Skatteudvalget den 31. maj 2006 Tillægsbetænkning over Forslag  

 til lov om ændring af pensionsbeskatningsloven og  

  

 personskatteloven (Fradrag for bidrag til arbejdsløshedsforsikring og  

 personfradrag til begrænset skattepligtige  

  

 personer) [af skatteministeren (Kristian Jensen)] 1. Ændringsforslag Enhedslistens medlem af udvalget har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 29. marts 2006 og var til 1.  

 behandling den 27. april 2006. Lovfor-slaget blev efter 1. behandling henvist  

 til behandling i Skatteudvalget.
Udvalget afgav betænkning den 17. maj 2006.  

 Lovforslaget var til 2. behandling den 23. maj 2006, hvorefter det blev  

 henvist  

 til fornyet behandling i Skatteudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Spørgsmål Udvalget har under den fornyede behandling af lovforslaget  

 stillet 5 spørgsmål til skatteministeren til skriftlig besvarelse, som denne  

 har besvaret.
Samråd Udvalget har under den fornyede behandling af lovforslaget  

 stillet 2 spørgsmål til skatteministeren til mundtlig besvarelse.
Ministeren  

 har besvaret spørgsmålene i et åbent samråd med udvalget den 30. maj 2006.
3. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse uændret.
 Et  

  

 mindretal  

  

 i udvalget (S, RV, SF og EL) indstiller lovforslaget til  

  

 vedtagelse  

  

 med det stillede  

 ændringsforslag.
Socialdemokratiets, Det  

 Radikale Venstres, Socialistisk Folkepartis og Enhedslistens medlemmer af  

 udvalget udtaler, at regeringen har afvist at hjælpe de uddannelsessøgende,  

 der  

 utilsigtet, og uden at de kunne vide det på forhånd, er blevet ramt af den  

 ændring i skattereglerne, der medførte, at studerende, der havde fulgt  

 regeringens opfordring til at studere i udlandet, efterfølgende mistede deres  

 SU.
Regeringen har erkendt, at det var utilsigtet, og at loven derfor  

 skal  

 ændres.
Alligevel vil regeringen ikke tilbagebetale pengene til dem, der er  

 blevet  

 ramt.
I tidligere tilfælde, hvor personer på tilsvarende måde er stødt ind i  

 reglerne, har regeringen bl.a. udbetalt penge til soldater og  

 politifolk,  

 men når det gælder uddannelsessøgende med lav indkomst, er regeringen  

 ubøjelig.
S, RV, SF og EL  

 har genstillet  

 det ændringsforslag, der kan løse problemet.
På den måde får Dansk Folkeparti  

 og regeringspartierne mulighed for at leve op til deres pæne ord om, at det  

 var  

 utilsigtet at ramme de uddannelsessøgende.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (S, RV og SF):
Til § 3 1)  

  

 Som  

  

 stk. 2  

  

 og  

  

 3  

  

 indsættes:
 »Stk. 2.  

  

 § 2 finder tilsvarende anvendelse for indkomstårene  

 2004 og 2005. Der gælder samme frister for valg og omgørelse som for  

 indkomståret 2006.
 Stk. 3.  

  

 Ved anvendelse af stk. 2 affattes personskattelovens  

 § 10, stk. 5 og 6, således:
»  

 Stk. 5. For personer, som er skattepligtige efter  

 kildeskattelovens § 2, og hvis indkomstansættelse omfatter en periode på et  

 år,  

 nedsættes de beregnede skatter med skatteværdien af et personfradrag efter  

 reglerne i stk. 1 og 2, hvis de skattepligtige indtægter er omfattet af  

 kildeskattelovens § 43, stk. 1, eller stk. 2, litra b, c, d og f.  

 Bestemmelserne i 1. pkt. finder ikke  

 anvendelse, i det omfang de skattepligtige indtægter beskattes efter  

 kildeskattelovens  

 §  

 48 C  

 eller § 9,  

 stk. 1, i lov om beskatning af søfolk.
Bestemmelsen i 1. pkt. finder  

 endvidere  

 ikke anvendelse på personer, der ansøger om opholdstilladelse efter  

 udlændingelovens  

 § 7.
Stk. 6.  

  

 Personer, som  

 er omfattet af kildeskattelovens § 2, og hvis indkomstansættelse omfatter en  

 kortere periode end et år, jf. dog kildeskattelovens §§ 5 A-5 D, kan vælge at  

 få de beregnede skatter nedsat med skatteværdien af et personfradrag efter  

 reglerne i stk. 1 og 2, hvis de skattepligtige indtægter er omfattet af  

 kildeskattelovens § 43, stk. 1, eller stk. 2, litra b, c, d og f.
Valget for  

 et  

 indkomstår skal træffes senest den 1. juli i året efter det pågældende  

 indkomstår.  

 Valget kan omgøres senest den 30. juni i det andet kalenderår efter  

 indkomstårets udløb.
Bestemmelserne i 1. pkt. finder ikke anvendelse, i det  

 omfang de skattepligtige indtægter beskattes efter kildeskattelovens §  

 48 C  

 eller § 9, stk. 1, i lov om  

 beskatning af søfolk.
Bestemmelsen i 1. pkt. finder endvidere ikke anvendelse  

 på personer, der ansøger om opholdstilladelse efter udlændingelovens § 7.« Stk. 6 bliver herefter stk. 7.« [Giver forslaget om personfradrag og helårsomregning for  

 begrænset skattepligtige med delårsindkomst tilbagevirkende kraft fra og med  

 indkomståret 2004] Bemærkninger Til nr. 1 Det foreslåede stk. 2  

 medfører, at forslaget om personfradrag og helårsomregning får  

 tilbagevirkende  

 kraft fra og med indkomståret 2004. I stk. 2 foreslås det desuden, at  

 fristerne  

 for valg af personfradrag og helårsomregning samt for omgørelse af dette valg  

 er de samme som for indkomståret 2006, dvs. senest den 1. juli 2007 og senest  

 den 30. juni 2008. Denne udvidelse af valgfristerne er nødvendig, da det  

 ellers  

 ville være for sent for begrænset skattepligtige personer med delårsindkomst  

 i  

 2004 at vælge personfradraget og helårsomregningen.
 Det bemærkes herudover, at det i stk. 3 foreslås, at der skal  

 anvendes en anden affattelse af personskattelovens § 10, stk. 5 og 6, end  

 den,  

 der fremgår af lovens § 2. Dette er nødvendigt, da kildeskattelovens § 2 blev  

 ændret med virkning for indkomståret 2006 og kildeskattelovens §  

 48 C  

 blev ændret til § 9, stk. 1, i lov  

 om beskatning af søfolk med virkning fra den 1. juli 2005. Forslaget sikrer,  

 at  

 der for indkomstårene 2004 og 2005 anvendes en affattelse af  

 personskattelovens  

 § 10, stk. 5 og 6, der indeholder de lovhenvisninger, der var gældende på  

 disse  

 tidspunkter.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Fólkaflokkurin, Inuit Ataqatigiit, Siumut og  

 Tjóðveldisflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 206 omdelt  

 efter afgivelse af betænkning Bilagsnr.
Titel 7 Betænkning afgivet den 17. maj 2006 8 1. udkast til tillægsbetænkning 9 Pressemeddelelse om åbent samråd med skatteministeren og  

 undervisningsministeren den 30. maj 2006 10 2. udkast til tillægsbetænkning Oversigt over spørgsmål og svar vedrørende L 206  

 omdelt efter afgivelse af betænkning Spm.nr.
Titel 6 Spm., om det er en fejl, at studerende, der har fulgt  

 ministerens og regeringens opfordring om at læse i udlandet, i mange tilfælde  

 er blevet beskattet af deres SU, til skatteministeren, og ministerens svar  

 herpå 7 Spm. om, hvordan de studerende blev informeret om de nye  

 skatteregler og konsekvenserne for deres SU, hvis de rejste til udlandet, til  

 skatteministeren, og ministerens svar herpå 8 Spm., om det ikke er beklageligt, at studerende, der har  

 fulgt regeringens opfordring om at rejse til udlandet for at studere,  

 efterfølgende er blevet straffet af ændrede skatteregler, til  

 skatteministeren, og ministerens svar herpå 9 Spm., om der ved offentliggørelse af lov nr. 221 af  

 31/3-04 blev gjort opmærksom på de økonomiske konsekvenser for studerende,  

 til skatteministeren, og ministerens svar herpå 10 Spm. om teknisk bistand til et ændringsforslag, til  

 skatteministeren, og ministerens svar herpå Oversigt over samrådsspørgsmål vedrørende L 206  

 omdelt efter afgivelse af betænkning Samråds-spm.nr.
