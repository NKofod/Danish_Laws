 På given anledning skal det meddeles, at der fra og med den 13. januar  

 1986 ikke vil kunne udbetales støtte til kasein og/eller kaseinater, som har  

 været anmeldt til kontrol hos statskontrollen og er blevet afvist som følge  

 af manglende opfyldelse af kravene til sammensætningen i henhold til  

 forordning (EØF) nr. 756/70 af 24. april 1970 om ydelse af støtte til  

 skummetmælk, som er blevet forarbejdet til kasein og kaseinater, uanset om de  

 afviste partier efterfølgende er blevet forarbejdet til en vare, som opfylder  

 disse krav.
Endvidere kan det oplyses, at det fortsat vil kunne godkendes, at en  

 virksomhed lader sin produktion af støtteberettiget kasein og/eller kaseinat  

 fremstille som lønarbejde hos en anden autoriseret virksomhed.
Støttebeløbene  

 skal imidlertid i alle tilfælde hjemtages af den fysiske producent af  

 vedkommende partier kasein eller kaseinat.
 e.b.
