 I medfør af § 46, § 74, stk. 2, og § 84 i lov om arbejdsmiljø, jf.  

 lovbekendtgørelse nr. 646 af 18. december 1985, som ændret ved lov nr. 220 af  

 22. april 1987 og under henvisning til Rådets direktiv 84/534/EØF om  

 indbyrdes tilnærmelse af medlemsstaternes lovgivning om tilladeligt  

 lydeffektniveau for tårnkraner, som ændret ved Rådets direktiv 87/405/EØF,  

 fastsættes:
 § 1.  Denne bekendtgørelse finder anvendelse på  

 tårnkraner, som anvendes inden for bygge- og anlægssektoren.
Stk. 2.  Ved tårnkraner forstås i denne bekendtgørelse  

 et motordrevet hejseredskab, § 2.  Uanset bestemmelsen i § 1, stk. 3, i  

 Arbejdsministeriets bekendtgørelse nr. 126 af 17. marts 1986 om EF-direktiv  

 om fællesbestemmelser for entreprenørmateriel anses tårnkraner for omfattet  

 af nævnte bekendtgørelses regler.
 § 3.  Tårnkraner må kun markedsføres, såfremt de  

 opfylder kravene i Rådets direktiv 84/534/EØF af 17. september 1984 om  

 indbyrdes tilnærmelse af medlemsstaternes lovgivning om tilladeligt  

 lydeffektniveau for tårnkraner, som ændret ved Rådets direktiv 87/405/EØF og  

 i Arbejdsministeriets bekendtgørelse nr. 126 af 17. marts 1986 om EF-direktiv  

 om fællesbestemmelser for entreprenørmateriel.
 § 4.  De organer, der er godkendt af direktøren for  

 Arbejdstilsynet i henhold til Arbejdsministeriets bekendtgørelse nr. 126 af  

 17. marts 1986 om EF-direktiv om fællesbestemmelser for entreprenørmateriel,  

 udsteder en EØF-typeafprøvningsattest for enhver type tårnkran, hvis  

 lydtrykniveau og lydeffekniveau ikke overstiger de grænser, der er fastsat i  

 Rådets direktiv 84/534/EØF af 17. september 1984, som ændret ved Rådets  

 direktiv 87/405/EØF.
 § 5.  EØF-typeafprøvningsattesten er gyldig i 5 år.  

 Gyldigheden kan forlænges med 5 år, såfremt der ansøges herom i løbet af det  

 sidste år inden udløbet af den første femårsperiode.
 Stk. 2.  Uanset reglerne i stk. 1 ophører gyldigheden af  

 en EØF-typeafprøvningsattest den 26. juni 1992, såfremt den er udstedt for en  

 type tårnkraner, der ikke opfylder de krav om højst tilladeligt lydtrykniveau  

 på førerpladsen, der træder i kraft denne dato.
§ 6.  Enhver tårnkran, som er fremstillet i  

 overensstemmelse med den type, for hvilken der er udstedt  

 EØF-typeafprøvningsattest, skal være forsynet med et mærke til angivelse af  

 det lydeffektniveau i dB(A)/1 pW, som garanteres af fabrikanten, og med  

 mærket epsilon (epsilon) (se direktivets bilag III). En type tårnkran, der er  

 udstyret med en førerplads, som er fastgjort til kranens bærende dele, skal  

 endvidere være forsynet med et mærke til angivelse af det lydtrykniveau i  

 dB(A)/20myPa, som garanteres af fabrikanten.
Alle mærker skal være synlige og  

 varige.
 § 7.  De organer, der er godkendt af direktøren for  

 Arbejdstilsynet i henhold til Arbejdsministeriets bekendtgørelse nr. 126 af  

 17. marts 1986 om EF-direktiv om fællesbestemmelser for entreprenørmateriel,  

 foretager kontrol med produkternes overensstemmelse med den afprøvede type,  

 så vidt muligt ved stikprøver.
 § 8.  En afgørelse truffet af et godkendt organ kan  

 indbringes for direktøren for Arbejdstilsynet inden 4 uger efter, at  

 afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
 § 9.  Overtrædelse af §§ 3 og 6 straffes med bøde  

 eller hæfte.
Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 10.  Bekendtgørelsen træder i kraft den 8. november  

 1989.
 Stk. 2.  Bekendtgørelse nr. 127 af 17. marts 1986 om  

 EF-direktiv om tilladeligt lydeffektniveau for tårnkraner ophæves.
