 Landsskatteretskendelse vedr. fradrag for travhestehold.  

 Reklame.
 Klagen  

 vedrører  

 ikke godkendt fradrag for udgifter vedr.  

 travhestehold, 50.123 kr. og 76.856 kr.
 Selvangivne  

 nettoudgifter til travhestehold godkendes som reklameudgift, jf.  

 ligningslovens  

 § 8, stk. 1, i indkomstårene 2000 og 2001 med henh. 50.123 kr. og 76.856 kr.
I  

 maj 2000 har A A/S for 45.000 kr. købt en  

 travhest, der opstaldes og trænes i X.
Hesten får i juli 2000 navn.
Først i  

 2001 er hesten gammel nok til at deltage i løb.
Det  

 er oplyst, at den i 2001 er startet i 13 løb, fordelt på 3 travbaner.
I 2002  

 har der ligeledes været 13 starter.
I slutningen af 2002 blev hesten syg og  

 primo oktober 2003 blev den slagtet.
 Nettounderskud  

 ved travhestehold har i indkomstårene 2000  2003 udgjort henh. 50.123  

 kr.,  

 76.856 kr., 56.266 kr. og 22.402 kr.
Udgifterne  

 til annoncer/reklamer inkl. sponsorudgifter og ekskl. travhest har i 2000  

   

 2003 udgjort henh. 59.162 kr., 118.093 kr.,  

 167.204 kr. og 119.914 kr.
Selskabet har igennem årene været sponsor for  

 flere forskellige idrætsforeninger inden for forskellige idrætsgrene.
Selskabets  

 omsætning har i 2000 - 2003 udgjort henh. 10.413.658 kr.,  

 9.395.708 kr., 10.365.742  

 kr. og 10.136.341 kr.
 Fra  

 Skatteafdelingens side skal bemærkes, at det naturligvis er rigtigt, at en  

 væddeløbshest ikke i den forstand benyttes privat, men at man ikke kan se  

 bort  

 fra, at aktiviteten kan være begrundet i hovedaktionærens private interesse  

 for  

 hestevæddeløb.
 Af  

 ligningsvejledningen, afsnit E.B.3.6, fremgår blandt andet:
Et  

 firmas udgifter til hestehold (galopheste) kan ikke fratrækkes som  

 reklameudgift, selv om hestene navngives således, at firmanavnet indgår i  

 alle  

 hestenes navne, da hestehold af den nævnte art normalt må betragtes som  

 hobby,  

 og man ikke kan udskille det reklamemæssige fra hobbyen, jf. tilsvarende  

 afgørelse om travhestehold, lsr. 1960.55. Se også TfS-1998-484 HRD, hvor  

 Højesteret ikke fandt, at der var en sådan forbindelse mellem sponsorstøtten  

 og  

 det sponserende selskabs virksomhed,  

 at udgiften kunne anses for fradragsberettiget.
Det fremgik nærmere, at  

 selskabet forpligtede sig til i en 5 årig periode at betale omkring 15.000  

 kr.  

 årligt til selskabets hovedaktionærs 14 årige datters deltagelse i ridesport.  

 Til gengæld skulle såvel rytter som hest bære selskabets navn.
Landsskatteretten  

 nægtede i TfS-1996-871-818 LSR indehaveren af et mindre rengøringsfirma  

 fradragsret  

 for den pågældendes andel af udgifter til en travhest.
Der blev i afgørelsen  

 lagt vægt på, at hesten deltog i løb så langt fra lokalområdet, og at det  

 ikke  

 havde nogen reklameværdi for klageren.
Se dog TfS-1996-871 LSR, hvor  

 Landsskatteretten som reklameudgift tilkendte indehaveren af et selskab, der  

 drev 2 herreekviperingsforretninger, fradragsret for halvdelen af de afholdte  

 udgifter til travhestehold.
Der blev ved afgørelsen lagt vægt på, at hestene  

 bar sponsorens navn og logo, samt at travsporten havde et stort publikum i  

 den  

 pågældende by, hvor sponsorens virksomhed lå.
Fradragsretten blev begrænset  

 til  

 halvdelen under hensyntagen til indehaverens personlige interesse i  

 travsport.  

 I TfS-1989-587 (artikel) er nævnt en afgørelse, hvor Ligningsrådet efter en  

 konkret bedømmelse ligeledes gav fradrag for udgifter til travhestehold som  

 reklameudgifter. Det  

 må anses for givet, at hesten også har været omtalt i løbsguiden i  

 forbindelse  

 med løbsdeltagelse i indkomstårene 2000 og 2001.
 På  

 det foreliggende grundlag må det antages, at de løb, hvori hesten har  

 deltaget,  

 i det  

 højeste kan være vist på  

 TV-kanaler med et ret begrænset seertal.
 På  

 det foreliggende grundlag er det ikke dokumenteret eller sandsynliggjort, at  

 der for indkomståret 2000 er opnået nogen reklameværdi til gengæld for de  

 afholdte udgifter.
Det  

 må anses for udelukket, at der kan være reklameværdi forbundet med  

 løbsdeltagelse andre steder end i Y, idet virksomheden naturligt kun har  

 fordel  

 af at gøre sig kendt i det lokalområde, der ligger inden for område for en  

 restaurationsvirksomheds naturlige kundegrundlag.
Det kan ikke forventes, at  

 der til restaurationsvirksomheden kan knyttes stamkunder uden for området Y  

 og  

 opland.
Selv  

 ved løbsdeltagelse i Y vil reklameværdien være yderst begrænset, idet  

 navnet  

 ikke vil blive forbundet med  

 restaurationen, hvis man ikke i forvejen er bekendt med denne restaurations  

 navn og beliggenhed.
Dette gælder også, selv om ejeren er angivet i  

 løbsprogrammet som A A/S, idet beliggenheden ikke er nævnt.
Under  

 henvisning til Landsskatteretskendelsen i TfS 1996.818 finder  

 Skatteafdelingen  

 ikke, at der er en sådan direkte forbindelse med den drevne  

 restaurationsvirksomhed og hesteholdet, at udgifterne kan anses for omfattet  

 af  

 statsskattelovens § 6, litra a, eller ligningslovens § 8, stk. 1. Fra  

 selskabets revisor er fremkommet en skrivelse af 9. januar 2003 med følgende  

 indhold:
Selskabets  

 udgifter til travhestehold er alene begrundet i reklamemæssige hensyn og er  

 efter vor opfattelse fradragsberettigede i henhold til ligningslovens § 8,  

 stk.  

 1 Af  

 skattekontorets sagsfremstilling fremgår som begrundelse for at nægte fradrag  

 for de omhandlede udgifter, at reklameværdien af hestens løbsdeltagelse vil  

 være yderst begrænset, og at det ikke kan forventes, at der til  

 restaurationsvirksomheden kan knyttes stamkunder uden for området Y og  

 opland.
Normalt  

 gør skattemyndighederne ikke indsigelse mod, hvorledes en skatteyder vælger  

 at  

 disponere sit reklamebudget.
Selv ved en yderst begrænset  

 reklameværdi er der  

 en driftsmæssig sammenhæng til restaurationsvirksomheden, og udgiften er  

 dermed  

 med til at erhverve, sikre og vedligeholde indkomsten i selskabet.
Restaurant  

 A*s kundekreds består af andre end stamkunder, hvis der med denne  

 betegnelse  

 henvise til kunder, der ofte og regelmæssigt besøger restauranten.  

 Kundekredsen  

 tæller også kunder, der kun enkeltstående, sjældent eller lejlighedsvis  

 aflægger den besøg, og omsætningen med disse kunder er ikke uvæsentlig for  

 selskabets drift og virksomhed.
Kundepotentialet består derfor også af  

 personer, der er bosiddende i for eksempel en anden landsdel, og som i  

 forbindelse med deres interesse for travsport frekventerer væddeløbsbaner i  

 der  

 og i Y.
Besøg af sådanne kunder forekommer rent faktisk i restauranten.
I  

 sagsfremstillingen er oplyst, at hesten ikke har deltaget i løb i  

 indkomståret  

 2000. Dette er korrekt og skyldes, at hesten først er blevet løbsberettiget  

 (aldersbetinget) efter dette tidspunkt.
Til dokumentation for  

 løbsdeltagelsens  

 omfang vedlægges kopi af løbsudskrift pr. december 2002.
Ud  

 over det ovenfor anførte samt det i vores brev af 11. oktober 2002 oplyste,  

 henviser vi endvidere til Ligningsrådets forhåndsbesked af 29. august 1989,  

 370-431-3469 (TfS 1989.587). På baggrund heraf skal vi anmode om, at  

 selskabets  

 indkomst ansættes i overensstemmelse med det selvangivne. Til  

 revisors skrivelse af 9. januar 2003 skal bemærkes:
 Der  

 kan maksimalt godkendes fradrag for den del af udgifterne til travhestehold,  

 der svarer til reklameværdien heraf, jf. blandt andet TfS 1996.871 og den  

 bindende forhåndsbesked af 29. august 1989.
 Det  

 findes fortsat ikke dokumenteret eller sandsynliggjort, at udgifterne til  

 travhestehold har en reklameværdi af en målelig størrelse.
Om  

 den bindende forhåndsbesked af 29. august 1989 skal bemærkes, at forholdene  

 ikke er sammenlignelige, idet dette selskab er et landsdækkende foretagende,  

 hvor det er relevant med reklametiltag til udbredelse af kendskabet til  

 navnet  

 på landsplan.
Tilsvarende reklametiltag er ikke i samme grad relevant for en  

 lokal restaurationsvirksomhed.
Ved den bindende forhåndsbesked var forholdet  

 endvidere  

 det, at kusken bar beklædning med reklame for selskabet på ryg og bryst, og  

 at  

 der ved hvert væddeløb fremvistes en reklamevideo.
Det foreligger ikke  

 oplyst,  

 at tilsvarende forhold har gjort sig gældende i nærværende sag.   

  

 Generelt  

 om restauranten Restaurationen  

 er en traditionsrig restaurant, som har bestået i næsten 150 år.
Den er  

 formentlig  

 et af de mest kendte spisesteder ved Y, og specielt er den berømt for den  

 populære æggekage, som er blevet serveret på restauranten gennem alle 150 år.
Restauranten  

 er beliggende i idylliske omgivelser i i udkanten af Y  og i øvrigt få  

 kilometer  

 fra væddeløbsbanen.
Restaurationen er placeret tæt ved Y Å, og restauranten  

 er  

 nærmeste nabo til stationen på jernbanestrækningen mellem Y og Z.  

 Restauranten  

 er således et yndet udflugtsmål, der bl.a. kan nås med udflugtsbådene på Y Å  

 eller med toget.
B  

 erhvervede restauranten den 1. november 1999 gennem selskabet A A/S.
Det er  

 Bs  

 mål at udvikle restauranten og give mulighed for gode og velsmagende retter.  

 B  

 har ligeledes udviklet et koncept om afholdelse af sommerlørdage med jazz,  

 hvor  

 der deltager mellem seks og syvhundrede gæster pr. arrangement.
 På  

 restaurationens hjemmeside ses bl.a. en artikel om restauranten, bragt i i en  

 avis  

 i forbindelse med Bs overtagelse.
Hesten  

 er opstaldet hos og trænes af en professionel travtræner i X.
Hesten deltager  

 regelmæssigt i kommercielle løb på 3 væddeløbsbaner.
Kontakten til  

 travtræneren  

 er skabt gennem nogle bekendte til B, idet træneren efter sigende skulle være  

 dygtigere end trænerne i Y.
Restaurationens  

 navn indgår som en væsentlig del af hestens navn, og navnet fremtræder i  

 løbsprogrammer.  

 Det bemærkes, at hestens navn skal begynde med et bestemt bogstav, og det er  

 derfor ikke muligt at kalde hesten kun ved restaurationens navn.
Endvidere  

 annonceres  

 navnet verbalt for løbspublikum i forbindelse med præsentation af deltagende  

 heste i løbene, samt i løbsspeakers kommentarer under de enkelte løb, og på  

 hestens dækken er en tydelig reklame for Restaurationen.
For  

 at få størst reklameeffekt er det naturligvis hensigten, at hetsten så vidt  

 muligt skal deltage i løb på væddeløbsbanen i Y.
Det kan oplyses, at hesten  

 rent faktisk har deltaget i alle de løb i Y, som hesten har kvalificeret sig  

 til, men at den bl.a. på grund af sygdom ikke har løbet så meget som ønsket.  

 Deltagelsen i løb på de andre baner har været nødvendigt for at kvalificere  

 sig  

 til løb i Y.
B  

 og hans familie har aldrig tidligere haft nogen som helst berøring med heste  

 eller hestesport.
Faktisk har B aldrig været på en væddeløbsbane før  

 anskaffelsen  

 af travhesten.
Det skal bemærkes, at B eller hans familie aldrig har været i  

 stalden i Y.
Når hesten løber i Y møder B og hustru som regel op  dels  

 for at  

 promovere restaurationen og dels i tilfælde af at hesten vinder, og der skal  

 tages pressebillede.
A  

 A/S har et relativt højt sponsorbudget, idet B mener det er nødvendigt for  

 restaurantens fortsatte udvikling.
Således har selskabet gennem årene  

 sponsoreret de lokale fodboldhold, ligesom A A/S er sponsor for den lokale  

 ishockeyklub.
A A/S har bl.a. også sponsoreret idrætsklubber (håndbold og  

 fodbold) i nærområdet.
Herudover  

 har A A/S haft radiospots på nærradiostationen  

 samt små reklamespots på lokal-tv.
Herudover har restauranten givet  

 diverse gavekort til sangkoret, bankospil m.v., og endelig har der i  

 lokalavisen været bragt annoncer for de omtalte sommerlørdage med  

 jazz.
 Efter  

 ligningslovens § 8, stk. 1 kan der ved opgørelsen af den skattepligtige  

 indkomst foretages fradrag for udgifter, der i forbindelse med den  

 skattepligtiges  

 erhverv er afholdt til rejser, reklame og lignende med det formål, at opnå  

 salg  

 af varer og tjenesteydelser i det pågældende og senere indkomstår.
 Det  

 fremgår endvidere af pkt. 14.2 i Skatteministeriets cirkulære nr. 72 af 17.  

 april 1996, at reklameudgifter bl.a. tager sigte på at opretholde en  

 virksomheds almindelige omdømme eller fremme dens interesser ved at gøre den  

 kendt og fordelagtigt bemærket.
 Endvidere  

 fremgår af ligningsvejledningens afsnit E.A.3.2, at reklameudgifter kan  

 fradrages,  

 hvad enten der ved den afholdte reklameudgift tilsigtes opnået salg i det  

 pågældende eller senere indkomstår.
I  

 TfS 1996.871 fik indehaveren af et selskab, der drev to  

 herreekviperingsforretninger, godkendt (ved Landsskatteretten) en andel af  

 udgift til travhestehold som reklameudgift.
Der blev bl.a. lagt vægt på, at  

 hestene bar navnet på den forretningskæde, som hovedforretningen var  

 tilknyttet, at der kørtes med navn og logo.
Henset til indehaverens  

 personlige  

 interesse i travløb blev 50% af den samlede udgift anset for yderligere løn.
I  

 TfS 1996.818 fik indehaveren af et mindre, lokalt rengøringsfirma ikke  

 godkendt  

 fradrag for andel af udgift til travhest.
Der blev bl.a. lagt vægt på, at  

 hesten deltog i løb så langt fra lokalområdet, at det ikke havde nogen  

 reklameværdi  

 for klageren.
I  

 en bindende forhåndsbesked af 29/8 1989, j.nr. 370-431-3469 påtænkte  

 virksomheden  

 at anskaffe nogle travheste i selskabets bestræbelse på at få virksomhedens  

 navn udbredt.
Ligningsrådet fandt, at virksomheden med travheste kan have en  

 vis reklamemæssig værdi, såfremt hestene bærer virksomhedens navn.
Udgifter  

 kan  

 derfor fratrækkes som reklameudgifter efter ligningslovens § 8, dog kan den  

 fradragsberettigede udgift ikke overstige et beløb svarende til, hvad en  

 tilsvarende ydelse kan købes for i form af en sponsoraftale mellem uafhængige  

 parter.
Den bindende forhåndsbesked er nærmere beskrevet i en artikel trykt i  

 TfS 1989.587.
A  

 A/S investering i travhesten er udelukkende begrundet i reklamemæssige  

 overvejelser.
B og familie har ikke nævneværdig interesse i hestesport.
Til  

 belysning  

 heraf vedlægges kopi af brev fra B til travtræneren, hvoraf det fremgår, at  

 hesten overvejes solgt  primært p.g.a. hestens mange  

 sygedage.
Samtidig  

 fremgår af brevet, at B slet ikke har været i kontakt med træneren i perioden  

 5. december 2002  5. april 2003. Efter vores vurdering er det åbenbart,  

 at Bs  

 interesse for hesten udelukkende er forretningsmæssigt begrundet.
 B  

 lægger stor vægt på, at restaurationen bliver endnu mere kendt, og det skal i  

 den sammenhæng bemærkes, at kendskabet i forvejen vurderes at være meget  

 udbredt  

 i Y og for den sags skyld i hele landsdelen.
B  

 har nøje overvejet,  

 hvordan han på bedst  

 mulig måde får markedsført restauranten.
I den forbindelse har B vurderet, at  

 reklameværdien af travhesten i forhold til kostprisen nogenlunde svarer til  

 restaurantens øvrige sponsorater til fodbold, håndbold og ishockey.
Samtidig  

 har det været af stor betydning for beslutningen om at investere i hesten, at  

 markedsføringen af restauranten skal foregå på så mange fronter som muligt.
Når  

 travhesten stiller til start på bane i anden landsdel kan vi være enige med  

 den  

 lokale skatteforvaltning i, at reklameværdien må være relativ begrænset  

  om  

 end den ikke skønnes at være helt uden værdi.
Restaurationen er placeret så  

 tilpas tæt på Y Væddeløbsbane, at restauranten flere gange har været besøgt  

 af  

 jyske hesteinteresserede  bl.a. har landsbestyrelsen (14 personer) fra  

 travunionen  

 været på besøg i restauranten).
Det  

 har imidlertid aldrig været Bs hensigt, at travhesten skulle vise sin  

 reklameværdi i forbindelse med løb i amdet end Y  men deltagelsen i  

 disse løb  

 har været nødvendige for at få starttilladelser til Y Væddeløbsbane, idet  

 hesten skal kvalificere sig til disse løb.
Det ses også af løbslisten for  

 2002,  

 at 9 ud af 13 starter i dette år har været i Y.
 Den  

 lokale skatteforvaltning påpeger, at der maksimalt kan godkendes udgifter,  

 der  

 svarer til reklameværdien, og at skatteforvaltningen ikke finder det  

 dokumenteret eller sandsynliggjort, at udgifterne til travhestehold har en  

 reklameværdi  

 af målelig størrelse.
Efter  

 vores vurdering er det ikke afgørende for fradragsretten, at reklameeffekten  

 kan dokumenteres.
Derimod må det være afgørende, om de afholdte udgifter har  

 været egnet til at skabe en reklameværdi, som nogenlunde modsvarer de  

 afholdte  

 udgifter.
Det  

 er vanskeligt at dokumentere reklameværdien af hesten  ligesom det er  

 vanskeligt at vurdere reklameværdien af sponsorater til fodbold, håndbold og  

 ishockey.
Efter vores vurdering må intentionen eller formålet med udgiftens  

 afholdelse derfor være afgørende for fradragsretten.
Det er i princippet uden  

 betydning, om udgiften reelt har haft positiv reklameeffekt eller virkning,  

 når  

 blot formålet har været det nævnte, og når udgifterne har været egnet til at  

 skabe en reklameværdi.
I den forbindelse skal det bemærkes, at det er uden  

 betydning for fradragsretten, om der opnås en reklameeffekt i det år, hvor  

 udgiften  

 er afholdt.
A  

 A/Ss udgifter til travhesten er utvivlsomt begrundet i  

 markedsføringsovervejelser  og anskaffelsen har absolut ingen  

 sammenhæng med  

 Bs eller hans families private interesser.
Der bør således ikke være  

 tvivl om,  

 hvad der er Bs subjektive hensigt med hesten.
Noget  

 andet er om hesten så rent faktisk giver det forventede og ønskede payback.
I  

 den henseende er det vores vurdering, at nærværende sag er sammenlignelig med  

 den refererede bindende forhåndsbesked.
Nok er A A/S ikke landsdækkende  

  men  

 det må vurderes, at kundepotentialet findes i hele landsdelen.
Samtidig er  

 det  

 vores vurdering, at tilskuere på Ys Væddeløbsbane og  

 hestesportsinteresserede  

 fra området ikke er i tvivl om forbindelsen mellem A og hesten.
B oplever  

 således  

 ofte, at kunder henvender sig til ham med spørgsmål om hesten. Fradrag  

 for udgifter til reklame kan foretages, når de er afholdt i forbindelse med  

 den  

 skattepligtiges erhverv med det formål at opnå salg af varer eller  

 tjenesteydelser i det pågældende og senere indkomstår, jf. ligningslovens §  

 8,  

 stk. 1, og statsskattelovens § 6, stk. 1, litra a.
Fradrag  

 for reklameudgifter efter ligningslovens § 8, stk. 1, forudsætter, at  

 udgifterne er afholdt over for en ubestemt kreds af kunder eller potentielle  

 kunder.
Reklameudgifterne tager endvidere sigte på at opretholde en  

 virksomheds  

 almindelige omdømme eller fremme dens interesser ved at gøre den kendt og  

 fordelagtigt bemærket.
Endvidere gives fradraget, hvad enten salget af varer  

 m.v. søges opnået i det indkomstår, hvori udgiften afholdes, eller senere,  

 jf.  

 pkt. 14.2 i cirkulære til ligningsloven nr. 72 af 17. april 1996.
 Spørgsmålet  

 om fradragsretten må herefter afgøres på grundlag af en konkret vurdering af  

 reklameværdien for klagerens virksomhed.
Efter  

 de foreliggende oplysninger finder Landsskatteretten, at det må antages, at  

 travhesteholdet har haft en reklameværdi for klagerens virksomhed.
Der er  

 herved bl.a. henset til, at restaurantens navn indgår i hestens navn, og at  

 restaurantens kunder kommer fra hele landsdelen, samt at selskabet derudover  

 i  

 vidt omfang som sponsor yder bidrag inden for sport.
Der er endvidere henset  

 til virksomhedens omsætning, de totale reklameudgifter og udgifterne til  

 hesteholdet.
Endvidere kan de i sagen omhandlede udgifter ikke antages at  

 overstige udgiften til en sponsoraftale.
 Da retten på grundlag af det oplyste må nære betænkelighed ved  

 at antage, at hovedaktionæren har en privat interesse i travheste, kan der  

 godkendes fradrag for nettoudgifterne til travhestehold i de påklagede  

 indkomstår 2000 og 2001 med henholdsvis 50.123 kr. og 76.856 kr.
