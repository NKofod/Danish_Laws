Nr LSF 278 Forslag til Lov om ændring af lov om en rejsegarantifond Fremsat af industriministeren (Trøjborg) den 28. april 1993 Vedtaget ved tredjebehandling den 25. juni 1993 Lov nr. 454 af 30/06/1993 § 1 I lov om en rejsegarantifond, jf. lovbekendtgørelse nr. 104 af 28. februar  

 1986, foretages følgende ændringer:
 1. § 2 affattes således:
»§ 2. Loven gælder for udbud og salg af rejsearrangementer,  

 der omfatter transport og indkvartering, samt arrangementer, der er omfattet  

 af lov om pakkerejser.« 2. I § 6, stk. 1 og 2, udgår  

 »erhvervsmæssigt«, og efter »rejsegarantifonden« i  

stk. 1 og »selskabsrejser« i stk. 2 indsættes:  

 », medmindre denne virksomhed alene udøves lejlighedsvis«.
 3. Efter § 7 indsættes:
»§ 7 a.
Industriministeren kan bestemme, at garantibeløbet,  

 jf. § 6, stk. 3, og/eller garantibidraget, jf. § 7, stk. 1, i særlige  

 tilfælde nedsættes eller bortfalder.« § 2 Stk. 1. Loven træder i kraft den 1. juli 1993.
 Stk. 2. Virksomheder, der ikke har været registreringspligtige  

 efter den hidtidige lov om en rejsegarantifond, jf. lovbekendtgørelse nr. 104  

 af 28. februar 1986, skal være registreret inden den 1. oktober 1993.
Oprindeligt fremsat forslag § 1 I lov om en rejsegarantifond, jf. lovbekendtgørelse nr. 104 af 28. februar  

 1986, foretages følgende ændringer:
 1. § 2 affattes således:
»§ 2. Loven gælder for udbud og salg af rejsearrangementer,  

 der omfatter transport og indkvartering, samt arrangementer, der er omfattet  

 af lov om pakkerejser.« 2. I § 6, stk. 1 og 2, udgår:  

 »erhvervsmæssigt« og efter »rejsegarantifonden« i stk. 1,  

 og »selskabsrejser« i stk. 2 indsættes:
»,medmindre denne virksomhed alene udøves lejlighedsvis« 3. Efter § 7 indsættes:
»§ 7 a.
Industriministeren kan bestemme, at garantibeløbet,  

 jf. § 6, stk. 3, og/eller garantibidraget, jf. § 7, stk. 1, i særlige  

 tilfælde nedsættes eller bortfalder.« § 2 Loven træder i kraft den 1. juli 1993.
 Stk. 2. Virksomheder, der ikke har været registreringspligtige  

 efter den hidtidige lov om en rejsegarantifond, jf. lovbekendtgørelse nr. 104  

 af 28. februar 1986, skal være registreret inden den 1. oktober 1993.
Bemærkninger til lovforslaget Almindelige bemærkninger Lovforslaget fremsættes med henblik på at gennemføre art. 7 i EF's  

 pakkerejsedirektiv.
EF-direktivet om pakkerejser m.v. blev vedtaget i juni 1990 (EF-Tidende  

 nr.
L 158 af 23. juni 1990, side 59). Direktivets danske titel er:  

 »Rådets direktiv af 13. juni 1990 om pakkerejser, herunder pakkeferier  

 og pakketure (90/314/EØF)».
Direktivet er et  

 »minimumsdirektiv«, som åbner mulighed for at fastsætte regler, der  

 yder forbrugeren større beskyttelse end efter direktivets bestemmelser.
Pakkerejsedirektivet indeholder i art. 7 en regel om arrangørens og  

 formidlerens pligt til at stille sikkerhed for tilbagebetaling og  

 hjemtransport i tilfælde af insolvens.
I lov om en rejsegarantifond findes  

 allerede i dag regler om en garantiordning.
Denne ordning skal som følge af  

 direktivet udbygges, således at den kommer til at omfatte flere arrangører  

 end i dag.
Den danske implementering af pakkerejsedirektivet gennemføres, dels ved at  

 justitsministeren fremsætter forslag til lov om pakkerejser og andre  

 pakkearrangementer, dels ved at industriministeren samtidig fremsætter  

 forslag til ændring af rejsegarantifondsloven.
For så vidt angår  

 pakkerejseloven henvises til lovforslaget med bemærkninger og betænkning om  

 pakkerejser nr. 1240 i 1992, der er udarbejdet af Justitsministeriets udvalg  

 vedrørende pakkerejser m.v. Ændringerne i rejsegarantifondsloven er især  

 behandlet på side 18-21 i betænkningen.
 Art 7 i pakkerejsedirektivet lyder således:
»Den rejsearrangør og/eller formidler, der er part i kontrakten, skal  

 godtgøre, at han stiller tilstrækkelig garanti til i tilfælde af insolvens  

 eller konkurs at sikre tilbagebetaling af erlagte beløb og hjemtransport af  

 forbrugeren.« Der var enighed i pakkerejseudvalget om, at art. 7 kan implementeres ved  

 en tilpasning af rejsegarantifondsloven.
Under Industriministeriets videre  

 arbejde med forberedelse af lovændringen viste der sig imidlertid at være  

 behov for en mere gennemgribende revision af loven, der er fra 1979. Et  

 sådant tilbundsgående revisionsarbejde kunne ikke nås inden den planlagte  

 fremsættelse af de to lovforslag for Folketinget.
Af hensyn til  

 implementeringsfristen den 1. januar 1993 var det nødvendigt, at  

 fremsættelsen skulle ske så hurtigt som muligt.
Den foreliggende revision er  

 derfor en absolut minimumsløsning alene med henblik på implementering af  

 direktivets art. 7. Der vil herefter blive nedsat et udvalg med henblik på en  

 egentlig revision af loven, således at et nyt forslag kan forelægges  

 Folketinget hurtigst muligt.
Den væsentligste følge af implementeringsforslaget er en udvidelse af  

 rejsegarantifondslovens anvendelsesområde.
Der åbnes desuden mulighed for, at  

 garantistillelsen kan nedsættes eller bortfalde.
Rejsekunder bliver omfattet  

 af loven ved ikrafttrædelsen, mens virksomheder, der ikke hidtil har været  

 omfattet af loven, først skal være registreret senest tre måneder senere.
I ændringsforslaget fastholdes rejsegarantifondslovens hidtidige  

 terminologi, som på en række punkter afviger fra pakkerejselovens.
Det bør  

 derfor overvejes i forbindelse med den kommende lovrevision, i hvilket omfang  

 denne terminologi skal ændres.
Rejsegarantifondslovens anvendelsesområde udvides, så loven også omfatter  

 hele det område, der hører ind under pakkerejseloven.
Udvidelsen vedrører  

 især rejser i Danmark og rejser, der indeholder en anden turistmæssig ydelse  

 end transport og indkvartering, jf. nærmere nedenfor under bemærkningerne til  

 § 1, nr. 1.
Denne udvidelse af lovens område medfører endvidere, at en række  

 virksomheder, der hidtil ikke har været registreringspligtige, skal  

 registreres.
Der er derfor indført mulighed for, at industriministeren kan  

 bestemme, at garantibeløb og/eller garantibidrag skal nedsættes eller helt  

 bortfalde, jf. bemærkningerne til § 1, nr. 3.
I pakkerejseudvalgets betænkning rejses nogle spørgsmål om  

 rejsegarantifondslovens relation til pakkerejsedirektivet og dermed til  

 forslaget til lov om pakkerejser.
I pkt. 10.2 på side 19-20 anføres bl.a., at  

 det forekommer tvivlsomt, om bestemmelsen i den gældende lovs § 3, stk. 3, er  

 i overensstemmelse med direktivet, idet der alene er en fakultativ adgang til  

 en rimelig kompensation, hvis rejsearrangørens økonomiske forhold medfører,  

 at der indtræder væsentlig misligholdelse under rejsens forløb.
Udvalget  

 finder det nærliggende at fortolke direktivet således, at der er pligt til at  

 sikre tilbagebetaling eller et forholdsmæssigt afslag, hvis pakkerejsen må  

 afbrydes, eller der i øvrigt indtræder væsentlig misligholdelse som følge af  

 rejsearrangørens økonomiske forhold.
Situationen er imidlertid den, at fonden  

 i sådanne tilfælde yder kompensation efter en fast praksis, jf. betænkningens  

 beskrivelse af den gældende retstilstand i afsnit 3.4 på side 34-35. Der  

 skønnes derfor ikke på nuværende tidspunkt at være noget behov for at ændre  

 bestemmelsen, idet det forudsættes, at fondens praksis videreføres.
I § 24, stk. 1, i forslaget til lov om pakkerejser findes en regel,  

 hvorefter formidleren hæfter over for kunden for dennes krav mod arrangøren i  

 medfør af pakkerejseloven.
Hensigten med denne regel er at give kunden  

 optimale muligheder for at få opfyldt sine krav, jf. betænkningen pkt. 10.3  

 side 20-21. Har fonden efter reglerne i rejsegarantifondslovens § 3 ydet  

 godtgørelse m.v., indtræder fonden i rejsekundens krav mod rejsebureauet, jf.  

 § 5, stk. 1. Under hensyntagen til at det ikke har været formålet med  

 hæftelsesreglen i § 24, stk. 1, at give rejsegarantifonden en bedre  

 retsstilling end efter de hidtil gældende regler, bør formidleren ikke komme  

 til at hæfte for arrangørens insolvens m.v. i videre omfang, end tilfældet er  

 efter de gældende regler.
Det har derfor været overvejet at indsætte en ny  

 bestemmelse herom i rejsegarantifondsloven.
De videre overvejelser er  

 imidlertid udsat til den forventede lovrevision.
 Det forudsættes derfor, at fonden vil administrere i overensstemmelse med  

 den hidtidige ordning på dette område, således at fondens indtrædelsesret  

 efter rejsegarantifondslovens § 5, stk. 1, ikke vil blive gjort gældende  

 overfor formidlere i pakkerejselovens forstand (jf. pakkerejselovens § 3,  

 stk. 2, med bemærkninger) i tilfælde, hvor den manglende opfyldelse af  

 aftalen skyldes økonomiske forhold hos rejsearrangøren, og såfremt  

 formidlerens ansvar udelukkende er baseret på bestemmelsen i pakkerejselovens  

 § 24, stk. 1. I denne sammenhæng bør man være opmærksom på, at  

 pakkerejselovens og rejsegarantifondslovens formidlerbegreber er forskellige,  

 jf. den ovenfor nævnte uoverensstemmelse mellem pakkerejselovens og  

 rejsegarantifondslovens begreber.
Bemærkninger til lovforslagets enkelte bestemmelser Til § 1, nr. 1 Bestemmelsen er indsat i stedet for den gældende lovs § 2 med henblik på  

 at udvide lovens anvendelsesområde til at omfatte hele pakkerejseområdet.
Rejsegarantifondsloven gælder fortsat for hele det område, der hidtil har  

 været omfattet af loven, jf. bemærkningerne herom i pakkerejseudvalgets  

 betænkning pkt. 10.1, side 19. De væsentligste udvidelser er, at loven nu  

 også gælder for rejsearrangementer, der foregår i Danmark, og at der indføres  

 et nyt element »anden turistmæssig ydelse«, der kombineret med et  

 af de to hidtidige elementer, transport og indkvartering, udgør en  

 pakkerejse.
Der henvises endvidere til ovennævnte betænkning pkt. 3.1 og 3.2  

 side 31-33 og til bemærkningerne til § 2 i forslaget til lov om pakkerejser.
Efter lovændringen vil rejsegarantifondsloven således dække et bredere  

 område end pakkerejseloven.
Den hidtidige fortolkning af udtrykket  

 selskabsrejser i rejsegarantifondsloven indebærer, at begrebet omfatter salg  

 af transport og indkvartering, uanset om den pågældende indkvartering er  

 efter kundens eget valg, eller om reservationen er sket gennem særlige  

 reservationssystemer, uden at det reserverende bureau kan anses for at have  

 indgået kontrakt med det pågældende hotel.
Under hensyn til at der med  

 pakkerejseloven - i modsætning til rejsegarantifondsloven - tilsigtes en  

 egentlig obligationsretlig regulering, har man ved fastlæggelsen af  

 pakkerejselovens anvendelsesområde ikke fundet, at de situationer, hvor der  

 ikke kan anses at foreligge en egentlig kontraktsituation mellem arrangør og  

 hotel, skulle være omfattet af pakkerejseloven, jf. betænkningen side  

 127-128. Der er således ikke herved sket nogen indskrænkning i  

 rejsegarantifondslovens hidtidige anvendelsesområde, der fortsat omfatter  

 alle former for salg af transport kombineret med indkvartering uanset  

 antallet af overnatninger.
Til § 1, nr. 2 § 6, stk. 1 og 2, er ændret for at bringe bestemmelserne i  

 overensstemmelse med pakkerejselovens § 3, stk. 1, hvor begrebet  

 »lejlighedsvis« anvendes.
Denne ændring medfører en vis udvidelse  

 af registreringspligten.
For så vidt angår begrebet »lejlighedsvis«  

 henvises til bemærkningerne til pakkerejselovens § 3, stk. 1, hvoraf det  

 bl.a. fremgår, at den, der tilrettelægger pakkerejser, kun anses som arrangør  

 i lovens forstand, hvis denne virksomhed er så regelmæssig og systematiseret  

 eller iøvrigt har et sådant omfang, at den må anses for at have  

 erhvervslignende karakter.
Folkelige foreninger m.v. skal således alene anses  

 som arrangører, hvis tilrettelæggelsen af ferierejser o.l. dels har et  

 professionelt tilsnit, f.eks. ved, at der udarbejdes egentlige rejsebrochurer  

 og lignende markedsføringsmateriale, dels har et ikke ubetydeligt omfang.
Til § 1, nr. 3 På grund af den udvidede registreringspligt er der indsat en ny  

 bestemmelse om, at industriministeren kan bestemme, at garantibeløbets  

 og/eller garantibidragets størrelse i særlige tilfælde kan nedsættes eller  

 helt bortfalde.
Foreninger, der undtagelsesvis måtte anses som arrangører af  

 pakkerejser, jf. bemærkningerne til § 1, nr. 2, men som ikke udøver  

 erhvervsmæssig virksomhed med henblik på opnåelse af en økonomisk gevinst,  

 påtænkes undtaget fra reglerne om garantistillelse og garantibidrag.
Desuden  

 kunne dette være hensigtsmæssigt for arrangører af arrangementer solgt i  

 nærområdet, bl.a. hoteller og kroer.
Skoler, sportsklubber og almennyttige  

 foreninger kunne ligeledes tænkes undtaget, jf. betænkningen pkt. 10.4 side  

 21 vedrørende undtagelse fra garantistillelsen.
Til § 2 Loven træder i kraft den 1. juli 1993. Rejsende på rejser, der er omfattet  

 af loven, vil herefter være dækket af fonden.
Virksomheder, der ikke hidtil  

 har været registreringspligtige, skal i henhold til ændringsloven senest være  

 registrerede den 1. oktober 1993. Virksomhederne får dermed et vist tidsrum  

 til at indrette sig på den nye situation.
