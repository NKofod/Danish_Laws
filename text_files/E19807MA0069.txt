 Der var rejst spørgsmål om den afgiftsmæssige stilling vedrørende køb og  

 salg af brugte skolevogne.
Ved erhvervsmæssigt salg af brugte varer skal der svares afgift af  

 salgsprisen, og der er ikke fradragsret ved indkøb fra private.
Der er dog i  

 lovens § 10, stk. 1, givet forhandlere af brugte motorkøretøjer ret til at  

 afgiftsberigtige videresalget af et køretøj, der er købt af en privat, på  

 grundlag af forskellen mellem indkøbs- og salgsprisen.
 En tilsvarende reduktionsregel findes i § 10, stk. 2, hvorefter  

 (momsregistrerede) køreskoler ved afsætning af motorkøretøjer, der har været  

 anvendt til køreundervisning, kan afgiftsberigtige disse til en reduceret  

 sats (p t 7,6 pct).
I de tilfælde, hvor en køreskole køber en brugt bil af en privat eller af  

 en forhandler, der har afgiftsberigtiget den efter § 10, stk. 1, er der ikke  

 adgang til momsfradrag.
Forhandleren kan dog ved salg af et brugt køretøj  

 beregne afgiften efter de almindelige regler, dvs af den fulde salgspris,  

 hvilket i så fald giver køreskolen mulighed for at medregne den fakturerede  

 afgift til sin indgående afgift efter de almindelige regler.
 Afgørelsen er senere delvis ændret ved Dep.1030/87.
