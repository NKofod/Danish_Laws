Betænkning afgivet af Sundhedsudvalget den 3. december 2003 Betænkning over Forslag til lov om  

 ændring af lov om offentlig sygesikring og lov om forebyggende  

 sundhedsordninger for børn og unge (Ophævelse af krav om kommunal sundhedsredegørelse) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 6. november 2003 og var til 1.  

 behandling den 19. november 2003. Lovforslaget blev efter 1. behandling  

 henvist  

 til behandling i Sundhedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 7. november 2003 sendte indenrigs- og sundhedsministeren de  

 indkomne høringssvar samt et notat herom til udvalget.
Spørgsmål Udvalget har stillet 4 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
 Socialdemokratiets og SFs medlemmer af udvalget finder, at  

 forudsætningen for, at demokratiet reelt kan praktiseres i et samfund, der  

 som  

 det danske er præget af decentralisering, er, at borgeren kan skaffe sig et  

 overblik over, hvad der sker på bestemte områder på landsplan.
De kommunale sundhedsredegørelser har været en brik i det store  

 puslespil, der, når det samles, giver et overblik over, hvorledes samfundets  

 mål nås gennem indsatsen i kommunerne.
Uden mulighed for at overskue  

 aktiviteterne og resultaterne kommunalt, medfører decentraliseringen, at  

 borgeren  

 reelt ikke kan skaffe sig overblik over, hvordan de samlede mål nås på  

 landsplan ved de forskellige metoder, der anvendes i kommunerne.
Ophævelsen af kravet om kommunal sundhedsredegørelse har helt  

 klart en negativ signalværdi i forhold til kommunernes indsats på  

 sundhedsfremme- og forebyggelsesområderne.
Det er utroligt, at regeringen  

 vælger at fjerne aktiviteter, som har med sundhedsfremme, forebyggelse og  

 oplysning til borgerne at gøre i en periode, hvor der hele tiden ændres på  

 organiseringen af sundhedsvæsenet.
Og det endda på et tidspunkt, hvor der  

 aldrig har været mere brug for det.
 Socialdemokratiet og Socialistisk Folkeparti har svært ved at  

 se, hvordan en eventuelt sparet redegørelse i hver valgperiode skal give  

 mærkbare lettelser eller besparelser i det kommunale led.
Enhedslistens medlem af udvalget stemmer imod lovforslaget, da  

 det forringer borgeres adgang til at have medindflydelse på udviklingen af de  

 kommunale sundhedsordninger.
Enhedslisten er også imod at kommunens pligt til  

 at evaluere de eksisterende tilbud bortfalder.
Det betyder, at ansatte,  

 politikere eller borgere ved, hvad der bliver lavet, men slet ikke hvordan  

 det  

 virker, det, man måske laver.
 Det er et demokratitab, at man på denne måde gør borgerne til  

 passive iagttagere fremfor aktive medspillere.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Venstres, Dansk Folkepartis og Det Konservative Folkepartis  

 medlemmer af udvalget hæfter sig ved, at lovforslaget ikke ændrer på  

 kommunernes forpligtelser på sundhedsområdet eller på amtskommunernes eller  

 kommunernes forpligtelse til efter sygesikringsloven at etablere samarbejde  

 om  

 indsatsen på sundhedsområdet.
 Det er endvidere disse medlemmers opfattelse, at  

 sundhedsredegørelserne kun i meget beskedent omfang bliver brugt af de  

 borgere,  

 for hvis skyld de laves.
Venstre, Dansk Folkeparti og Det Konservative Folkeparti finder,  

 at der er mere værdi og dynamik i den proces, der foregår mellem amtskommuner  

 og kommuner om i fællesskab at sikre bl.a. en forebyggende indsats på  

 sundhedsområdet.
Denne løbende dialog sikrer i højere grad en nødvendig  

 prioritering og omstilling til områder med særlige behov end en evaluering og  

 planlægning med 4 års mellemrum.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Hans Andersen (V)  

    

  

 Ester Larsen (V)  

    

  

 Preben Rudiengaard (V)  

    

  

 Jørgen Winther (V)  

  

  nfmd.  

  

    

  

 Birthe Skaarup (DF)  

  

  fmd.  

  

    

  

 Anita Knakkergaard (DF)  

    

  

 Else Theill Sørensen (KF)  

    

  

 Pia Christmas‑Møller (KF)  

    

  

 Tove Videbæk (KD)  

    

  

 Jette Bergenholz Bautrup (S)  

    

  

 Lars Kramer Mikkelsen (S)  

    

  

 Lone Møller (S)  

    

  

 René Skau Björnsson (S)  

    

  

 Sophie Hæstorp Andersen (S)  

    

  

 Lene Garsdal (SF)  

    

  

 Line Barfod (EL)  

    

  

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 58 Bilagsnr.
