Bekendtgørelse  

 om modregning i varmeprisen af CO2  

 -kvoter tildelt til  

 varmeproduktion I medfør af § 20, stk. 11, i lov  

 om varmeforsyning, jf. lovbekendtgørelse nr. 347 af 17. maj 2005, fastsættes:
Kapitel 1 Anvendelsesområde og definitioner § 1.  

  

 Denne  

 bekendtgørelse regulerer fremgangsmåde og tidspunkt for modregning af  

 overskydende  

 varmekvoter i varmeprisen, herunder overførsel af CO2  

 -kvoter i  

 forholdet mellem varmeproduktionsenheder og varmeaftagere ved underskud eller  

 overskud af varmekvoter.
 § 2.  

  

 I  

 denne bekendtgørelse forstås ved følgende:
 1)  

 	  

  

 Kvoteregisteret  

  

 : registeret omfattet af kapitel 5 i lov nr. 493 af  

 9. juni 2004 om CO2  

 -kvoter (kvoteloven).
 2)  

 	  

  

 Varmeaftageren  

  

 : den primære varmeaftager, dvs. den distributør  

 eller transmitter, der aftager varmen fra varmeproduktionsenheden.
 3)  

 	  

  

 Varmekvoter  

  

 : CO2  

 -kvoter tildelt til varmeproduktionsenheden  

 til varmeproduktion efter §§ 16-20 i kvoteloven.
4)  

 	  

  

 Varmeproduktionsenhed  

  

 : produktionsenhed, som producerer varme ved  

 enten decentral eller central kraft-varme- eller varmeproduktion, a)  

 	  

 hvor driftsleder har  

 modtaget tilladelse til at udlede CO2, jf. kvotelovens § 9, stk.  

 1,  

 og b)  

 	  

 hvor driftsleder udgør  

 en anden juridisk person end den, der distribuerer eller transmitterer den  

 producerede  

 varme.
 § 3.  

  

 Brændselsforbruget  

 til varmeproduktion beregnes som anført i kvotelovens § 16.
 Stk. 2.  

  

 CO2  

 -udledningen  

 til varmeproduktion beregnes som brændselsforbruget til varmeproduktion gange  

 udledningsfaktoren for det aktuelle brændsel, jf. bilag 1 til kvoteloven.  

 Såfremt der har været anvendt flere brændsler til produktionen på et anlæg,  

 anvendes den gennemsnitlige udledningsfaktor.
Kapitel 2 Fremgangsmåde for modregning § 4.  

  

 Hvis  

 varmeproduktionsenheden, til anvendelse i et kalenderår, har fået tildelt  

 flere  

 varmekvoter end det antal varmekvoter som varmeproduktionsenheden faktisk har  

 haft behov for til dækning af varmeproduktionsenhedens CO2  

 -udledning  

 fra varmeproduktion til varmeaftageren i det pågældende kalenderår, skal  

 varmeproduktionsenheden  

 vederlagsfrit overføre det overskydende antal varmekvoter til en af  

 varmeaftageren  

 anvist konto i kvoteregisteret.
 Stk. 2.  

  

 Hvis varmeproduktionsenheden,  

 til anvendelse i et kalenderår, ikke har fået tildelt det antal varmekvoter  

 som  

 varmeproduktionsenheden faktisk har haft behov for til dækning af  

 varmeproduktionsenhedens  

 CO2  

 -udledning, som hidrører fra varmeproduktion til varmeaftageren i  

 det pågældende kalenderår, skal varmeaftageren vederlagsfrit overføre det  

 antal  

 kvoter, der er nødvendige for at varmeproduktionsenheden kan dække sin  

 faktiske  

 CO2  

 -udledning som hidrører fra varmeproduktion til varmeaftageren til  

 varmeproduktionsenhedens konto i kvoteregisteret.
Stk. 3.  

  

 Har en varmeproduktionsenhed  

 fået tildelt varmekvoter i medfør af kvotelovens § 19, fordeles varmekvoterne  

 proportionalt på det resterende antal måneder i perioden.
Som antallet af  

 kvoter  

 tildelt til anvendelse i et kalenderår betragtes antallet af kvoter tildelt  

 for  

 hele perioden delt med antallet af måneder i perioden gange med antallet af  

 måneder for hvilke, der er tildelt varmekvoter i det pågældende kalenderår.
§ 5.  

  

 Hvis  

 en varmeproduktionsenhed har flere varmeaftagere, skal varmekvoterne fordeles  

 på  

 de enkelte varmeaftagere.
Fordelingen baseres på den historiske fordeling af  

 varmeaftaget på varmeaftagerne efter samme princip, som  

 varmeproduktionsenheden  

 har fået tildelt varmekvoter efter, jf. kvotelovens § 16.
 § 6.  

  

 Varmeproduktionsenheden  

 orienterer senest den 1. marts i kalenderåret, der følger efter det  

 kalenderår,  

 hvor CO2  

 -udledningen er sket, varmeaftageren om varmeproduktionsenhedens  

 CO2  

 -udledning hidrørende fra varmeproduktion til den pågældende  

 varmeproduktionsenheds varmeaftager, opgjort efter samme princip som  

 tildelingen  

 af varmekvoterne.
 § 7.  

  

 I  

 tilfælde af overskud af varmekvoter hos varmeproduktionsenheden, jf. § 4,  

 stk. 1,  

 skal varmeproduktionsenheden senest den 1. april i kalenderåret, der følger  

 efter det kalenderår, hvor CO2  

 -udledningen er sket, overføre varmekvoterne  

 til varmeaftageren.
 Stk. 2.  

  

 I tilfælde af  

 underskud af varmekvoter hos varmeproduktionsenheden, jf. § 4, stk. 2, skal  

 varmeaftageren senest den 1. april i kalenderåret, der følger efter det  

 kalenderår,  

 hvor CO2  

 -udledningen er sket, overføre CO2  

 -kvoter til varmeproduktionsenheden.
 § 8.  

  

 Varmeproduktionsenheden  

 og varmeaftageren kan aftale en anden måde at indregne værdien af mængden af  

 overskud eller underskud af varmekvoter i varmeprisen end den i § 4 anførte  

 vederlagsfrie overførsel.
 Stk. 2.  

  

 Varmeproduktionsenheden  

 og varmeaftageren kan aftale et andet tidsrum end det i § 4 nævnte kalenderår  

 at  

 opgøre mængden af overskud eller underskud af varmekvoter.
 Stk. 3.  

  

 Varmeproduktionsenheden  

 og varmeaftageren kan aftale andre frister for overførsel af varmekvoter end  

 de  

 i §§ 6 og 7 anførte.
 § 9.  

  

 Aftaler  

 indgået efter § 8 anmeldes til Energitilsynet efter reglerne i  

 varmeforsyningslovens  

 § 21.
Kapitel 3 Information § 10.  

  

 Varmeproduktionsenheden  

 orienterer senest to måneder efter udgangen af et kvartal varmeaftageren om  

 omfanget af den CO2  

 -udledning, der i det foregående kvartal kan  

 henføres til den leverede varmemængde til varmeaftageren, medmindre andet er  

 aftalt.
 Stk. 2.  

  

 Har en varmeproduktionsenhed  

 flere varmeaftagere, skal varmeproduktionsenheden informere hver enkelt  

 varmeaftager om den pågældende varmeaftagers andel af den samlede mængde  

 varmekvoter.
Kapitel 4 Ikrafttrædelse § 11.  

  

 Bekendtgørelsen træder i kraft den 1. januar 2006.
