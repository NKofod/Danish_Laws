Nr LSF 70 Forslag til Lov om ændring af lov om støtte til miljøforbedrende  

 investeringer i mindre landbrug m.v. og lov om ændring af lov om  

 skattemæssige afskrivninger m.v.
Fremsat af landbrugs- og fiskeriministeren (Henrik Dam Kristensen) den 23. november 1994 Vedtaget ved tredjebehandling den 15. december 1994 Lov nr. 1108 af 21/12/1994 § 1 I lov om støtte til miljøforbedrende investeringer i mindre landbrug m.v.,  

 jf. lovbekendtgørelse nr. 1172 af 16. december 1992, som ændret ved § 7 i lov  

 nr. 284 af 27. april 1994, foretages følgende ændringer:
 1. I § 2, stk. 1, ændres »1. januar 1995« til:  

 »1. oktober 1995«.
 2. I § 2 indsættes som stk. 3:
»Stk. 3. Landbrugs- og fiskeriministeren fastsætter regler om  

 betingelserne for at opnå støtte til investeringer, der afsluttes inden 1.  

 oktober 1995.« 3. I § 10, stk. 2, ændres »30. juni 1995« til:  

 »31. marts 1996«.
 4. I § 15, stk. 3, ændres »30. juni 1995« til:  

 »31. marts 1996«.
§ 2 I lov nr. 74 af 18. februar 1987 om ændring af lov om skattemæssige  

 afskrivninger m.v. (Miljøforbedrende investeringer i landbrug m.v.), som  

 senest ændret ved § 2 i lov nr. 339 af 14. maj 1992, foretages følgende  

 ændring:
 § 2, stk. 2, affattes således:
»Stk. 2. Loven har virkning for driftsmidler, der anskaffes i  

 perioden fra 1. december 1985 til og med 30. september 1995, og for anlæg,  

 der tages i brug i nævnte periode.« § 3 Landbrugs- og fiskeriministeren fastsætter tidspunktet for lovens  

 ikrafttræden.
Oprindeligt fremsat forslag § 1 I lov om støtte til miljøforbedrende investeringer i mindre landbrug m.v.,  

 jf. lovbekendtgørelse nr. 1172 af 16. december 1992 som ændret ved § 7 i lov  

 nr. 284 af 27. april 1994, foretages følgende ændringer:
 1. I § 2, stk. 1, ændres »1. januar 1995« til:  

 »1. oktober 1995«.
 2. I § 2 indsættes som stk. 3:
»Stk. 3. Landbrugs- og fiskeriministeren fastsætter regler om  

 betingelserne for at opnå støtte til investeringer, der afsluttes inden 1.  

 oktober 1995.« 3. I § 10, stk. 2, ændres »30. juni 1995« til:  

 »31. marts 1996«.
 4. I § 15, stk. 3, ændres »30. juni 1995« til:  

 »31. marts 1996«.
§ 2 I lov nr. 74 af 18. februar 1987 om ændring af lov om skattemæssige  

 afskrivninger m.v. (Miljøforbedrende investeringer i landbrug m.v.), som  

 ændret ved § 2 i lov nr. 339 af 14. maj 1992, foretages følgende ændring:
 5. § 2, stk. 2, affattes således:
 »Stk. 2. Loven har virkning for driftsmidler, der anskaffes i  

 perioden fra 1. december 1985 til og med 30. september 1995, og for anlæg,  

 der tages i brug i nævnte periode.«.
§ 3 Landbrugs- og fiskeriministeren fastsætter tidspunktet for lovens  

 ikrafttræden.
Bemærkninger til lovforslaget Almindelige bemærkninger Ved lovforslaget gennemføres en forlængelse med 9 måneder af lov om støtte  

 til miljøforbedrende investeringer i mindre landbrug m.v., jf.  

 lovbekendtgørelse nr. 1172 af 16. december 1992.
 Samtidig gennemføres en ændring af lov nr. 74 af 18. februar 1987 om  

 ændring af lov om skattemæssige afskrivninger m.v. (miljøforbedrende  

 investeringer i landbrug m.v.), som ændret ved lov nr. 339 af 14. maj 1992.  

 Herved forlænges den særlige adgang til at straksafskrive miljøforbedrende  

 investeringer tilsvarende.
 Med hensyn til den gældende lov henvises der til Folketingets  

 forhandlinger 1991, spalte 3593-3602, 9287-9288 og 9488.
 Efter lov om støtte til miljøforbedrende investeringer i mindre landbrug  

 m.v., kan der ydes støtte til investeringer i anlæg til opbevaring af  

 husdyrgødning, der er nødvendige til opfyldelse af lovgivningens krav til  

 udbringning, udnyttelse og opbevaring af husdyrgødning fra landbrug og andre  

 virksomheder med husdyrhold.
 Efter de nugældende regler skal de miljøforbedrende investeringer være  

 gennemført senest den 31. december 1994 for at være støtteberettigede.
 Der har i løbet af 1994 kunnet konstateres stigende  

 kapacitetsbegrænsninger i byggebranchen med det resultat, at leveringstiden  

 på opførelse af anlæg til opbevaring af husdyrgødning er steget betydeligt.
 På denne baggrund må det forudses, at en række landmænd, der har indgået  

 aftale om levering af anlæg til opbevaring af husdyrgødning ud fra en  

 forventning om normal leveringstid, ikke vil have mulighed for at gennemføre  

 de miljøforbedrende investeringer inden den 1. januar 1995.
 Derudover må det forudses, at en række landmænd, som endnu ikke har  

 modtaget tilsagn i forbindelse med ansøgning om gældssanering, og for hvem et  

 sådant tilsagn er afgørende for beslutningen om gennemførelse af de  

 miljøforbedrende investeringer, heller ikke vil have mulighed for at  

 overholde fristen 1. januar 1995.
 I konsekvens heraf foreslås den nugældende ordning forlænget for de  

 landmænd, som har været afskåret fra at afslutte investeringerne i løbet af  

 1994.
 Reglerne om opbevaringskapacitet er fastsat i Miljø- og Energiministeriets  

 bekendtgørelse nr. 1121 af 15. december 1992 om erhvervsmæssigt dyrehold,  

 husdyrgødning, ensilage m.v. (husdyrgødningsbekendtgørelsen), som fastsætter  

 tidsfristerne for etablering af den tilstrækkelige opbevaringskapacitet.  

 Lovforslaget skal således koordineres med husdyrgødningsbekendtgørelsen.  

 Miljø- og Energiministeriet er indstillet på at foretage en sådan  

 koordinering af tidsfristerne i husdyrgødningsbekendtgørelsen.
Administrative og statsfinansielle konsekvenser Lovforslaget medfører ikke ændringer i den nuværende tilrettelæggelse af  

 administrationen af miljøstøtteordningen.
Administrationen af ordningen er  

 henlagt til Jordbrugsdirektoratet.
Administrationen af de enkelte sager varetages af kommunerne, bortset fra  

 afgørelser i forbindelse med fælles biogasanlæg m.v., som træffes af  

 Jordbrugsdirektoratet.
Støttebeløbene udbetales af Kongeriget Danmarks  

 Hypotekbank og Finansforvaltning.
De kommunale udgifter i forbindelse med forvaltningen af  

 miljøstøtteordningen er ved ordningens etablering forhandlet med de kommunale  

 organisationer.
Det skønnes ikke, at forslaget vil forøge kommunernes  

 administration.
 Administrationen af ordningen inden for de statslige myndigheder vil ske  

 inden for de hidtidige rammer og udgifter.
 Udgifterne til den foreslåede forlængelse skønnes at ville udgøre ca. 50  

 mill. kr.
 Den foreslåede 9 måneders forlængelse af adgangen til straksafskrivning på  

 visse af landbrugets miljøforbedrende driftsmidler og anlæg skønnes at  

 medføre et provenutab af meget begrænset omfang.
 Støtteudgifterne til forlængelse af ordningen på 50 mill. kr. forventes i  

 1995-98 at blive fordelt som anført i følgende tabel:
Forventede udbetalinger Miljømæssige konsekvenser Loven om støtte til miljøforbedrende investeringer er et led i regeringens  

 handlingsplan for en bæredygtig udvikling i landbruget.
 Kravene til udbygningen af opbevaringsanlæggene er et led i realiseringen  

 af vandmiljøplanen fra 1987, der blandt andet har som mål at undgå direkte  

 afstrømning (gårdbidrag) til vandløb og grundvand samt at give mulighed for  

 udbringning af husdyrgødning på tidspunkter, der giver den størst mulige  

 udnyttelse af husdyrgødningens kvælstofindhold.
 Lovforslaget tilsigter at fremme opførelsen af de ca. 1.000  

 opbevaringsanlæg, der endnu i efteråret 1994 mangler at blive etableret.
Notifikation for EU-Kommissionen Lovforslaget skal notificeres for EU-Kommissionen.
Bemærkninger til de enkelte bestemmelser Til § 1 Til nr. 1 Ved bestemmelsen forlænges fristen for gennemførelse af støtteberettigede  

 investeringer med 9 måneder.
Til nr. 2 Landbrugs- og fiskeriministeren fastsætter de nærmere regler for støtte  

 til investeringer, der afsluttes inden 1. oktober 1995.
 Forlængelsen af investeringsperioden skal især omfatte de landmænd, som i  

 1994 har taget de nødvendige skridt til etablering af den tilstrækkelige  

 opbevaringskapacitet.
 Det har i løbet af 1994 vist sig, at mange landmænd ikke har haft mulighed  

 for at gennemføre de miljøforbedrende investeringer før 1. januar 1995 på  

 grund af, at byggebranchen ikke har været i stand til at levere det  

 nødvendige antal opbevaringsanlæg.
 En undersøgelse foretaget af Landbrugs- og fiskeriministeriet i oktober  

 1994 viser således, at ca. 1.000 landmænd har afgivet bestilling på  

 opbevaringsanlæg, som først kan etableres i løbet af 1995.
 Der forventes således udarbejdet regler, hvorefter der kan ydes støtte til  

 de landmænd, som inden den 1. oktober 1994 har indgået bindende aftale om  

 levering eller etablering af opbevaringsanlæg, og hvor disse etableres efter  

 den 31. december 1994 og inden 1. oktober 1995. Det er hensigten, at  

 støttesatsen ved sådanne investeringer fastsættes til 25 pct. af de  

 støtteberettigede investeringer.
 Derudover er det hensigten at fastsætte regler om, at de landmænd, som har  

 indgivet ansøgning om gældssanering i henhold til lov nr. 268 af 6. maj 1993  

 som ændret ved lov nr. 1108 af 22. december 1993, og som modtager tilsagn om  

 gældssanering efter den 30. september 1994, skal kunne opnå miljøstøtte til  

 investeringer, der afsluttes efter den 31. december 1994 og inden 1. oktober  

 1995. Det er hensigten, at støttesatsen ved sådanne investeringer fortsat  

 skal udgøre 35 pct. af de støtteberettigede investeringer.
Forlængelsen af ordningen gælder også investeringer i fælles biogasanlæg  

 m.v.
For disse anlæg vil det blive en betingelse for støtte til investeringer  

 i 1995, at det samlede projekt er indgivet til kommunalbestyrelsen til  

 forhåndsgodkendelse senest den 31. december 1994. Det er hensigten, at  

 støttesatsen til fælles biogasanlæg m.v. fortsat skal udgøre 40 pct. af de  

 støtteberettigede investeringer.
 Der vil endelig blive adgang til at søge støtte for de landmænd, der i  

 1994 har været omfattet af konkrete planer om etablering af et fælles  

 biogasanlæg m.v., og hvor sådanne planer er blevet opgivet efter den 30.  

 september 1994. Disse landmænd vil kunne søge støtte til investeringer, der  

 afsluttes efter den 31. december 1994 og inden 1. oktober 1995. Det er  

 hensigten, at støttesatsen ved sådanne investeringer fortsat skal udgøre 35  

 pct. af de støtteberettigede investeringer.
Til nr. 3 Som konsekvens af forlængelse af investeringsperioden udskydes fristen for  

 ansøgning om garanti.
Til nr. 4 Som konsekvens af forlængelse af investeringsperioden forlænges  

 ansøgningsfristen tilsvarende.
Til § 2 Formålet med denne bestemmelse er, at adgangen til at foretage  

 straksafskrivninger efter afskrivningslovens § 3 A og § 21 A forlænges for  

 driftsmidler og anlæg, der anskaffes/tages i brug senest den 30. september  

 1995, således at denne adgang til straksafskrivning forlænges med samme  

 periode som miljøstøtteordningen.
Til § 3 Da lovforslaget skal notificeres for EU-Kommissionen, fastsætter  

 landbrugs- og fiskeriministeren tidspunktet for lovens ikrafttræden.
