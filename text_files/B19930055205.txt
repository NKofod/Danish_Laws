 I medfør af § 29, stk. 3, og § 218, stk. 3, i lov om  

 forsikringsvirksomhed, jf. lovbekendtgørelse nr. 511 af 16. juni 1992, som  

 senest ændret ved lov nr. 1062 af 23. december 1992 fastsættes:
 Ansøgning om koncession m.v.
 § 1.  Et forsikringsselskab skal have Finanstilsynets  

 tilladelse (koncession) til at drive skadesforsikringsvirksomhed, jf. § 7,  

 stk. 1. Forinden koncession er givet, og registrering i Erhvervs- og  

 Selskabstyrelsen har fundet sted, må selskabet ikke tegne forsikringer.
 Stk. 2.  Bestemmelsen i stk. 1 finder tilsvarende  

 anvendelse på forretningsafdelinger (generalagenturer) oprettet her i landet  

 af udenlandske forsikringsselskaber.
 § 2.  Ansøgning om koncession skal indeholde oplysning  

 om den virksomhed, som selskabet agter at drive med angivelse af  

 forsikringsklasser, grupper af klasser og eventuelle accessoriske risici, jf.  

 § 7.
 § 3.  Ansøgning om koncession i forbindelse med  

 stiftelsen af et forsikringsselskab, som har til formål at drive  

 skadesforsikringsvirksomhed, skal i henhold til lov om forsikringsvirksomhed  

 § 29 være ledsaget af følgende bilag:
 Stk. 2.  Såfremt selskabet ønsker koncession til  

 arbejdsskadeforsikring i henhold til lov om forsikringsvirksomhed kap. 23 A,  

 skal der tillige indsendes ansøgning om godkendelse af forsikringsbetingelser  

 for arbejdsskadeforsikring.
 Stk. 3.  Senest samtidig med ansøgning om koncession til  

 Finanstilsynet skal selskabet indgive anmeldelse til registrering i Erhvervs-  

 og Selskabsstyrelsen.
 § 4.  Ansøgning om ændring af en koncession skal være  

 ledsaget af en driftsplan, jf. bestemmelserne i Finanstilsynets  

 bekendtgørelse om kapitalgrundlag for skadesforsikringsvirksomhed, samt  

 oplysning om de vedtægtsændringer, som ansøgningen måtte have nødvendiggjort.
 Stk. 2.  Medfører ændring af en koncession en udvidelse  

 af selskabets virksomhed til at omfatte arbejdsskadeforsikring i henhold til  

 lov om forsikringsvirksomhed kap. 23 A, skal der tillige indsendes ansøgning  

 om godkendelse af forsikringsbetingelser for arbejdsskadeforsikring.
 Stk. 3.  Senest samtidig med ansøgning om ændring af  

 koncession til Finanstilsynet skal selskabet indgive anmeldelse til  

 registrering i Erhvervs- og Selskabsstyrelsen, herunder om de  

 vedtægtsændringer, som ansøgningen måtte have nødvendiggjort.
§ 5.  Et udenlandsk forsikringsselskab, der ønsker at  

 oprette en forretningsafdeling her i landet, skal indsende ansøgning om  

 koncession til Finanstilsynet og senest samtidig indgive anmeldelse til  

 registrering i Erhvervs- og Selskabsstyrelsen.
Ansøgning om koncession skal i  

 henhold til lov om forsikringsvirksomhed § 217 være ledsaget af:
 Stk. 2.  På forlangende af Finanstilsynet skal der  

 indsendes en autoriseret oversættelse af de i stk. 1 nævnte bilag.
 Stk. 3.  Det udenlandske selskabs ansøgning om  

 koncession skal endvidere være vedlagt en driftsplan, jf. bestemmelserne i  

 Finanstilsynets bekendtgørelse om kapitalgrundlag for  

 skadesforsikringsvirksomhed samt eventuel ansøgning om godkendelse af  

 forsikringsbetingelser for arbejdsskadeforsikring, jf. § 3, stk. 2.
 Stk. 4.  Et udenlandsk forsikringsselskab, der har sit  

 vedtægtsmæssige hjemsted inden for De Europæiske Fællesskaber, skal fremlægge  

 et solvenscertifikat, der er udstedt af de kompetente myndigheder i  

 hjemlandet, jf. bestemmelserne i den i stk. 3 nævnte bekendtgørelse.  

 Solvenscertifikatet træder i stedet for de i stk. 1, nr. 1 og 8, nævnte  

 bilag.
Stk. 5.  Ansøgning om ændring af det udlandske selskabs  

 koncession skal være ledsaget af de i stk. 1, nr. 1, 4, 7 og 8, nævnte bilag,  

 for så vidt der er sket ændringer i de forhold, hvorom der tidligere er givet  

 oplysninger.
Der skal endvidere indsendes en driftsplan i det omfang, som  

 dette kræves i henhold til Finanstilsynets bekendtgørelse om kapitalgrundlag  

 for skadesforsikringsvirksomhed samt eventuel ansøgning om godkendelse af  

 forsikringsbetingelser for arbejdsskadeforsikring, jf. § 4, stk. 2. Et  

 selskab, der er hjemmehørende i De Europæiske Fællesskaber eller i et land,  

 hvormed Fællesskabet har indgået aftale, skal i stedet for de i stk. 1, nr. 1  

 og 8 nævnte bilag indsende et solvenscertifikat.
 Stk. 6.  Senest samtidig med ansøgning om ændring af  

 koncession til Finanstilsynet skal det udenlandske selskab indgive anmeldelse  

 til registrering i Erhvervs- og Selskabsstyrelsen.
Koncessionens indhold § 6.  En koncession gives uden tidsmæssig begrænsning.  

 En koncession kan begrænses til et geografisk bestemt område, såfremt  

 selskabet anmoder herom.
 Stk. 2.  De i lov om forsikringsvirksomhed, kapitel 21,  

 omfattede gensidige skadesforsikringsselskaber med særligt begrænset formål,  

 kan kun få koncession til at drive virksomhed her i landet.
 § 7.  En koncession gives særskilt for hver af de  

 følgende forsikringsklasser:
 Stk. 2.  Risici, der er omfattet af een klasse, kan ikke  

 klassificeres i en anden klasse bortset fra de tilfælde, der er anført i stk.  

 5.
 Stk. 3.  En koncession omfatter hele den pågældende  

 klasse, medmindre ansøgeren kun ønsker at dække en del af de risici, der  

 hører under vedkommende klasse.
 Stk. 4.  En koncession kan gives samtidig for flere  

 klasser, når tilladelsen samtidig omfatter:
Stk. 5.  Den koncession, der gives for en  

 forsikringsklasse eller for en gruppe af klasser, omfatter ligeledes dækning  

 af de under en anden klasse hørende accessoriske risici, uden at der kræves  

 koncession til disse risici, såfremt de indgår i den principale risiko og  

 angår det objekt, der er dækket af den kontrakt, der dækker den principale  

 risiko.
Kreditforsikring, kautionsforsikring og retshjælpsforsikring, jf.  

 stk. 1, klasse 14, 15 og 17, kan dog ikke være accessoriske risici til andre  

 klasser.
Stk. 6.  Den risiko, der er omfattet af klasse 17,  

 retshjælpsforsikring, kan dog betragtes som accessorisk risiko til klasse 18,  

 assistance, når betingelserne i stk. 5, 1. pkt. er opfyldt, og når  

 hovedrisikoen kun vedrører assistance til personer, der kommer i  

 vanskeligheder under rejser eller fravær fra bopælen eller det faste  

 opholdssted.
Retshjæpsforsikring kan ligeledes betragtes som accessorisk  

 risiko på de i stk. 5 omhandlede betingelser, når den er knyttet til tvister  

 eller risici, som skyldes brug af søfartøjer, eller som kan henføres til  

 sådan brug.
§ 8.  En koncession kan ikke omfatte anden virksomhed  

 end den, der er hjemmel til ifølge vedtægternes angivelse af selskabets  

 formål.
Koncessionen kan omfatte virksomhed, der er mindre omfattende end  

 selskabets formål.
 § 9.  En koncession skal indeholde oplysning om:
 Ikrafttræden m.v.
 § 10.  Bekendtgørelsen træder i kraft den 1. august  

 1993.
 Stk. 2.  Samtidig ophæves Finanstilsynets bekendtgørelse  

 nr. 354 af 31. maj 1990.
 § 11.  Koncessioner til skadesforsikringsvirksomhed  

 udstedt i henhold til bekendtgørelse nr. 480 af 22. september 1975,  

 bekendtgørelse nr. 455 af 10. september 1981, bekendtgørelse nr. 406 af 12.  

 juni 1987 og bekendtgørelse nr. 354 af 31. maj 1990, bevarer deres gyldighed.
Finanstilsynet, den 30. juni 1993 Eigil Mølgaard / Hanne Faurholdt (* 1) Bekendtgørelsen gennemfører dele af Rådets direktiv nr. 91/371/EØF  

 af 2. juni 1991 om gennemførelse af aftalen mellem Det Europæiske Fællesskab  

 og Schweiz om direkte forsikring bortset fra livsforsikring.
