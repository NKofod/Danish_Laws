 Kundgørelse om retningslinier for brug  

 af Rigspolitichefens ID-hunde til sammenligning af lugtspor.
 1. Indledning.
 Rigspolitichefen har specialtrænet et antal hunde  

 til lugtsporsammenligning, kaldet ID-hunde (identifikationshunde).
Hundene er trænet til ved hjælp af deres  

 højt udviklede lugtesans at sammenligne lugtspor.
Lugtspor er den  

 individuelle lugt, som ethvert menneske bærer på sig, og som  

 afsættes på effekter mv., som den pågældende har  

 været i - selv kortvarig - berøring med.
Hundene er oplærte - og trænes kontinuerligt -  

 til udelukkende at genkende denne individuelle, menneskelige lugt.
Den  

 regelmæssige træning skal forebygge, at hundene udvikler  

 resultatforvanskende præferencer.
Især skal de lære ikke at  

 reagere på angst eller stress-typiske lugtbestanddele.
 Hundene kan anvendes under en politimæssig  

 efterforskning til at sammenligne lugtspor på genstande fra et  

 gerningssted med et af en sigtet eller et vidne afgivet lugtspor og kan  

 derved tjene til at undersøge, hvorvidt en sigtet eller andre har  

 opholdt sig på et gerningssted eller været i berøring med  

 et bevismiddel.
 2. Anvendelsen.
 Benyttelse af ID-hunde kan være aktuel, når  

 der på et gerningssted for en formodet forbrydelse findes:
 3. Sporsøgning og sporsikring på  

 gerningsstedet.
 Ved søgning og sikring på  

 gerningsstedet af genstande, der skønnes egnede til anvendelse af  

 lugtsporsammenligning, skal forholdsreglerne i Rigspolitichefens  

 kundgørelse B nr. 19 om de Kriminaltekniske Afdelinger iagttages.  

 Sikring af lugtspor foretages i øvrigt efter aftale med de  

 Kriminaltekniske Afdelinger.
 3.1. Ved sikring af lugtspor bør følgende  

 forholdsregler iagttages:
 Hudkontakt med genstande, der skal sikres til en  

 sammenligning af lugtspor, skal undgås.
 Personer, der muligvis kan have berørt en  

 sådan genstand, skal registreres således, at man ved en senere  

 sammenligning af lugtsporet kan udelukke denne eller disse personer som  

 sammenligningspersoner.
3.2. Genstande (spor) skal sikres i tør  

 tilstand i brandposer.
Ved længere tids opbevaring anbefales at benytte  

 steriliserede beholdere.
Hvis denne form for opbevaring - typisk på grund af  

 genstandens størrelse - er udelukket, skal en steril stofklud vikles  

 om lugtsporbæreren i ca. 24 timer.
I stedet for genstanden skal  

 stofkluden herefter opbevares som beskrevet foran.
Opmærksomheden  

 henledes på, at lugtsporet i stofkluden er svagere end det originale  

 materiale.
 3.3. Muligheden for at genkende og identificere  

 lugtspor mindskes væsentligt ved forudgående kriminaltekniske  

 undersøgelser efter anvendelse af følgende metoder:
 Efter anvendelse af disse metoder vil en  

 lugtsporsammenligning være umulig.
 Omvendt kan en sammenligning af lugtspor under anvendelse  

 af ID-hund skade en kriminalteknisk undersøgelse, hvorfor det  

 før anvendelse af ID-hund må overvejes, om en prioritering af de  

 mulige efterforskningsskridt bør foretages.
 3.4. Efter nærmere forudgående aftale  

 med Rigspolitichefens Afdeling A, Politihundesektionen, fremsendes sikrede  

 spor (originalsporet) til ID-hundeafdelingen.
 4. Optagelse af lugtsammenligningsspor.
 Optagelse af lugtsammenligningsspor fra sigtede eller  

 vidner sker ved henvendelse til ID-hundeafdelingen.
 4.1. Som sporbærere anvendes små  

 firkantede rør af ædelstål eller stofklude, som  

 rengøres og steriliseres ved autoklavering før brug.
 4.2. Forinden overførsel af lugtsporet skal  

 sigtede eller vidnet vaske hænder i varmt rindende vand - uden brug af  

 rengøringsmidler - og tørre hænderne med  

 éngangspapir.
4.3. Den pågældende skal herefter holde  

 ædelstålrøret eller stofkluden i hånden i nogle  

 minutter.
I denne periode må der ikke finde håndkontakt med andre  

 personer eller genstande sted.
 Overførsel af lugtspor kan i stedet ske ved, at  

 ædelstålrøret er i kontakt med sigtedes eller vidnets  

 beklædningsgenstande eller lignende.
 4.4. Udover den sigtede eller vidnet skal der efter  

 de ovennævnte retningslinier afgives lugtspor fra yderligere seks  

 personer.
 Sammenligningspersonerne skal  

 udvælges således med hensyn til køn, alder, mv., at de  

 indbyrdes og i relation til den sigtede eller vidnet udgør et relevant  

 sammenligningsgrundlag.
 Det skal endvidere ved udvælgelsen af  

 sammenligningspersonerne tilstræbes, at disse rekrutteres forskellige  

 steder fra, såvel i den aktuelle sag som fra sag til sag.
 Baggrunden herfor er kravet om at undgå  

 resultatforvanskende præferencer hos hundene, for eksempel ved  

 markering eller undladelse af markering ved genkendelse af tilbagevendende  

 duftbestanddele.
4.5. Hver persons sporbærere sikres i  

 plastposer og holdes adskilt fra andres.
Posen påføres straks  

 dato og navn på den person, der har afgivet lugtsporet.
 4.6. Optagelsesmetoden skal nærmere  

 fremgå af straffesagens akter.
 5. Gennemførelse af lugtsporsammenligning.
 ID-hundene holdes centralt hos Rigspolitichefen, der  

 godkender og fører dokumentation for de enkelte hundes sikkerhed.
 Dér opbevares tillige det for  

 lugtsporsammenligningen nødvendige udstyr og materiel, ligesom selve  

 lugtsporsammenligningen foretages i ID-hundeafdelingen.
 5.1. For at undgå påvirkning skal en  

 konfrontation mellem hundene og den sigtede eller vidnet, samt  

 sammenligningspersonerne undgås.
5.2. De lugtsporbærende rør eller  

 stofklude arrangeres på ædelmetalplader på en  

 arbejdsplatform eller i sterile beholdere.
Rækkefølgen af  

 lugtsporbærerne skal afgøres ved lodtrækning, og  

 rækkefølgen angives i en rapport.
 5.3.
 5.4. Den hund, der skal sammenligne luftsporene,  

 skal først ved intensiv undersøgelse grundigt indprente sig det  

 menneskelige lugtspor, som er tilstede på genstanden (originalsporet),  

 i det følgende kaldet "smelleren".
 Umiddelbart derefter skal hunden gennemføre  

 sammenligningen med bærerne af sammenligningssporene.
 Konstaterer hunden ved ét af de udlagte  

 ædelmetalrør eller stofklude sammenfald med  

 "smelleren", viser den dette ved at markere ved den  

 pågældende sporbærer. Ædelmetalrøret skal  

 derefter gives fri.
5.5. Sammenligningen af lugtspor skal  

 gennemføres i to forløb.
Først foretages en  

fortest og efterfølgende en hovedtest.
Disse tests kan  

 afholdes over flere dage.
 5.5.1. Fortesten tjener som kontrol overfor  

 uønskede præferencer med hensyn til markering og dermed  

 påvisning af, at den pågældende ID-hund ikke er  

 forudindtaget over for den sigtede eller vidnet.
 Til det formål skal en genstand, der er blevet  

 berørt af en sammenligningsperson, holdes for ID-hunden som  

 "smeller". Arbejder ID-hunden fejlfrit, må den ikke reagere  

 for identificering ved ædelmetalrør eller den stofklud, der er  

 sigtedes eller vidnets sporbærer, men derimod ved det  

 ædelmetalrør eller stofkluden, der stammer fra  

 sammenligningspersonen.
Ved gennemførelse af fortesten  

 skal der lægges vægt på, at ID-hunden undersøger det  

 af sigtede eller vidnet afgivne lugtspor.
Hvis dette ikke er tilfældet,  

 skal fortesten gentages.
 Ved fortesten og hovedtesten skal der anvendes samme  

 sammenligningsgruppe, dog således at sammenligningspersonen i alle  

 tilfælde udskiftes.
5.5.2. Ved hovedtesten skal den sikrede genstand  

 (originalsporet) holdes for ID-hunden som "smeller". Den skal have  

 lejlighed til at optage intensiv fært af genstanden.
Derefter skal den  

 uden line undersøge de udlagte ædelmetalrør eller  

 stofklude.
5.6. En identificering af bæreren af  

 sammenligningsspor er kun anvendelig, når 3 ID-hunde uafhængigt  

 af hinanden er kommet til det samme resultat.
Dette gælder såvel  

 fortest som hovedtest.
De hunde, der anvendes til hovedtesten, skal  

 være identiske med de hunde, der blev anvendt ved fortesten.
 En sammenligningstest af lugtspor skal afbrydes af  

 søgelederen, hvis ID-hunden, trods tilstrækkelig  

 undersøgelse, ikke markerer ved noget ædelmetalrør.
 5.7. Såfremt flere bevismidler  

 påtænkes henført til samme sigtede eller vidne, skal der  

 gennemføres særskilt fortest for hvert enkelt bevismiddel i  

 følgende situationer:
 6. Lugtsporsammenligningens forløb og  

 resultat skal beskrives omhyggeligt til rapport.
 7. ID-hundeafdelingen skal optage, og således  

 kunne dokumentere, alle lugtsporsammenligninger på video.
