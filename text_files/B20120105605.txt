Bekendtgørelse om køreuddannelse til kategorier omfattet af direktiv 2006/126/EF om kørekort I medfør af § 56, stk. 5, og § 64, stk. 5, i færdselsloven, jf. lovbekendtgørelse nr. 1055 af 9. november 2012, fastsættes:
 § 1. Rigspolitiet udsteder bekendtgørelser om undervisningsplan for køreuddannelsen til de i bilag 1 nævnte kategorier.
 Stk. 2. Undervisningen skal gennemføres i overensstemmelse hermed eller i overensstemmelse med de pr. 1. november 2012 gældende undervisningsplaner udstedt af Rigspolitiet efter bemyndigelse i henhold til § 134 b i færdselsloven, jf. § 26, stk. 3, i bekendtgørelse nr. 439 af 14. maj 2012 om kørekort.
 Stk. 3. Der kan først aflægges køreprøve efter den 18. januar 2013 for køreuddannelser gennemført efter undervisningsplaner omfattet af stk. 1.
 § 2. Bekendtgørelsen træder i kraft den 16. november 2012.
Justitsministeriet, den 8. november 2012 Morten Bødskov / Niels Henrik Larsen Bilag 1 Der kan endvidere udstedes kørekort til erhvervsmæssig personbefordring og kørekort til traktor/motorredskab.
 Kørekort til kategori AM (knallert) giver førerret i henhold til følgende:
 1) Kørekort til kategori AM (lille knallert) giver ret til at føre lille knallert.
 2) Kørekort til kategori AM (stor knallert) giver ret til at føre:
 a) Lille knallert.
 b) Stor knallert.
 c) Let firehjulet bil (quadricykel) med en konstruktivt bestemt maksimal hastighed på højst 45 km i timen som defineret i artikel 1, stk. 3, litra a, i Europa-Parlamentets og Rådets direktiv 2002/24/EF.
 d) De under b) nævnte køretøjer tilkoblet én påhængsvogn og de under c) nævnte køretøjer tilkoblet ét påhængskøretøj.
 Kørekort til kategori A1 (lille motorcykel) giver ret til at føre:
 1) Tohjulet motorcykel med eller uden sidevogn med et maksimalt slagvolumen på 125 cm3, en maksimal motoreffekt på 11 kW og et forhold mellem motoreffekt og køreklar vægt på højst 0,1 kW/kg.
 2) Trehjulet motorcykel med en motoreffekt på højst 15 kW eller trehjulet bil med en motoreffekt på højst 15 kW.
 3) De under kategori AM (knallert) nævnte køretøjer.
 4) De i nr. 1 og 2 nævnte køretøjer tilkoblet én påhængsvogn eller ét påhængsredskab.
 Foreligger der ikke oplysning om køreklar vægt (egenvægt med tillæg af vand, olie og brændstof), anvendes motorcyklens egenvægt med tillæg af 15 kg.
 Kørekort til kategori A2 (mellemstor motorcykel) giver ret til at føre:
 1) Tohjulet motorcykel med eller uden sidevogn med en maksimal motoreffekt på 35 kW og et forhold mellem motoreffekt og køreklar vægt på højst 0,2 kW/kg og ikke afledt af motorcykler med mere end den dobbelte maksimale motoreffekt.
 2) De under kategori A1 (lille motorcykel) i nr. 1 og 2 nævnte køretøjer.
 3) De under kategori AM (knallert) nævnte køretøjer.
 4) De i nr. 1 og 2 nævnte køretøjer tilkoblet én påhængsvogn eller ét påhængsredskab.
 Foreligger der ikke oplysning om køreklar vægt (egenvægt med tillæg af vand, olie og brændstof), anvendes motorcyklens egenvægt med tillæg af 15 kg.
 Kørekort til kategori A (stor motorcykel) giver ret til at føre:
 1) Tohjulet motorcykel med eller uden sidevogn.
 2) Trehjulet motorcykel med en motoreffekt på over 15 kW eller trehjulet bil med en motoreffekt på over 15 kW.
 3) Det under kategori A2 (mellemstor motorcykel) i nr. 1 nævnte køretøj.
 4) De under kategori A1 (lille motorcykel) i nr. 1 og 2 nævnte køretøjer.
 5) De i under kategori AM (knallert) nævnte køretøjer.
 6) De i nr. 1-4 nævnte køretøjer tilkoblet én påhængsvogn eller ét påhængsredskab.
 Kørekort til kategori B (almindelig bil) giver ret til at føre:
 1) Personbil indrettet til befordring af højst otte personer foruden føreren og en tilladt totalvægt på ikke over 3.500 kg.
 2) Varebil med en tilladt totalvægt på ikke over 3.500 kg.
 3) Vogntog bestående af person- eller varebil og et påhængskøretøj med en tilladt totalvægt på ikke over 750 kg.
4) Vogntog bestående af en person- eller varebil og et påhængskøretøj med en tilladt totalvægt på over 750 kg.
Vogntogets samlede tilladte totalvægt må ikke overstige 4.250 kg.
Overstiger vogntogets samlede tilladte totalvægt 3.500 kg, må vogntoget kun føres, når en særlig køreuddannelse og praktisk prøve er gennemført (B+).
 5) Trehjulet motorcykel og trehjulet bil.
 6) Traktor/motorredskab.
 7) De under kategori AM (knallert) nævnte køretøjer.
 For ikke-registreringspligtige påhængsredskaber sker fastsættelsen af påhængskøretøjets tilladte totalvægt i ved brug af påhængsredskabets faktiske totalvægt.
 Kørekort til kategori C1 (lille lastbil) giver ret til at føre:
 1) Lastbil med en tilladt totalvægt på over 3.500 kg, men ikke over 7.500 kg.
 2) Personbil indrettet til befordring af højst otte personer foruden føreren og med en tilladt totalvægt på over 3.500 kg, men ikke over 7.500 kg.
 3) Vogntog bestående af en lastbil som nævnt i nr. 1 eller en personbil som nævnt i nr. 2 og et påhængskøretøj med en tilladt totalvægt på ikke over 750 kg.
 For ikke-registreringspligtige påhængsredskaber sker fastsættelsen af påhængskøretøjets tilladte totalvægt ved brug af påhængsredskabets faktiske totalvægt.
 Kørekort til kategori C (stor lastbil) giver ret til at føre:
 1) Lastbil med en tilladt totalvægt på over 3.500 kg.
 2) Personbil indrettet til befordring af højst otte personer foruden føreren og med en tilladt totalvægt på over 3.500 kg.
 3) Vogntog bestående af en lastbil som nævnt i nr. 1 eller en personbil som nævnt i nr. 2 og et påhængskøretøj med en tilladt totalvægt på ikke over 750 kg.
 4) Motordrevet blokvogn.
 For ikke-registreringspligtige påhængsredskaber sker fastsættelsen af påhængskøretøjets tilladte totalvægt ved brug af påhængsredskabets faktiske totalvægt.
 Kørekort til kategori D1 (lille bus) giver ret til at føre:
 1) Personbil indrettet til befordring af over otte, men højst 16 personer foruden føreren og med en længde på højst otte meter (lille bus).
 2) Vogntog bestående af en lille bus og et påhængskøretøj med en tilladt totalvægt på ikke over 750 kg.
 For ikke-registreringspligtige påhængsredskaber sker fastsættelsen af påhængskøretøjets tilladte totalvægt ved brug af påhængsredskabets faktiske totalvægt.
 Kørekort til kategori D (stor bus) giver ret til at føre:
 1) Personbil indrettet til befordring af over otte personer foruden føreren (stor bus).
 2) Vogntog bestående af en stor bus og et påhængskøretøj med en tilladt totalvægt på ikke over 750 kg.
 For ikke-registreringspligtige påhængsredskaber sker fastsættelsen af påhængskøretøjets tilladte totalvægt ved brug af påhængsredskabets faktiske totalvægt.
 Kørekort til kategori E (stort påhængskøretøj) giver ret til at føre:
 1) Vogntog bestående af et trækkende køretøj omfattet af kategori B og et påhængskøretøj, hvis påhængskøretøjets tilladte totalvægt ikke overstiger 3.500 kg (kategori B/E).
2) Vogntog bestående af et trækkende køretøj omfattet af kategori C1 og et påhængskøretøj med en tilladt totalvægt på over 750 kg eller et vogntog bestående af et trækkende køretøj omfattet af kategori B og et påhængskøretøj med en tilladt totalvægt på over 3.500 kg.
Vogntogets samlede tilladte totalvægt må ikke overstige 12.000 kg (kategori C1/E).
 3) Vogntog bestående af et trækkende køretøj omfattet af kategori C og et påhængskøretøj med en tilladt totalvægt på over 750 kg (kategori C/E).
 4) Vogntog bestående af et trækkende køretøj omfattet af kategori D1 og et påhængskøretøj med en tilladt totalvægt på over 750 kg (kategori D1/E).
 5) Vogntog bestående af et trækkende køretøj omfattet af kategori D og et påhængskøretøj med en tilladt totalvægt på over 750 kg (kategori D/E).
 Kørekort til kategori B/E giver alene ret til at føre stort påhængskøretøj i forbindelse med almindelig bil (kategori B).
 Kørekort til kategorierne C1/E, C/E, D1/E og D/E giver tillige ret til at føre stort påhængskøretøj i forbindelse med almindelig bil (kategori B).
Kørekort til kategori C/E giver tillige ret til at føre stort påhængskøretøj i forbindelse med lille lastbil (kategori C1). Kørekort til kategori C/E giver endvidere ret til at føre køretøjer omfattet af kategori D1/E, når kørekortindehaveren har erhvervet kørekort til D1, samt køretøjer omfattet af D1/E og D/E, når indehaveren har erhvervet kørekort til kategori D.
Kørekort til kategori C/E giver endvidere ret til at føre lastbil med tilkoblet blokvogn.
 Kørekort til kategori D/E giver tillige ret til at føre stort påhængskøretøj i forbindelse med lille bus (kategori D1).
Personer, der er tjenestegørende i forsvaret eller i det statslige redningsberedskab, og som er i besiddelse af et kørekort til kategori C eller kategori D eller et kørekort til kategori C-D udstedt før den 1. juli 1996, kan uden at have aflagt køreprøve til kategori E tjenstligt føre bil tilkoblet påhængskøretøj med en tilladt totalvægt på over 750 kg.
Påhængskøretøjets faktiske totalvægt må dog ikke overstige 1.500 kg, og bilens faktiske totalvægt skal være mindst to gange påhængskøretøjets.
 Bestemmelsen i stk. 6 finder tilsvarende anvendelse for personer, der er tjenestegørende i det kommunale redningsberedskab, dog kun såfremt den pågældende var ansat før den 1. juli 1996, og er i besiddelse af et kørekort til kategori C-D udstedt før den 1. juli 1996.
 For ikke-registreringspligtige påhængsredskaber sker fastsættelsen af påhængskøretøjets tilladte totalvægt i henhold til denne bestemmelse ved brug af påhængsredskabets faktiske totalvægt.
 Kørekort til erhvervsmæssig personbefordring giver ret til at føre almindelig bil (kategori B), lille bus (kategori D1), stor bus (kategori D) eller både almindelig bil og bus med henblik på erhvervsmæssig befordring af personer.
 Kørekort til erhvervsmæssig personbefordring til kategori B, kategori D1 og/eller kategori D gælder endvidere for erhvervsmæssig personbefordring med de under kategori C1 i nr. 2 nævnte køretøjer eller de under kategori C i nr. 2 nævnte køretøjer, når indehaveren har erhvervet kørekort til henholdsvis kategori C1 eller kategori C.
 Kørekort til erhvervsmæssig personbefordring til kategori D gælder endvidere for erhvervsmæssig personbefordring med køretøjer omfattet af kategori D1.
 Kørekort til traktor/motorredskab giver ret til at føre disse køretøjer, herunder med tilkoblede påhængskøretøjer.
