I henhold til § 7 i lov om værnepligtens opfyldelse ved bistandsarbejde i udviklingslande, jf. lovbekendtgørelse nr. 428 af 30. september 1980, og efter forhandling med  

 ministeren for udviklingsbistand og forsvarsministeren fastsættes:
§ 1.  Værnepligtige, der ønsker at opfylde  

 værnepligten ved bistandsarbejde i udviklingslande, skal indsende ansøgning  

 herom til Mellemfolkeligt Samvirke inden 4 uger efter at have modtaget  

 indkaldelsesordre.
Mellemfolkeligt Samvirke kan dog fravige fristen, når  

 særlige grunde taler for det.
 Stk. 2.  Den, der tidligere er nægtet tilladelse til at  

 opfylde værnepligten ved bistandsarbejde i udviklingslande, kan ikke ansøge  

 herom påny.
 § 2.  Den myndighed, der har indkaldt den  

 værnepligtige, giver udsættelse med værnepligtstjeneste efter lovens § 2,  

 stk. 3.
 § 3.  Tilladelse til at opfylde værnepligten ved  

 bistandsarbejde i udviklingslande gives af administrationen for civil  

 værnepligt (Indenrigsministeriets Militærnægteradministration).
 Stk. 2.  Afgørelser efter lovens § 3, stk. 2, træffes af  

 Militærnægteradministrationen efter forhandling med Mellemfolkeligt Samvirke  

 og Forsvarskommandoen.
 § 4.  Afgørelser efter §§ 2-3 kan indbringes for  

 vedkommende minister inden en uge efter, at afgørelsen er meddelt den  

 værnepligtige.
 Stk. 2.  Mellemfolkeligt Samvirkes afgørelser kan  

 indbringes for ministeren for udviklingsbistand inden en uge efter, at  

 afgørelsen er meddelt den værnepligtige.
 Stk. 3.  Fristen i stk. 1-2 kan fraviges, når særlige  

 grunde taler for det.
 § 5.  Bekendtgørelsen træder i kraft den 1. februar  

 1994.
 Stk. 2.  Bekendtgørelse nr. 247 af 31. marts 1987 om  

 behandling af ansøgninger om værnepligtens opfyldelse ved bistandsarbejde i  

 udviklingslande ophæves.
