 I Henhold til den Undervisningsministeren ved § 6 i Lov af 1. Juli 1927 om  

 pligtig Aflevering af Tryksager til offentlige Biblioteker givne Bemyndigelse  

 fastsættes herved følgende Bestemmelser som midlertidige Ændringer af §§ 6, 9  

 og 16 i Undervisningsministeriets Bekendtgørelse af 15. Juli 1927 angaaende  

 Gennemførelsen af den nævnte Lov:
 Ad § 6.
Hvis Forbindelsen mellem Landsdelene Vest og Øst for Storebælt som Følge  

 af Krigsbegivenheder skulde blive afbrudt, vil afleveringspligtige Tryksager  

 til Statsbiblioteket i Aarhus fra Trykkerier Øst for Storebælt være at sende  

 til Det Kongelige Bibliotek til foreløbig Opbevaring sammen med den ordinære  

 Aflevering til Biblioteket, medens Trykkerier Vest for Storebælt indsender  

 den for Det Kongelige Bibliotek bestemte Aflevering til Statsbiblioteket i  

 Aarhus sammen med Afleveringen til dette Bibliotek.
Tryksagerne maa forsendes  

 i Pakker, beregnede til hvert af de to Biblioteker.
I de for Statsbiblioteket  

 i Aarhus bestemte Pakker medtages i samme Omfang som hidtil Aftryksblade af  

 Aviser - jfr.
Bekendtgørelse af 18. December 1939.
 Ad § 9.
 Under Forudsætning af den i § 6 omtalte Situations Indtræden varetages  

 Universitetsbibliotekets Paakrav i Landsdelene Vest for Storebælt af  

 Overbibliotekaren ved Statsbiblioteket i Aarhus.
 Ad § 16.
 Ovenstaaende Ændringer forbliver i Kraft, indtil anden Bestemmelse træffes  

 ved nærmere Bekendtgørelse.
 Hvilket herved bekendtgøres til Efterretning og Iagttagelse for alle  

 Vedkommende.
 Undervisningsministeriet, den 28. August  

 1943.
 Højberg Christensen.
/K.
Oksen.
 Eksp.sekr.
