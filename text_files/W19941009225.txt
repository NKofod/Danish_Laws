Patentankenævnet stadfæstede Patentdirektoratets afgørelse, hvorefter  

 mærket SATINIQUE ikke fandtes forveksleligt med det tidligere registrerede  

 mærke SATINA.
Direktoratet udtalte, at der er tale om to kunstord med et vist  

 suggestivt indhold.
Ordene adskiller sig fra hinanden bl.a. ved ordenes  

 længde og stavelsernes antal, hvoraf alene de to første er de samme.
Der er  

 forskel på, hvor trykket lægges i de to ord.
Endvidere indeholder det ansøgte  

 mærke det særegne bogstav Q.
År 1994, den 11. november afsagde Patentankenævnet (Grønning-Nielsen, Hans  

 Chr.
Thomsen, Finn Mikkelsen) følgende Den 18. februar 1992 indleverede Amway Corporation, USA, v/Patentbureauet  

 Magnus Jensens Eftf., en ansøgning om registrering af varemærket SATINIQUE  

 for alle varer i klasse 3.
 Den 26. august 1992 blev registreringen offentliggjort i Dansk  

 Varemærketidende.
Ved skrivelse af 13. oktober 1992 nedlagde Bayer Aktiengesellschaft,  

 Tyskland, v/Patentbureau Budde, Schou & Co.
A/S, i medfør af  

 varemærkelovens § 23 indsigelse mod registreringens gyldighed. til støtte for  

 indsigelsen anførtes, at »....Det nu registrerede mærke SATINIQUE er forveksleligt med det for  

 vor klient under VR 0028/38 registrerede varemærke SATINA, registreret for  

 varer i klasserne 1, 3 og 5. Det kan således konstateres, at der foreligger  

 varekollision.
Med hensyn til forveksleligheden gøres ydermere gældende, at det nu  

 registrerede mærke visuelt er forveksleligt med indsigers.
Det bemærkes i  

 denne forbindelse, at de første 5 bogstaver i det nu registrerede mærke er  

 identiske med de første 5 bogstaver i indsigers mærke.
Dertil kommer, at de  

 to første stavelser er identiske, og at det første bogstav i tredje og sidste  

 stavelse i begge mærker er identiske.
 Det ovenfor anførte er også medvirkende til at skabe en fonetisk  

 forvekslingsrisiko på grund af netop den ensartede sammensætning af stavelser  

 samt identiteten mellem størsteparken af de bogstaver, der indgår i begge  

 mærker.
 De af os på indsigers vegne fremsatte synspunkter understøttes endvidere  

 af en række administrative afgørelser blandt hvilke især følgende skal  

 fremhæves:
Vi anmoder herefter Direktoratet om at tage indsigelsen til følge, således  

 at registreringen af mærket VR 6706/92 SATINIQUE erklæres ugyldig....« I skrivelse af 15. december 1992 udtalte mærkeindehaver følgende:
 »....I besvarelse af direktoratets skrivelse af 15 OKT. 1992 med  

 indsigelsesbegrundelsen af 13 OKT. 1992 ønsker vi at gøre gældende, at den  

 velkendte betegnelse »satin = noget glansfuldt« er en meget svag  

 bestanddel af et mærke i klasse 3 omfattende midler til rengøring.
 Skønt vi ikke ved, om der foreligger samtykkeerklæringer, vil vi anføre,  

 at et pænt SATIN-varemærker sameksisterer i Kl. 3:
 Tillige er SATINIQUE, set som en helhed, et yderst karakteristisk mærke,  

 og det adskiller sig derfor klart fra SATINA.
 Om de af indsigeren fremdragne eksempler på »lighed statueret«  

 skal vi sige, at de anførte mærkebestanddele, der skal modsvare SATIN, er en  

 række forholdsvis mindre kendte ord eller begreber (bortset fra tilfældet  

 PLAN, hvor desuden det ene mærke er helt indeholdt i det andet), og  

 sammenligningen halter derfor efter vor mening for meget til, at man kan  

 inkludere analogt.
I betragning af det her sagte er det vor påstand, at registreringen af  

 SATINiQUE opretholdes....' Patentdirektoratet traf afgørelse i sagen den 22. januar 1993 og afviste  

 indsigelsen med følgende begrundelse:
 »....I medfør af varemærkelovens § 15, stk. 1, nr. 2 er et varemærke  

 udelukket fra registrering, hvis der er risiko for forveksling, herunder at  

 det antages, at der er en forbindelse med det ældre varemærke, fordi det  

 yngre mærke er identisk eller ligner det ældre varemærke, og varerne eller  

 tjenesteydelserne er af samme eller lignende art.
 For at det anses for at være risiko for forveksling, skal der således  

 foreligge både mærkelighed og varesammenfald eller vareartslighed.
Da der er varesammenfald, er det afgørende for om der forligger  

 forvekslelighed, at der er mærkelighed.
Dette mener direktoratet ikke er  

 tilfældet.
Der er tale om to kunstord med et vist suggestivt indhold.
Ordene  

 adskiller sig fra hinanden bl.a. ved ordenes længde og stavelsernes antal,  

 hvoraf alene de to første er de samme.
Indsigers mærke udtales med tryk på  

 anden stavelse, mens det registrerede mærke har tryk på tredje stavelse.
Det  

 registrerede mærke er endvidere karakteriseret ved det særegne bogstav Q.  

 Mærkerne er således både visuelt og fonetisk forskellige, og mærkerne er  

 derfor ikke i deres helhed forvekslelige.
 De af indsiger anførte eksempler, er ikke helt analoge med de her anførte  

 forhold og kan således ikke være normgivende.
Indsigelsen kan derfor ikke tages til følge....« Denne afgørelse har klageren Bayer Aktiengesellschaft, Tyskland,  

 v/Patentbureau Budde-Schou & Co.
A/S, ved skrivelse af 12. marts 1993  

 indbragt for Patentankenævnet med påstand om, at direktoratets afgørelse  

 omstødes, og at registreringen af mærket VR 6706/92 SATINIQUE erklæres  

 ugyldig.
 I ankebegrundelsen anfører klageren følgende:
 »...Under indsigelsessagen har Klager gjort gældende, at det nu  

 registrerede mærke SATINIQUE er forveksleligt med det for Klager under VR  

 0028/38 registredede varemærke SATINA, der er registreret for en lang række  

 varer i klasse 3.
 Eftersom det nu registrerede mærke SATINIQUE omfatter samtlige varer i  

 klasse 3, kan det konstateres, at der foreligger varekollision, hvilket må  

 antages at være ubestridt, jfr. i øvrigt Patentdirektoratets afgørelse, p. 1,  

 hvor dette forhold tillige anføres.
 Det er således alene spørgsmålet om mærkelighed, der skal afgøres.
 Det gøres fortsat fra Klagers side gældende, at det nu registrerede mærke  

 er forveksleligt med Klagers.
 Der lægges i den forbindelse vægt på, at de første fem bogstaver i det nu  

 registrerede mærke er identiske med de første fem bogstaver i Klagers mærke.
 Dertil kommer, at de to første stavelser er identiske, og at det første  

 bogstav i tredie og sidste stavelse i begge mærker er identiske.
 De anførte forhold medfører, at der er en betydelig forvekslingsrisiko,  

 ikke alene visuelt, men også fonetisk.
 Det er således ikke korrekt, når det i Patentdirektoratets afgørelse  

 anføres, at der er tale om, at ordene adskiller sig ved stavelsernes antal.
 Endvidere må det bestrides, når det i direktoratets afgørelse anføres,  

 atmærket SATINA udtales med tryk på anden stavelse, medens det nu  

 registrerede mærke SATINIQUE har tryk på den tredie stavelse.
Der er ikke fremlagt konkret dokumentation for den ene eller den anden  

 udtale af de to mærker.
Derfor er der ikke belæg for at anlægge en fri  

 fortolkning af, om mærkerne skal udtales på den ene eller anden måde, idet  

 der er mulighed for, at disse udtales såvel med tryk på de samme stavelser  

 som forskellige.
 Patentankenævnet bør derfor bortse fra denne omstændighed.
 I forbindelse med behandling af indsigelsessagen har Klager fremdraget  

 følgende tidligere, administrative afgørelser, som vi igen skal påberåbe os:
 I særdeleshed afgørelsen AVITAT/AVIA er praktisk talt identisk med  

 nærværende, eftersom opbygningen af disse to varemærker er nøjagtigt den  

 samme som tilfældet i nærværende sag.
 Når disse eksempler er fremhævet, er Klager godt klar over, at der for en  

 stor parts vedkommende ikke er tale om analoge forhold.
 Derimod er meningen med dokumentationen af disse afgørelser at vise, at  

 det hidtil har været praksis at anse to varemærker for forvekslelige, når de  

 første antal bogstaver i begge mærker er identiske, når mærkerne består af  

 det samme antal stavelser, og der i øvrigt, som også i nærværende sag, er  

 tale om, at de enkelte stavelser indledes med samme bogstav.
 Der er ikke noget belæg for at antage, at denne praksis skulle være blevet  

 ændret, eller at der er grund hertil, og det gøres derfor gældende, at  

 Patentdirektoratets afgørelse ikke er i overensstemmelse med hidtidig  

 praksis.
 Alene af den grund bør den således ændres.
 Til yderligere støtte og dokumentation for ovennævnte vedrørende  

 administrativ praksis skal vi henlede opmærksomheden på følgende to  

 Patentankenævnssager:
1. Afgørelse af 27. juli 1992 i sag V8/91, HITCH = HITS 2. Afgørelse af 22. november 1991, V30/90, BOOMER = BOMMERANG Ad 1. Det fremgår bl.a. af denne ankenævnsafgørelse, at Patent-  

 direktoratet fandt, at ordene HITS og HITCH måtte anses for forvekslelige.  

 Man lagde vægt på, at der var såvel stor visuel som auditiv lighed mellem  

 ordene, eftersom de første 3 bogstaver i begge mærker var ens.
 Endvidere lagde man vægt på, at mærkerne havde det samme antal stavelser.
 Patentankenævnet stadfæstede efterfølgende Patentdirektoratets afgørelse  

 på baggrund af de anførte grunde.
Ad 2. Patentdirektoratet fandt i denne sag mærkerne BOOMER og BOOMERANG  

 forvekslelige.
Det skal anføres, at man i denne forbindelse også lagde vægt  

 på, at det ansøgte mærke BOOMER var fuldstændig indeholdt i det andet  

 varemærke BOOMERANG.
 På dette punkt er afgørelsen naturligvis ikke analog med nærværende sag.  

 Imidlertid er det heller ikke dette spørgsmål igen, der er afgørende, men  

 derimod den baggrund, hvorpå direktoratet statuerer forveksleligheden.
 Det hedder således på side 3 i afgørelsen:
 »Direktorat er enig med Dem i, at de tre sidste bogstaver gør  

 mærkerne auditivt noget forskellige, men ikke tilstrækkeligt til, at de ikke  

 kan anses for at være forvekslelige.
Direktoratet er opmærksom på, at ordene har en forskellig betydning,  

 så....« Det bemærkes, at Patentankenævnet også i dette tilfælde stadfæstede den af  

 direktoratet trufne afgørelse.
 Det meget vigtige ved præmisserne i direktoratets afgørelse i denne sag er  

 også, at det bekræftes, således som det hele tiden har været tilfældet, at  

 det er det visuelle element, der lægges mest vægt på.
 I den konkrete sag som i nærværende sag er den visuelle lighed mellem  

 mærkerne hhv. understreget af, at det ene mærke var fuldstændigt indeholdt i  

 det andet, og i nærværende tilfælde, at størsteparten af de bogstaver, der  

 indgår i Klagers mærke, indgår i det nu registrerede mærke SATINIQUE.
 Det gøres gældende, at der må træffes en afgørelse i nærværende sag ud fra  

 de tilsvarende principper, som ligger til grund for Patentankenævnets  

 afgørelser i de ovenanførte sager, men også med baggrund i hidtidig praksis  

 og andre administrative afgørelser, som der er refereret til ovenfor.
 Endelig skal det anføres, at såfremt Patentankenævnet måtte finde, at der  

 eventuelt måtte være tale om, at mærkebestanddelen SATIN må karakteriseres  

 som svag for varer i klasse 3 - hvilket der ikke umiddelbart er fremsat noget  

 bevis eller egentlig dokumentation for fra Indklagedes side - da er mærkerne  

 som helhed fortsat så forvekslelige, at der skal bortses herfra.
 I særdeleshed ud fra en fonetisk synsvinkel er der ikke meget stor mellem  

 slutstavelserne NA over for NIQUE, eftersom der er tale om udtalen NA over  

 for NIK.
 Endvidere er det så ganske få mærker, der er registreret i klasse 3, der  

 indeholder SATIN ud over Klagers eget mærke, at der næppe alene på den  

 baggrund kan siges at være fremsat dokumentation for, at der skulle være tale  

 om en svag mærkebestanddel.
 Da der foreligger varekollision, er dette naturligvis et forhold, der  

 skærper omstændighederne, idet der i praksis vil ske det, at de varer, der  

 markedsføres og sælges under hhv. betegnelsen SATINA og SATINIQUE i et vist  

 omfang må antages at være ensartede ligesom varerne vil blive udbudt til salg  

 i de samme forretninger.
Sammenfattende skal vi derfor anmode Patentankenævnet om at tage den af  

 Klager nedlagte påstand til følge, således at registreringen af mærket VR  

 6706/92 SATINIQUE erklæres ugyldig....' Mærkeindehaveren har i skrivelse af 9. juni 1993 påstået registreringen  

 opretholdt og udtalt:
»....Vi må fastholde, at SATINIQUE er et særpræget mærke, som tydeligt adskiller sig fra SATINA.
Både ved en rent dansk udtale og ved en fransk udtale af det angrebne  

 mærke er forskellen klar.
I det første tilfælde står 4 stavelser over for 3,  

 og i det andet tilfælde ligger trykket på forskellige stavelser i de to ord.
 For øjet er forskellen helt tydelig, fordi det angrebne mærke udpræget er  

 det længste, og det indeholder en fremmedartet bogstavkombination.
Det skal endelig bemærkes, at varerne med de to konfronterede mærker ikke  

 vil blive solgt gennem de samme butikker: Amway Corporation's vil ikke blive  

 solgt i detailforretninger, men direkte ved person-to-person-salg....« Ankenævnet har behandlet sagen på sit møde den 8. august 1994.
 Ingen af parterne gav møde.
 Ankenævnet skal udtale:
I henhold til de af Direktoratet anførte grunde, og idet det for  

 ankenævnet anførte ikke findes at kunne føre til andet resultat, bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
