 I medfør af § 3, stk. 2, i lov nr. 131 af 13. april 1954 om udførsel og  

 indførsel af levende dyr m.v. fastsættes herved følgende bestemmelser.
 § 1.  Det er forbudt her til landet at indføre fløde  

 og mælk (herunder skummetmælk og kærnemælk).
 Stk. 2.  Det er endvidere forbudt her til landet at  

 indføre mælkepulver (tørmælk), herunder også inddampet valle, samt  

 foderblandinger, hvori nævnte produkter indgår.
 § 2.  Overtrædelse af bestemmelserne i § 1 straffes  

 med bøde.
 § 3.  Denne bekendtgørelse træder i kraft den 1.  

 september 1959. Samtidig ophæves bekendtgørelse nr. 224 af 23. juni 1958 om  

 forbud mod indførsel af mælkepulver.
 Landbrugsministeriet, den 26. august  

 1959.
 Karl Skytte.
/J.
Jensen.
