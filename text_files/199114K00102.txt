Nr BTL 102 Betænkning over Forslag til lov om ændring af lov om  

 markedsføring(Ophævelse af markedsføringsforbud)   

 Nr L 102 1991-92, 1. samling Afgivet af Erhvervsudvalget Afgivet: 19920312 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt og i samråd.
 Endvidere har udvalget modtaget skriftlige og/eller mundtlige henvendelser  

 fra:
De Samvirkende Købmandsforeninger, Detailhandelens Fællesråd, Erhvervenes Transportudvalg, Forbrugerrådet, Kræftens Bekæmpelse, SAS, Scandinavian Airlines System, og Sterling Airways.
 Der er af industriministeren stillet ændringsforslag, hvorom henvises til  

 de ledsagende bemærkninger.
Industriministeren har under samrådet bl.a. oplyst, at der som  

 udgangspunkt må gøres opmærksom på, at begrebet rutelufttrafik er et begreb,  

 der er ved at forsvinde, når man taler om luftfart.
Sondringen ruteflyvning  

 kontra charterflyvning er en luftfartspolitisk sondring.
Fra 1. januar 1993  

 vil EF-medlemslandenes ret til selv at fastlægge deres luftfartspolitik  

 bortfalde.
Det medfører blandt andet, at man ikke længere kan give SAS  

 fortrinsret til rutetrafik, og den pågældende sondring vil dels på grund af  

 dette forhold, dels på grund af de fælles EF-regler om markedsadgang  

 bortfalde.
Med hensyn til tilladelse til at drive luftfart i henhold til  

 luftfartslovens § 75 giver basiskoncessionerne til f.eks.
Sterling Airways,  

 Maersk Air og Conair selskaberne ret til at udføre luftfart, herunder såvel  

 charter- som rutetrafik.
Dette forhold giver sig udtryk i, at f.eks.
Sterling Airways i dag på  

 baggrund af samme koncession driver både rutetrafik til Luxembourg og  

 chartertrafik til Spanien.
Skulle man på anden vis forsøge at skelne mellem rutetrafik og  

 chartertrafik, må man være opmærksom på, at det vil medføre uligheder i  

 behandlingen af den enkelte passager.
For eksempel kan Conair hver uge med  

 fast program flyve til Malaga både med charterpassagerer, som har købt et  

 tilknyttet landearrangement i forbindelse med flytransporten, og med  

 »seat only«-passagerer, som kun har købt flytransporten, siddende i  

 samme maskine.
 Tilsvarende kan SAS flyve til London med både passagerer, som kun har købt  

 flytransporten, og passagerer, der har købt transporten med et tilknyttet  

 landearrangement hos en rejsearrangør, siddende i samme maskine.
Det har i den forbindelse ingen betydning, hos hvilken rejsearrangør  

 rejsen er købt, idet samme rejsearrangør kan sælge rejser til både rute- og  

 charterflyvninger.
Rejsebureauvirksomhed reguleres i øvrigt ikke i  

 luftfartsloven.
At ville begrænse den foreslåede lovændring til kun at omfatte  

 rutelufttrafik kræver således, at der foretages en sondring, som dagens og  

 fremtidens forhold i luftfart ikke giver mulighed for at gennemføre.
En  

 ændring af markedsføringsloven, der skal tillade »frequent  

 flyver«-programmer, må således udformes, så alle danske og udenlandske  

 luftfartsselskaber får samme muligheder.
 I øvrigt var det ministerens opfattelse, at disse ordninger i det  

 væsentligste ville blive benyttet i forbindelse med ordinære ruteflyvninger,  

 idet charterselskabsformen ikke gør det sandsynligt, at der kan blive tale om  

 individuelle bonusordninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 industriministeren stillede ændringsforslag.
Et mindretal (Fremskridtspartiets medlem af udvalget) indstiller  

 lovforslaget til vedtagelse med det under nr. 3 stillede  

 ændringsforslag.
Mindretallet stemmer imod de under nr. 1 og 2 stillede  

 ændringsforslag.
Mindretallet ønsker endvidere at udtale følgende:
 Det forekommer overordentlig besynderligt, at flertallet ønsker at fjerne  

 alle bestemmelser fra Fremskridtspartiets lovforslag for derefter at indsætte  

 nye bestemmelser, der gør lovforslaget til noget ganske andet.
 I øvrigt er det helt uforståeligt, at flertallet i Folketinget er så  

 konservativt og reaktionært, at man overhovedet ikke vil være med til  

 fornuftige, realitetsbevidste ændringer af den markedsføringslov, hvis  

 niveau, sammenlignet med andre landes, befinder sig på stenalderstadiet.
De forbud og de bureaukratiske restriktioner, markedsføringsloven er  

 udtryk for, hører slet ikke hjemme i vores moderne samfund med stigende  

 internationalisering af serviceydelser i særdeleshed og handel i  

 almindelighed.
Derfor havde Fremskridtspartiet haft en formodning om, at et  

 flertal ville have politisk mod til at bevæge sig nogle få millimeter ud ad  

 frihedens vej, men ak nej! Først da SAS med direktør Carlzon i spidsen møder frem i Erhvervsudvalget  

 og påpeger, hvilke problemer markedsføringsloven giver SAS, er der pludselig  

 interesse for lovforslaget.
Men ikke for at ophæve lovformynderiet, nej, i  

 bedste danske kludetæppestil vælger man så blot at lave en lex  

 SAS-liberalisering af markedsføringsloven.
Der er allerede kommet protester til Erhvervsudvalget fra andre selskaber,  

 der mener, at de har lige så meget ret som SAS til at få liberaliseringer, og  

 hvor har de ret! Lovgivning med det formål at gavne en enkelt branche eller en enkelt  

 virksomhed på bekostning af andre er direkte usmagelig, hvorfor der ikke kan  

 advares nok imod den.
Situationen bliver jo hurtigt den, at hundreder eller  

 måske tusinder af deputationer melder deres ankomst i Erhvervsudvalget med  

 begrundet formodning om derved at kunne få en lex-lovgivning.
Nu er advarslen  

 givet! Såfremt flertallet måtte ændre lovforslaget som foreslået af ministeren  

 ved 2. behandling, beklager Fremskridtspartiet det dybt.
Til gengæld må vi jo  

 så liberalisere lovgivningen med sneglefart og tage de fragmenter af frihed,  

 som kan blive tildelt i afmålte portioner på picometer eller nanometer.  

 Derfor vil Fremskridtspartiet allerede her tilkendegive, at partiet stemmer  

 for lovforslaget, også i den beklageligvis ændrede version, ved 3.  

 behandling.
 ÆndringsforslagAf industriministeren , tiltrådt af et  

flertal (udvalget med undtagelse af FP):
 Til § 1 1) Nr. 1 udgår, og i stedet indsættes som nye  

 numre:
 » 01 . I § 6 indsættes efter stk. 2 som nyt stykke:
» Stk. 3 . Uanset bestemmelsen i stk. 1 kan erhvervsdrivende  

 med tilladelse efter luftfartslovens § 75, stk. 1 og 2, samt  

 erhvervsdrivende, der samarbejder med sådanne tilladelsesindehavere om  

 specielle kundeprogrammer, i kundearrangementer tilbyde flyrejser eller andre  

 ydelser, der står i naturlig forbindelse hermed.« 02 . I § 7 indsættes efter stk. 1 som nyt stykke:
» Stk. 2 . Stk. 1 finder ikke anvendelse i forbindelse med de  

 i § 6, stk. 3, nævnte kundeprogrammer.«» 2) Nr. 2 udgår.
 Af industriministeren , tiltrådt af udvalget :
 Til § 2 3) Paragraffen affattes således:
» § 2 Loven træder i kraft den 1. april 1992.« Bemærkninger Til nr. 1 og 2 Da en ophævelse af forbudsbestemmelserne i  

 markedsføringslovens §§ 6-8 a ifølge lovforslaget ikke umiddelbart kan  

 forventes at opnå flertal, stilles ændringsforslagene om, at lovforslagets  

 nr. 1 og 2 udgår som en konsekvens heraf, hvilket vil give mulighed for i  

 særlige tilfælde at yde tilgift og andre tillægsydelser.
 I de senere år er det i den internationale luftfartsbranche blevet mere og  

 mere almindeligt og udbredt, at de enkelte luftfartsselskaber indfører  

 forskellige bonus- og belønningsordninger (særlige kundeprogrammer) for  

 kunder, der i særlig udstrakt grad benytter det pågældende luftfartsselskab.
Ordningerne er typisk tilrettelagt som en form for »opsparing«  

 af points.
De nævnte points tildeles kunden, hver gang denne har købt en  

 ydelse hos luftfartsselskabet.
Der kan dog også i nogle tilfælde være tale  

 om, at points kan tildeles for ydelser købt hos andre erhvervsdrivende,  

 såfremt luftfartsselskabet har indgået aftaler med disse.
Her vil typisk være  

 tale om aftaler om ydelser, der står i en vis naturlig sammenhæng med  

 flyrejser, såsom hotelophold, leje af bil, rejsegaver el. lign.
Deltagere får  

 jævnligt tilsendt en oversigt over, hvor mange points der er optjent i den  

 forløbne periode.
Den danske luftfartsbranche har ikke haft mulighed for at tilbyde sådanne  

 ordninger, idet disse har været anset for stridende imod markedsføringslovens  

 § 6 om tilgift og § 7 om kontant indløselighed for så vidt angår mærker,  

 kuponer eller lignende.
Dette skaber en konkurrencemæssigt uholdbar situation  

 mellem den udenlandske og den danske luftfartsbranche, hvorfor nærværende  

 ændringsforslag stilles til afhjælpning af denne ulighed.
Ændringsforslagene indebærer, at det vil være tilladt for danske og  

 udenlandske luftfartsselskaber, herunder f.eks. også charterselskaber og  

 taxaflyselskaber, at yde tillægsydelser såsom flyrejser, hotelophold til  

 delvis nedsat pris, indkøb af rejsegaver, leje af bil m.v., såfremt der er en  

 naturlig sammenhæng med rejseydelsen.
Reklamering hermed vil ligeledes være  

 tilladt.
 Tilladelsen vil også omfatte de erhvervsdrivende, som efter aftale indgår  

 i et samarbejde med koncessionshaveren om ydelse af rabatter m.v.
 Ved udtrykket »ydelser, der står i naturlig forbindelse hermed«  

 er der tænkt på den brede vifte af ydelser, som normalt forbindes med  

 luftfartsbranchen, eksempelvis hotelophold, leje af bil og køb af gaver inden  

 for det sortiment, som normalt udbydes ved salg om bord på fly.
 Det er fundet hensigtsmæssigt at præcisere, at de pågældende  

 kundeprogrammers oversigter over optjente points ikke sidestilles med  

 »mærker, kuponer eller lignende« i lovens § 7, og at rabatpoints  

 derfor ikke er omfattet af kravet om kontant indløselighed.
 Ændringsforslagene skønnes ikke at have administrative eller  

 statsfinansielle konsekvenser.
 Til nr. 3 Det er af væsentlig betydning, at luftfartsbranchens  

 konkurrencesituation forbedres snarest muligt, og det foreslås derfor, at  

 lovændringen træder i kraft den 1. april 1992.
