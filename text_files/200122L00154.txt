Fremsat den 13. marts 2002 af økonomi-  

 og erhvervsministeren (Bendt Bendtsen) Forslag til Lov om ændring af lov om byfornyelse (Ændrede omprioriteringsmuligheder m.v.) § 1 I lov om byfornyelse, jf. lovbekendtgørelse nr. 135 af 1. marts  

 2001, foretages følgende ændringer:
 1. I § 58, nr. 4, 2. pkt., ændres "32" til:  

 "30".
 2. I § 125, stk. 2, 2. pkt., indsættes efter  

 "kommunalbestyrelsen": "eller kulturministeren".
 3. I § 179, stk. 1, nr. 2, 2. pkt., ændres  

 "by- og boligministeren" til: "socialministeren".
§ 2 I lov nr. 1255 af 20. december 2000, om ændring af lov om  

 byfornyelse foretages følgende ændringer:
 1. I § 2, stk. 6, 2. pkt., udgår  

 "restløbetiden ikke forkortes, samt at".
2. § 2, stk. 6, 5. pkt., ophæves og i stedet  

 indsættes: "Restløbetiden på det nye lån kan  

 afkortes til nærmeste hele år.
Ved omprioriteringen  

 nedsættes ydelsesbidraget fra etårsdagen for omprioriteringen med  

 90 pct. af ydelsesnedsættelsen for ikke skattepligtige ejere og med 70  

 pct. af ydelsesnedsættelsen for skattepligtige ejere".
§ 3 Loven træder i kraft den 1. juli 2002.
Bemærkninger til lovforslaget Almindelige bemærkninger Baggrund for lovforslaget Som følge af, at renteniveauet i dag er  

 væsentligt lavere end i 1980 erne og begyndelsen af 1990 erne, vil der  

 kunne opnås en statslig gevinst ved at omprioritere eksisterende  

 nominallån med offentlig støtte i form af ydelsesbidrag eller  

 rentesikring til lån med lavere rente.
De lån, der er tale om, er realkreditlån  

 optaget af ejeren til finansiering af de værdiforøgende  

 forbedringsudgifter i sanerede og byfornyede ejendomme.
Til lån optaget  

 efter lov om sanering ydes den statslige støtte i form af rentesikring  

 og til lån optaget efter lov om byfornyelse og boligforbedring eller  

 lov om byfornyelse ydes den statslige støtte i form af ydelsesbidrag.  

 Da ejendommens ejer er debitor for lånene, er det ejeren, der uanset  

 statsstøtten, kan træffe beslutning om omprioritering.
De omprioriteringsmodne lån skønnes  

 overvejende at bestå af lån med pålydende rente på 8  

 og 9 pct. optaget i begyndelsen af 1990 erne.
Antallet af lån med  

 pålydende rente 10 pct. eller højere skønnes at  

 være relativt beskedent.
På trods af det - for tiden - lave renteniveau  

 gennemføres der stort set ikke omprioriteringer af de omhandlede  

 lån. Årsagen er, at ejeren efter de gældende regler ikke  

 kan opnå tilstrækkelig fordel ved en omprioritering, idet 90 pct.  

 af omprioriteringsgevinsten modregnes i statsstøtten.
På trods  

 af at 10 pct. af ydelsesnedsættelsen tilfalder ejeren i forbindelse med  

 omprioritering, opnår ejeren af forskellige årsager kun en  

 beskeden eller slet ingen gevinst ved omprioritering.
De væsentligste  

 årsager er, at ejeren ofte er nødt til at forlænge  

 restløbetiden i forbindelse med omprioriteringen, og at en stor del af  

 gevinsten for den skattepligtige ejer modsvares af øget beskatning som  

 følge af, at afdragsbetalingen fremrykkes.
Dette medfører  

 på kort sigt et likviditetsunderskud for ejeren.
 Som følge af, at omprioriteringerne ikke  

 gennemføres, opnår staten ikke den mulige gevinst.
 Ved at give ejerne et bedre incitament til at  

 gennemføre omprioriteringer, vurderes det, at de omprioriteringer, der  

 kan gennemføres med fordel, vil blive gennemført.  

 Størstedelen af den gevinst, der kan opnås herved, vil tilfalde  

 staten.
Forslagets hovedindhold Med henblik på at øge ejernes incitament til  

 at gennemføre omprioriteringer foreslås det at:
skattepligtige ejere får 30 pct. af ydelsesnedsættelsen i  

 hele restløbetiden, ikke-skattepligtige ejere får 10 pct. af  

 ydelsesnedsættelsen i hele restløbetiden, alle ejere får ret til ved omprioritering at afkorte  

 restløbetiden til nærmeste hele år, og at alle ejere får hele ydelsesnedsættelsen det første  

 år.
Efter de gældende regler tilfalder 10 pct. af  

 ydelsesnedsættelsen i forbindelse med omprioritering ejeren, uanset om  

 der er tale om en skattepligtig ejer eller en ikke-skattepligtig ejer.  

 Ikke-skattepligtige ejere er typisk private andelsboligforeninger og almene  

 boligorganisationer.
Det har imidlertid vist sig, at for både  

 skattepligtige og ikke-skattepligtige ejere er den samlede gevinst  

 såvel over hele restløbetiden som på kort sigt for lille  

 til at motivere ejerne til at gennemføre omprioritering.
Hertil  

 kommer, at den ikke-skattepligtige ejer - under i øvrigt ensartede  

 forudsætninger - opnår en væsentlig større gevinst  

 end den skattepligtige ejer.
For den skattepligtige ejer gælder, at  

 hele dennes indtægt i form af lejeindtægt og ydelsesstøtte  

 er skattepligtig.
Renteudgiften kan ejeren fradrage i den skattepligtige  

 indtægt.
Derved betaler ejeren skat af den del af ydelsen, der  

 består af afdrag, som ikke er fradragsberettiget.
Vælger den  

 skattepligtige ejer at omprioritere til et lån med lavere rente,  

 ændres det nye låns afdragsprofil, idet afdraget øges i  

 den første del af afdragsperioden og mindskes i den sidste del af  

 perioden.
Dette medfører, at den skattepligtige ejer afhængigt  

 af omstændighederne får et likviditetsunderskud i den  

 første del af afdragsperioden.
Set over hele det nye låns  

 restløbetid får ejeren et skattemæssigt tab.
For den ikke-skattepligtige ejer gælder, at ved en  

 given andel af ydelsesnedsættelsen opnår denne en væsentlig  

 større gevinst end den skattepligtige ejer.
Omprioritering til et  

 lån med lavere rente vil for den ikke-skattepligtige ejer være  

 fordelagtig, fordi ydelsesbesparelsen umiddelbart kommer beboerne til gode i  

 form af lavere husleje.
Konklusionen er således, at den ikke-skattepligtige  

 ejer kan nøjes med en væsentlig mindre andel af  

 ydelsesnedsættelsen på det nye lån end den skattepligtige  

 ejer.
Det foreslås derfor, at skattepligtige ejeres andel af  

 ydelsesnedsættelsen fastsættes til 30 pct.
For  

 ikke-skattepligtige ejere foreslås det, at ydelsesnedsættelsen  

 fastsættes til 10 pct.
Denne ændring vil øge de  

 skattepligtige ejeres samlede gevinst over hele restløbetiden.  

 Satserne er tilpasset således, at skattepligtige og ikke-skattepligtige  

 ejere har tilnærmelsesvis samme incitament til at gennemføre  

 omprioritering.
Med henblik på yderligere at øge ejernes  

 interesse i at omprioritere foreslås det at give alle ejere en  

 umiddelbar likviditetsforbedring ved at lade ejerne få en gevinst det  

 første år, som svarer til hele ydelsesnedsættelsen  

 på det nye lån.
Dette forslag vil øge ejernes gevinst  

 på kort sigt samt imødegå det likviditetstab, som  

 skattepligtige ejere vil blive påført i første del af  

 afdragsperioden.
Efter de gældende regler er det en betingelse, at  

 restløbetiden i forbindelse med omprioriteringen ikke forkortes.  

 Begrundelsen herfor er, at den ydelsesnedsættelse, der fremkommer som  

 følge af omprioriteringen, i så fald ville blive mindre eller  

 falde helt bort, hvorved staten ikke vil opnå nogen gevinst.
Da  

 realkreditinstitutterne imidlertid kun udsteder lån med løbetid  

 på et helt antal år, betyder det, at en omprioritering vil kunne  

 medføre, at det nye låns restløbetid må  

 forlænges med op til et år.
Ejeren kommer i sådanne  

 situationer til at betale ydelser på det nye lån i op til 11  

 måneder ekstra uden at modtage støtte hertil, hvilket reducerer  

 eller helt fjerner ejerens gevinst ved omprioriteringen.
 For at imødegå de negative  

 likviditetsvirkninger af løbetidsforlængelser i forbindelse med  

 omprioriteringen foreslås det at give ejerne ret til at afkorte  

 restløbetiden til nærmeste hele år.
 Forslaget har ingen konsekvenser for lejerne, idet lejen  

 og reguleringen heraf samt den permanente lejeforhøjelse efter  

 aftrapningen af ydelsesbidraget fortsat vil blive beregnet på grundlag  

 af ydelsen på det oprindelige lån.
 Med henblik på at følge udviklingen i  

 omprioriteringerne vil Erhvervs- og Boligstyrelsen løbende indhente  

 oplysninger herom hos de långivende realkreditinstitutter.
Økonomiske og administrative konsekvenser for det  

 offentlige Lovforslaget skønnes at medføre statslige  

 mindreudgifter til ydelsesbidrag og rentesikring på 150 mio. kr.  

 opgjort som nutidsværdi.
Der er tale om en engangsmindreudgift.
Skønnet over mindreudgifterne er baseret på  

 en opgørelse af de siden 1988 optagne lån til  

 værdiforøgende forbedringsarbejder og den rente, som disse  

 lån er optaget til.
Det skønnes, at restgælden af de  

 omprioriteringsmodne lån, dvs. lån med en pålydende rente  

 på 8 pct. og derudover, udgør knap 2 mia. kr.
Skønnet  

 over mindreudgifterne er forbundet med en betydelig usikkerhed.
 Som følge af reglerne om tilsagnsbudgettering vil  

 hele mindreudgiften blive konteret i 2002, hvor omprioriteringerne  

 forudsættes at finde sted.
 Lovforslaget har ingen økonomiske konsekvenser for  

 kommunerne.
 Lovforslagets samlede økonomiske konsekvenser  

 opgjort til nutidsværdi fremgår af nedenstående tabel  

 1:
Tabel 1 (mio. kr. 2002-prisniveau) 2001 2002 2003 2004 2005 Ydelsesbidrag og rentesikring - -150 - - - I alt -heraf staten -heraf kommunerne - -150 -150 - - - - - - - - - - Anm: En negativ værdi angiver en  

 mindreudgift.
 Lovforslaget skønnes ikke at have  

 administrative konsekvenser for det offentlige.
Økonomiske og administrative konsekvenser for  

 erhvervslivet Forslaget vurderes ikke at have nævneværdige  

 økonomiske konsekvenser for erhvervslivet.
For så vidt  

 angår de administrative konsekvenser er det i samråd med  

 Erhvervs- og Selskabsstyrelsens Center for Administrative Lettelser vurderet,  

 at det vil være unødigt byrdefuldt for virksomhederne at deltage  

 i en panelundersøgelse.
Dette skyldes, at lovforslaget ikke  

 skønnes at have væsentlige administrative konsekvenser for  

 erhvervslivet, da forslaget primært vedrører tekniske  

 ændringer om omprioritering af lån.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Det er vurderingen, at lovforslaget ikke indeholder  

 anmeldelsespligtig statsstøtte eller andre EU-retlige aspekter.
Høring Forslaget er samtidig med fremsættelsen sendt ud til  

 høring hos følgende parter:
 Kommunernes Landsforening, Københavns Kommune, Frederiksberg  

 Kommune, Byfornyelsesrådet, Boligselskabernes Landsforening,  

 Ejendomsforeningen Danmark, Andelsboligforeningernes  

 Fællesrepræsentation, Jydske Grundejerforeninger,  

 Administratorforeningen, Advokatsamfundet, Realkreditrådet, IC  

 Byfornyelse, Byfornyelseskonsulenterne, Troels Jorn, By- og Bolig,  

 Bygherreforeningen Danmark, Finansministeriet, Finansstyrelsen, Indenrigs- og  

 Sundhedsministeriet, Skatteministeriet, Kulturministeriet og  

 Statsministeriet.
Samlet vurdering af lovforslagets  

 konsekvenser Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Statslige mindreudgifter på 150 mio. kr. i  

 2002 Ingen Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige  

 aspekter Bemærkninger til de enkelte  

 bestemmelser Til § 1 Til nr. 1 Ændringen i § 58, nr. 4, er en konsekvens af, at  

 skatteværdien af selskabers fradragsberettigede renteudgifter er faldet  

 fra 32 pct. til 30 pct.
Til nr. 2 Den foreslåede ændring af § 125, stk. 2, 2.  

 pkt., er en konsekvens af ændring af lov om bygningsfredning og  

 bevaring af bygninger og bymiljøer.
 I henhold til den hidtil gældende bestemmelse kan  

 der alene ydes støtte til arbejder på bygninger, der udpeges som  

 bevaringsværdige i en lokalplan, en kommuneplan eller af  

 kommunalbestyrelsen efter en konkret vurdering på grundlag af  

 kriterierne i SAVE-systemet.
 Ved lov nr. 480 af 7. juni 2001 blev lov om  

 bygningsfredning og bevaring af bygninger og bymiljøer ændret,  

 således at miljøministeren   efter overførelse af  

 bygningsfredningsloven til Kulturministeriet, kulturministeren - kan udpege  

 en bygning som bevaringsværdig efter indstilling fra Det Særlige  

 Bygningssyn, efter indstilling fra kulturmiljørådene eller  

 på eget initiativ.
 Det foreslås med denne ændring, at bygninger,  

 der er udpeget som bevaringsværdige af kulturministeren efter § 19 i  

 lov om bygningsfredning og bevaring af bygninger og bymiljøer  

 får samme mulighed for at opnå støtte efter kapitel 6 i  

 lov om byfornyelse som bygninger udpeget som bevaringsværdige af  

 kommunalbestyrelsen.
Til nr. 3 Den foreslåede ændring af § 179, stk. 1, nr.  

 2, er en konsekvens af, at Grundejernes Investeringsfond er overflyttet til  

 Socialministeriets ressort.
Forslaget indebærer, at en aftale mellem  

 Byggeskadefonden og Grundejernes Investeringsfond om anvendelse af  

 investeringsfondens renteindtægter til sikkerhedsstillelse for  

 Byggeskadefondens udgifter til dækning af skader efter  

 byfornyelseslovens § 174 skal godkendes af socialministeren.
Til § 2 Til nr. 1 og 2 For så vidt angår beskrivelse af  

 gældende ret samt de foreslåede ændringer henvises til de  

 almindelige bemærkninger.
Til § 3 Det foreslås at lade loven træde i kraft den  

 1. juli 2002.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om byfornyelse, jf. lovbekendtgørelse nr. 135 af 1. marts  

 2001, foretages følgende ændringer:
§ 58. De støtteberettigede udgifter udgør de  

 godkendte ombygningsudgifter med fradrag af 1)	støtte efter anden lovgivning, 2)	indestående på udvendige vedligeholdelseskonti, jf. lov  

 om midlertidig regulering af boligforholdene, samt indestående på  

 konto for forbedringer, jf. lov om leje, i det omfang beløb fra de  

 pågældende konti kan anvendes til dækning af  

 udgifterne, 3)	indestående på indvendige vedligeholdelseskonti, jf. lov  

 om leje, i det omfang der som led i forbedringen gennemføres  

 hvidtning, maling og tapetsering, samt 1. I § 58, nr. 4, 2. pkt., ændres "32" til:  

 "30".
Stk. 2. Kommunalbestyrelsen fastlægger gennem  

 kommuneplan eller lokalplan, jf. lov om bygningsfredning § 17, hvilke  

 bygninger der er bevaringsværdige.
Indtil udpegning i plangrundlaget er  

 sket, betragtes bygninger som bevaringsværdige, hvis de har fået  

 en bevaringsværdi fra 1 til og med 4 i SAVE-registreringen i  

 forbindelse med udarbejdelse af kommuneatlas, eller hvis kommunalbestyrelsen  

 efter en konkret vurdering fastsætter bygningens bevaringsværdi  

 fra 1 til og med 4 efter kriterierne i SAVE-systemet.
 2. I § 125, stk. 2, 2. pkt.,  

 indsættes efter "kommunalbestyrelsen": "eller  

 kulturministeren".
§ 179. Grundejernes Investeringsfond kan af sine  

 renteindtægter 1)	yde lån til Byggeskadefonden i etablerings- og  

 opbygningsfasen.
Renten fastsættes af bestyrelsen for Grundejernes  

 Investeringsfond, 3. I § 179, stk. 1, nr. 2, 2. pkt., ændres  

 "by- og boligministeren" til: "socialministeren".
§ 2 I lov nr. 1255 af 20. december 2000, foretages følgende  

 ændringer:
§ 2 Stk. 6. Ydelsesbidrag til lån optaget til  

 finansiering af værdiforøgende forbedringsudgifter omfattet af  

 bestemmelserne i den hidtil gældende lov kan videreføres ved  

 omprioritering.
Videreførelse af ydelsesbidraget forudsætter, at  

 restløbetiden ikke forkortes, samt at låntageren ikke  

 opnår et kontantprovenu ved omprioriteringen.
Ved opgørelsen af  

 kontantprovenuet kan fradrages nødvendige omkostninger i forbindelse  

 med omprioriteringen, herunder udgifter til kurssikring i indtil 3  

 måneder.
Det nye lån skal være fastforrentet.
Ved  

 omprioriteringen nedsættes ydelsesbidraget med 90 pct. af  

 ydelsesnedsættelsen.
Den videre aftrapning af ydelsesbidraget  

 ændres ikke som følge af omprioriteringen.
Efter  

 omprioriteringen overføres den kommunale garanti til det nye  

 lån, såfremt dette er et realkreditlån eller  

 realkreditlignende lån ydet af et pengeinstitut.
For det nye lån  

 ydes samme procentvise kommunale garanti som for det indfriede lån.  

 Garantien kan dog ikke forlænges ud over restløbetiden for det  

 indfriede lån.
Lejeforhøjelsen i private udlejningsejendomme og  

 den videre regulering heraf ændres ikke som følge af  

 omprioriteringen.
Bestemmelsen finder tilsvarende anvendelse på  

 lån, hvortil der ydes rentesikring efter lov om sanering eller  

 ydelsesbidrag efter lov om byfornyelse og boligforbedring.
 I § 2, stk. 6, 2. pkt.,  

 udgår"restløbetiden ikke forkortes, samt at".
2. § 2, stk. 6, 5. pkt., ophæves og i stedet  

 indsættes: "Restløbetiden på det nye lån kan  

 afkortes til nærmeste hele år.
Ved omprioriteringen  

 nedsættes ydelsesbidraget fra etårsdagen for omprioriteringen med  

 90 pct. af ydelsesnedsættelsen for ikke skattepligtige ejere og med 70  

 pct. af ydelsesnedsættelsen for skattepligtige ejere".
§ 3 Loven træder i kraft den 1. juli 2002.
Bilag 2 Folketingets forhandlinger vedrørende lov om  

 byfornyelse Folketingsåret 1996-97.
 S. 5292, 7992 og 8292.
 A 4291, 4198, B 1314, C 658.
 Loven stadfæstet 10. juni 1997.
(Lovtidende nr. 381) Folketingsåret 1999-00.
 S. 2077, 2559 og 2798.
 A 3384, 3361, B 209, 316, C 297.
 Loven stadfæstet 29. december 1999.
(Lovtidende nr. 1086) Folketingsåret 1997-98.
 S. 1060, 2018 og 2228.
 A 1197, 1150, B 51, 76, 106, C 74.
 Loven stadfæstet 17. december 1997.
(Lovtidende nr. 970) Folketingsåret 1999-00.
 S. 5107, 7988 og 8730. A 5897, 5858, B 1340, C 928.
 Loven stadfæstet 31. maj 2000.
(Lovtidende nr. 404) Folketingsåret 1997-98 S. 1299, 2014 og 2092.
 A 1864, 1853, B 216, C 355.
 Loven stadfæstet 26. juni 1998.
(Lovtidende nr. 398) Folketingsåret 1999-00.
 S. 6053, 8478 og 8730.
 A 6335, 6248, B 1349, 1398, C 946.
 Loven stadfæstet 31. maj 2000.
(Lovtidende nr. 406) Folketingsåret 1998-99.
 S. 222, 1825 og 2049.
 A 129, 120, B 28, 107, C 46.
 Loven stadfæstet 16. december 1998.
(Lovtidende nr. 899) Folketingsåret 2000-01.
 S. 1183, 2527, 2819.
 A.1661, 1603, B 419; C 288.
 Loven stadfæstet 20. december 2000.
 (Lovtidende nr. 183).
 Folketingsåret 1998-99.
 S. 3970, 5827 og 5973.
 A 3876, 3853, B 491, C 490.
 Loven stadfæstet 12. maj 1999.
