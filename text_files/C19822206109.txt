(Til forstanderne for  

 håndarbejdsseminarierne) Efter § 9, stk. 2, i bekendtgørelse nr. 333 af 6. juli 1979 om uddannelse  

 af håndarbejdslærere m.fl. kan direktoratet tillade, at indtil 30 af  

 hovedfagets timer anvendes til en studierejse.
 En studierejse skal normalt placeres i 3. eller 4. semester, idet det  

 nøjagtige tidspunkt for en rejse fastlægges i forbindelse med ugeinddelingen  

 efter bekendtgørelsens § 11, stk. 1.
 Planen for en studierejse behandles sammen med ugeinddelingen for hvert år  

 og indsendes til godkendelse i direktoratet i forbindelse med seminariets  

 øvrige dispositioner efter bekendtgørelsens § 11, stk. 1. Planen for en  

 studierejse kan dog også indsendes til forhåndsgodkendelse i direktoratet  

 forud for indsendelsen af de øvrige dispositioner efter § 11, stk. 1.
 Det forudsættes, at den enkelte studerende kun deltager i een studierejse  

 i løbet af uddannelsen.
 Det vil normalt være en forudsætning for direktoratets godkendelse af en  

 studierejse, at følgende betingelser er opfyldt:
 1. Rejsemål .
 Studierejser skal foregå inden for landets grænser (eller til Færøerne)  

 eller til de andre nordiske lande, men kan eventuelt også gå til andre lande  

 i Europa.
 2. Varighed .
 Studierejser i Danmark skal være af 4-6 dages varighed, incl. ud- og  

 hjemrejsedage.
 Studierejser til udlandet skal være af 5-7 dages varighed , ved ud- og  

 hjemrejse i week-ends eventuelt af 8 dages varighed.
 3. Indhold.
Programmet for en studierejse skal have et klart uddannelsesmæssigt sigte.  

 Studierejsens indhold må således på naturlig måde kunne belyse de studerendes  

 hovedfag, og der må i programmet for rejsen lægges vægt på  

 håndarbejdslæreruddannelsens pædagogiske sigte.
Programmet skal omfatte et  

 passende antal forud aftalte besøg på læreruddannelses- eller andre  

 undervisningsinstitutioner, der beskæftiger sig med  

 håndarbejdslæreruddannelsens fag, samt orienterende møder, forelæsninger  

 o.lign., der har sammenhæng med undervisning i manuelle fag på det pågældende  

 sted.
Ved besøg i udlandet kan der tillige indgå en bredere orientering om  

 landets politiske, kulturelle og sociale forhold.
 Herudover kan programmet omfatte arrangementer af mere almen kulturel  

 karakter.
 4. Ledelse .
 En studierejse skal være ledet af 1 eller eventuelt 2 af  

 håndarbejdsseminariets lærere, der underviser i det/de fag hovedfag, som  

 rejsens indhold har tilknytning til, således at den faglige forberedelse og  

 efterbehandling af rejsen kan indgå i hovedfagsundervisningen på seminariet.  

 Om antallet af de deltagende lærere henvises til punkt 5.
 5. Antal deltagere m.v.
 En studierejse tilrettelægges for et stamhold eller, hvis seminariet har  

 flere parallelle stamhold, for flere hovedfagshold med samme emne.
En rejse kan således have relation til to forskellige hovedfag med  

 deltagere fra samme stamhold eller til et enkelt hovedfag med deltagere fra  

 flere stamhold.
Af hensyn til sammenhængen med den forudgående og  

 efterfølgende undervisning forudsættes det, at forberedelsen og  

 efterbehandlingen kan indgå som led i den almindelige hovedfagsundervisning,  

 eventuelt på tværs af holdene.
 Der bør ikke være under 12 eller flere end 36 studerende på det enkelte  

 rejsehold.
 For en årgang som helhed kan der ikke deltage flere lærere end 1 for hver  

 påbegyndt 20 studerende, som er tilmeldt studierejsen(rejserne).
 Studierejser indgår med indtil 25 timer i det pligtige timetal for hver af  

 de deltagende lærere, jfr. § 1, stk. 3, litra b, i cirkulære af 30. december  

 1981 om tjenestetiden for fastsatte lærere og forstandere ved  

 håndarbejdsseminarierne.
 Til undervisning i rejseugen af de studerende, som ikke deltager i  

 studierejsen, jfr. bekendtgørelsens § 13, stk. 2, kan der anvendes 2  

 lærertimer for hver hjemmeblivende studerende, dog højst 25 timer i alt.
 6. Udgifter ved studierejser .
Udgifter ved de studerendes deltagelse i studierejser afholdes af de  

 studerende selv.
Deltagerprisen bør derfor ikke overstige, hvad man med  

 rimelighed kan forvente, at de studerende normalt vil kunne bære.
Ved valg af  

 rejsemål må transportomkostninger m.v. således indgå med betydelig vægt.
 Udgifter ved lærernes deltagelse inden for de angivne rammer afholdes af  

 seminariet efter de af finansministeriet fastsatte regler om godtgørelse af  

 udgifter ved tjenesterejser, for tiden cirkulære af 13. april 1982 om  

 godtgørelse af merudgifter ved tjenesterejser i Danmark (bortset fra  

 Grønland) og på Færøerne og cirkulære af 19. februar om godtgørelse af  

 udgifter ved tjenesterejser i udlandet.
 Udgifterne ved lærernes deltagelse i studierejser afholdes under  

 standardkonto 07. Tjenesterejser og befordring, jfr. cirkulære af 3. december  

 1979 om kontering af udgifter til ekskursioner ved uddannelsesinstitutioner  

 under undervisningsministeriet.
 Der kan ikke under konto 53.01 Ekskursioner m.v. afholdes udgifter til  

 studierejser for studerende på håndarbejdsseminarierne.
 7. Ikrafttræden .
 Cirkulæret har virkning for studierejser, der foretages i  

 undervisningsåret 1982/83 eller senere.
 Undervisningsministeriet, direktoratet for folkeskolen og seminarier m.v.,  

 den 14. september 1982.
 P.d.v.
