Fratrædelsesgodtgørelse Referencer:  BEK nr. 1122 af 15/12 1992 § 4, stk. 1 Der har over for Told- og Skattestyrelsen været rejst  

 spørgsmål, om fratrædelsesgodtgørelse skal  

 medregnes til afgiftsgrundlaget.
Fratrædelsesgodtgørelse er, i  

 lønsumsafgiftsmæssig forstand, et udtryk for det beløb,  

 en ansat får ud over sin løn i opsigelsesperioden.
Der vil som  

 regel være tale om et beløb, den ansatte ikke har krav på  

 at modtage, men alene får udbetalt, fordi arbejdsgiveren frivilligt har  

 besluttet dette i forlængelse af arbejdsforholdets ophør.
Det er  

 dog ikke i sig selv afgørende, om den ansatte har krav på  

 godtgørelsen eller ej.
Det afgørende er, at beløbet  

 vedrører tiden efter opsigelsesvarslets ophør.
 I modsætning hertil er udbetalinger for tiden indtil  

 opsigelsesperiodens udløb, dvs. beløb som udbetales for en  

 mindsteperiode, den ansatte if. kontrakt eller lovgivning er sikret,  

 løn.
 Told- og Skattestyrelsen har truffet afgørelse om, at egentlig  

 fratrædelsesgodtgørelse, jf. ovennævnte, ikke er at  

 betragte som lønindkomst, og dermed ikke er omfattet af § 4, stk. 1, i  

 bekendtgørelse nr. 1122 af 15. december 1992, om afgift af  

 lønsum.
 Lov om lønsumsafgift afløste lov om lønsumsafgift for  

 virksomheder inden for den finansielle sektor, og ovennævnte  

 bestemmelse blev modsvaret af § 2 i bekendtgørelse nr. 112 af 10.  

 marts 1988 om opgørelse af bidragsgrundlaget efter lov om  

 arbejdsmarkedsbidrag.
 Afgørelsen har derfor virkning for  

 fratrædelsesgodtgørelse, der er udbetalt fra den 1. januar  

 1988.
