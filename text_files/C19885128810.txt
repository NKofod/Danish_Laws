 Vedlagt sendes et antal eksemplarer af Justitsministeriets  

 »bekendtgørelse om ændring af lov om erhvervelse af fast ejendom for så  

 vidt angår visse EF-statsborgere og EF-selskaber«, der træder ikraft 1.  

 februar 1988.
 Samtidig ophæves den nugældende bekendtgørelse nr. 593 af 20. december  

 1972, som ændret ved bekendtgørelse nr. 549 af 17. oktober 1973.
 Den nye bekendtgørelse har til formål at bringe bekendtgørelsens ordlyd i  

 overensstemmelse med gældende EF-ret, samt på enkelte punkter modernisere  

 bekendtgørelsens ordlyd.
Der er endvidere tale om en mindre forenkling af § 1, stk. 1, nr. 1,  

 hvorefter en EF-arbejdstager ved køb af en helårsbolig hidtil har skullet  

 afgive en erklæring om at være beskæftiget som lønmodtager her i landet.
En  

 sådan køber kan fremover istedet forevise sit EF-opholdsbevis.
Tinglysning  

 vil således kunne ske, hvis arbejdstageren har EF-opholdsbevis uden at det er  

 nødvendigt at kontrollere, om den pågældende for tiden har beskæftigelse.
