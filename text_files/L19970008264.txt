 Ved noteveksling af 4. oktober og 11. december 1996 i Maputo er der  

 indgået en overenskomst mellem Danmark og Mozambique, ifølge hvilken den  

 danske regering forpligter sig til at yde 66,5 mio. kr. i støtte til fremme  

 af semi-industrielt fiskeri over en 5-årig periode.
Formålet med programmet er at styrke den institutionelle kapacitet i  

 Mozambiques fiskeridepartement med henblik på at sikre gennemførelsen af  

 landets overordnede politik inden for fiskeri.
Desuden gives der støtte til  

 udvikling af det semi-industrielle fiskeri i form af rådgivning og kredit for  

 derigennem at øge landets eksportindtægter samt at forbedre ernærings- og  

 beskæftigelsessituationen i Mozambique.
 Overenskomsten trådte i kraft den 11. december 1996.
