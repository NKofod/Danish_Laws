 Ved hoslagt at fremsende et antal eksemplarer af lov nr. 213 af 31. marts  

 1949 om landvæsensretter og af landbrugsministeriets cirkulære af dags dato  

 til samtlige amtsråd, byråd og sogneråd angående valg til landvæsensnævn og  

 landvæsenskommissioner m. v. skal man anmode de herrer amtmænd om at ville  

 bistå ved lovens gennemførelse op påse, at de kommunale myndigheder foretager  

 de i loven om landvæsensretter foreskrevne valg til landvæsensnævnene inden  

 den i cirkulæret fastsatte tidsfrist (1. august 1949) eller inden samme frist  

 fremkommer med instilling i de tilfælde, hvor landvæsensnævnets formand og  

 stedfortræder skal udnævnes af landbrugsministeren, således at der haves  

 sikkerhed for, at landvæsensnævnene kan påbegynde deres virksomhed ved lovens  

 ikrafttræden den 1. november 1949. I de i lovens § 3, stk. 1, 3. punktum,  

 omhandlede tilfælde, hvor landvæsensnævnets formand skal udnævnes af  

 landbrugsministeren, skal man anmode de herrer amtmænde om inden 1. september  

 1949 at ville fremkomme med indstilling på grundlag af de af  

 kommunalbestyrelserne afgivne indstillinger, hvorhos man i alle andre  

 tilfælde udbeder sig indberetning om, hvem der er valgt til formand for  

 landvæsensnævn og til stedfortræder for formanden.
 Med hensyn til de i lovens §§ 7 ff. omhandlede landvæsenskommissioner skal  

 man anmode de herrer amtmænd om inden 1. juli 1949 at ville fremkomme med  

 indstilling om valg af fast formand for landvæsenskommisionerne og  

 stedfortrædere for formændene blandt de respektive amters underretsdommere  

 (civildommere).
 Indstilling skal såvel for formandens som for stedfortræderens vedkommende  

 omfatte flere end een.
 I henhold til § 50, stk. 4, i loven om landvæsensretter afgår ved lovens  

 ikrafttræden de i henhold til lov af 30. december 1858 udnævnte  

 landvæsenskommissærer, og der skal derfor inden lovens ikrafttræden foretages  

 udnævnelse af landvæsenskommissærer i henhold til loven om landvæsensretter.
I denne anledning skal man under henvisning til lovens § 9, stk. 1, udbede  

 sig en udtalelse om, hvorvidt der måtte findes anledning til at ændre  

 antallet af landvæsenskommissærer for de enkelte amtsrådskredse.
Man skal  

 derhos anmode de herrer amtmænd om at ville påse, at amtsrådene og byrådene  

 inden den i cirkulæret fastsatte frist (1. august 1949) fremkommer med  

 indstilling om valg af landvæsenskommissærer, og om på grundlag af disse  

 indstillinger inden 1. september 1949 at ville fremkomme med indstilling til  

 landbrugsministeriet om valg af kommissærer, således at en fjerdedel af disse  

 udpeges blandt de af byrådene indstillede.
Indstillingen skal under hensyn  

 til bestemmelsen i § 9, stk. 4, i lov om landvæsensretter, hvorefter ingen  

 kan fungere som landvæsenskommissærer efter det fyldte 70. år, indeholde  

 oplysning om de udpegedes alder.
 Sluttelig skal man anmode de herrer amtmænd om at ville foranledige at der  

 forinden lovens ikrafttræden tilgår de udnævnte formænd for landvæsensnævnene  

 underretning om, hvem der er udnævnt til nævnsmænd.
 Landbrugministeriet, den 2. juni 1949.
Kr.
Bording.
/H.
Kaare.
