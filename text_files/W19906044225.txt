En klager K købte en brugt bil med ejendomsforbehold.
Købekontrakten  

 tiltransporteredes et pengeinstitut P's finansieringsselskab F.
K kom  

 herefter adskellige gange i restance med betaling af låneydelser.
F fandtes  

 kun at have været berettiget til at kræve gebyr for en del af de afgivne  

 rykkerskrivelser.
 Kendelse af 30. april 1990 i sag nr. 441/1989 (Rykkergebyrer).
Klageren K købte i 1986 en brugt bil med ejendomsforbehold.
Købekontrakten  

 tiltransporteredes pengeinstituttet P's finansieringsselskab F.
Restgælden i  

 henhold til købekontrakten skulle afvikles med en månedlig ydelse på 904 kr.  

 at erlægge den 1. i hver måned.
I kontrakten var endvidere bestemt, at ved  

 betaling senere end 4 hverdage efter forfald, betaltes påkravsgebyr.
I 1988 kom K i restance og blev herefter rykket den 11. februar, den 10.  

 marts, 13. maj, 14. juni, 13. juli, 15. august og 14. september, idet K  

 samtlige gange debiteredes et gebyr på 200 kr., ligesom F den 28. april  

 opsagde kontrakten.
I samme periode indbetalte K den månedlige ydelse den 9.  

 marts, 10. maj (2 ydelser), 14. juni, 7. juli, 17. august og 30. august.
 K indbragte sagen for Ankenævnet med påstand om, at F ikke havde været  

 berettiget til at opkræve gebyrer som sket.
 F nedlagde påstand om frifindelse.
 Ankenævnet tog K's påstand til følge med følgende bemærkninger:
»Selv om der som i det foreliggende tilfælde i kontrakten er hjemmel  

 til at kræve gebyr for rykkerskrivelser, må adgangen hertil være betinget af,  

 at rykkerskrivelsen kan siges at være afgivet med føje.
Heraf følger bl.a.,  

 at der må være et maksimum for antallet af gentagne rykkerskrivelser, for  

 hvilke der kan kræves gebyr.
Dette maksimum findes passende som udgangspunkt  

 at kunne fastsættes til 3 rykkerskrivelser, idet kreditor i hvert fald, når  

 dette antal gentagne rykkerskrivelser er afgivet, i almindelighed bør tage  

 stilling til, om restgælden, hvis der er adgang hertil, bør opsiges til  

 indfrielse, om rstancen bør inddrives, eller om der bør indrømmes henstand  

 med restancen i form af forlængelse af lånets løbetid eller på anden måde.  

 Det anførte normale maksimum for antallet af gebyrbelagte rykkerskrivelser  

 sigter til en sammenhængende periode, i hvilken låntageren til stadighed har  

 været i restance, selv om der måtte være foretaget indbetalinger i perioden.
 Efter det anførte findes F ikke at kunne kræve gebyr for de  

 rykkerskrivelser, der er afgivet den 14. juni, den 13. juli, den 15. august  

 og den 14. september 1988.
