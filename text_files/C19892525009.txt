 Bestemmelsernes omfang.
 § 1.  Bestemmelserne i dette cirkulære er gældende for  

 civilt personel, der ansættes/er ansat inden for det under  

 Forsvarsministeriet hørende område, med undtagelse af personel henhørende  

 under Farvandsvæsenet, for hvilket der fastsættes særlige bestemmelser.
 Stk.2.  Bestemmelserne vedrører civilt personel, der som  

 følge af tjenestens særlige karakter i det daglige arbejde normalt skal  

 anlægge uniform for at være genkendelig for forsvarets øvrige personel,  

 personel fra andre myndigheder m.v.
 Stk.3.  Forsvarsministeriet fastsætter efter indstilling  

 herom, hvilke personelgrupper der skal omfattes af uniformspligt.
 § 2.  Indtil videre fastsættes, at personel med  

 nedennævnte stillingsbetegnelser pålægges uniformspligt i henhold til  

 nærværende bestemmelser:
 Kvartermestre, kasernemestre og kaserneforvaltere, der har ansvar for  

 tilsyn med etablissementer, anlæg og arealer.
 Materielmestre og -forvaltere, der har ansvaret for tilsyn med  

 etablissementer, anlæg og arealer og således forretter tjeneste som  

 kasernemestre eller -forvaltere.
 Overkontorbetjente og kontorbetjente, der udfører postudbringning og  

 kurertjeneste.
 Færgebådsførere.
 Brandmænd.
 Vagtmestre, vagtbetjente samt portnere, der udfører adgangskontrol.
 Uniformspligten er tillige pålagt personel med de ovenfor anførte  

 stillingsbetegnelser og hertil knyttede opgaver, der anvendes i funktioner  

 som stationsmestre eller kaserneassistenter.
 Stk.2.  Herudover er personel, der er ansat i  

 nedennævnte funktioner inden 1.maj 1984, og som i henhold til dagældende  

 bestemmelser var pålagt uniformspligt, indtil videre fortsat omfattet af  

 uniformspligten i henhold til nærværende bestemmelser:
 - Overradiotelegrafister og radiotelegrafister i søværnet.
 - Overkontorbetjente og kontorbetjente, der ikke udfører postudbringning  

 og kurertjeneste.
 - Kvartermestre, kasernemestre og kaserneforvaltere, der ikke har ansvaret  

 for tilsyn med etablissementer, anlæg og arealer.
 Bæringsbestemmelser.
 § 3.  Civilt personel, der er pålagt uniformspligt,  

 bærer normalt civiluniform under tjeneste, medmindre der grundet særlige  

 omstændigheder af tjenestestedets chef gives tilladelse til, at civil  

 påklædning kan anvendes.
Stk.2.  Når uniformen bæres, må der kun anvendes  

 reglementerede uniformsgenstande.
Sammenblanding af uniformsgenstande og  

 civil påklædning er ikke tilladt.
 Stk.3.  Det lokale tjenestesteds chef fastsætter i  

 fornødent omfang nærmere regler for bæring af udlånte samt de øvrige i § 4  

 anførte uniformsgenstande.
 Stk.4.  Dekorationer, forsvarets udmærkelsestegn m.v.  

 bæres efter tilsvarende regler, som er fastsat for forsvarets militære  

 uniformer.
Stk.5.  Ved særlige tjenstlige lejligheder (audiens,  

 kirkelige og nationale højtideligheder m.v.) kan der til civiluniformen bæres  

 hvid skjorte og hvide handsker.
Der kan ikke stilles krav til personellet om  

 at anlægge de pågældende genstande.
Der kan endvidere ikke stilles krav til  

 personellet om at anskaffe eller anlægge de under § 4, stk.3, anførte  

 genstande.
 Stk.6.  Brugeren er forpligtet til - for egen regning -  

 at vedligeholde erhvervede/udlånte uniformseffekter, så de altid fremtræder i  

 god og sømmelig stand (almindelig brugervedligeholdelse, herunder rengøring  

 og udbedring af småreparationer).
 Civiluniformens bestanddele.
 § 4.  Uniformsgenstande, der udlånes.
 Følgende uniformsgenstande udlånes, jf. iklædningsnorm (§ 6):
 Stk.2.  Uniformseffekter, der er obligatoriske, og som  

 erhverves for brugerens egen regning.
- Sokker/sokletter, sorte, strømper, beige (nederdel - Sko, sorte - Slips, sort - Skjorte, lysegrå.
 Stk.3.  Uniformseffekter, der ikke er obligatoriske, men  

 som kan erhverves for brugerens egen regning.
- Handsker, sorte, grå eller hvide - Skjorte, hvid - Vinterhue, sort - Halstørklæde, mørkeblåt (søværnets model) - Sweater, mørkeblå (søværnets model) - Termovindjakke, mørkeblå (søværnets model) - Støvler, sorte.
 Beskrivelse af de enkelte effekter.
 § 5.  Uniformsgenstande, mandligt personel.
a.
Jakken er fremstillet af mørkeblå serges P (1111-15).
Den er løsthængende og har enradet revers med knaphul i venstre side.
Den  

 lukkes fortil med 3 stk. 24 mm knapper i forgyldt metal, med afbildning af  

 lille rigsvåben i skjold med krone på riflet bund, omgivet af blankpoleret  

 kant, rebkant og kantpolering.
Jakken har 2 paspoilerede sidelommer med klap  

 og en listebrystlomme i venstre side.
 Ryggen er glat og har en ca. 260 mm slids i hver side.
Stikninger på jakkens krave, forkanter, underkant og lommeklapper er 6 mm  

 brede.
Indvendigt i foret er jakken forsynet med 2 inderlommer og en  

 pencillomme.
 Jakken skal være så lang, at den dækker sædet.
b.
Bukserne skal være af samme stof og farve som jakken.
De er uden  

 opslag og har indsnit foran.
 Sidelommerne er halvskrå, og der er 2 paspoilerede baglommer.
 De har forlænget linning samt stropper til bukserem.
 Fodvidden er fra 460 - 540 mm.
 Bukserne kan til vagtmestre og vagtbetjente forsynes med stavlomme.
c.
Kasketten er mørkeblå som jakke og benklæder.
Den er af flad  

 facon med lav, bred, vatteret puld og er forsynet med nedfalden sort  

 lakskygge.
Kasketten har sort lakbagerem, der fastholdes med 2 stk. 15 mm  

 »lille rigsvåben«-knapper.
Den har kasketemblem anbragt fortil på  

 sort, flettet hånd af kamgarn.
Kasketemblemet består af nationalkokarde i silke, hvorpå et skjold med 3  

 blå løver og 9 røde søblade.
Over kokarden er kongekrone i gult metal, under  

 kokarden 2 x 1 egeblade i gult metal.
d.
Frakke, mørkeblå.
Der anvendes søværnets regnfrakke, mørkeblå  

 (tilsvarende model som hærens garnisonsfrakke og flyvevåbnets  

 stationsfrakke).
e.
Termovindjakke, mørkeblå.
Der anvendes søværnets model.
 Stk.2.  Uniformsgenstande, kvindeligt personel.
a.
Jakke, mørkeblå serges P (1111-15).
Jakken er 1-radet med lige forkanter.
Den er lukket fortil med 3 stk. 24  

 mm »lille rigsvåben«-knapper.
b.
Slacks, mørkeblå serges P.
 De har forlænget linning.
 Lynlås i gylp.
 Fodvidden er fra 460 - 540 mm.
c.
Nederdel, mørkeblå serges P.
 Den er let rundskåret og har 2 forbredder og 2 bagbredder.
Nederdelen har forlænget linning, der midt bag lukker med knap, knaphul og  

 skjult lynlås, og er helforet.
Nederdelens længde må ikke være kortere end  

 til midt på knæet og ikke længere end 10 cm under knæet.
d.
Graviditetsspencer, mørkeblå serges P (1111-15).
 Spenceren har stort overslag.
 Den har indvendig bindebånd og trense.
 I venstre side lukkes den med 2 stropper og 2 forgyldte spænder.
 Spenceren har midt bag løs spændetamp fastholdt med en knap i hver ende af  

 denne.
e.
Skråhue, mørkeblå serges P (1111-15).
 Huens puld er 2 - 3 cm dyb.
 Den har opslag, der har en højde på 4 cm, som i en kurve bagud vokser til  

 ca. 6 cm.
 Huen er fortil forsynet med nationalkokarde.
f.
Kasketten, der anvendes den i § 5, stk.1.c., anførte model.
g.
Frakke, mørkeblå.
Der anvendes søværnets regnfrakke, mørkeblå af  

 samme model som hærens garnisonsfrakke og flyvevåbnets stationsfrakke.
h.
Termovindjakke, mørkeblå.
 Der anvendes søværnets model.
 Stk.3.  Øvrige uniformsgenstande.
a.
Skjorte, lysegrå.
Der anvendes hærens model.
Der kan anvendes  

 skjorte med såvel lange som korte ærmer (sommerskjorte).
b.
Slips, sort.
Der anvendes bindeslips af bomuldsstof, kunst-  

 eller blandingsfibre, umønstret.
c.
Handsker, sorte/grå.
Der kan anvendes skindhandsker, sorte eller  

 grå, med eller uden foer.
d.
Handsker, hvide, uden mønster.
e.
Skjorte, hvid.
Manchetskjorte med fast flip.
f.
Sokker/sokletter, sorte.
Forsvarets modeller kan anvendes.
 Kvindeligt personel anvender beige strømper til nederdel.
g.
Sko, sorte.
Der anvendes sorte snøresko med overlæder uden  

 mønster.
 For kvindeligt personel er sko af mokkasin-typen med ca. 3 cm høj hæl  

 tilladt.
h.
Vinterhue, sort.
Vinterhuen forsynes med reglementeret  

 kasketemblem.
i.
Halstørklæde, mørkeblåt, (søværnets model) kan anvendes.
j.
Sweater.
Der kan anvendes sweater, mørkeblå (søværnets model).
k.
Støvler.
Der kan, når det er hensigtsmæssigt, anvendes sorte  

 støvler.
Bukseben bæres uden på støvleskaftet.
 Stk.4.  Afmærkning med fagkendemærker.
a.
Afmærkning af uniformsjakke.
 Fagkendemærker bæres på uniformsjakke og anbringes på begge kraveopslag.  

 Efternævnte personel bærer følgende fagkendemærker i gult metal:
 Søværnsmærket på baggrund af vandretliggende »Hånd i øje«.
 Nøgle med sværd over kors.
 To nøgler over kors.
 Anker og zig-zag lyn over kors.
 Kongekrone.
b.
Afmærkning af skjorte.
 På skjortens venstre lomme anbringes påsyet eller i løsthængende strop et  

 eksemplar af pågældende gruppes fagkendemærke.
 c. Øvrig afmærkning.
 Vagtmestre, vagtbetjente samt portnere, der udfører adgangskontrol kan,  

 anvende fagkendemærker på sweaters, skulderstropper og på frakkerevers.  

 Herudover anvendes ikke fagkendemærker.
 Udlån af uniformsgenstande m.v.
 § 6.  Udlånets omfang.
 Stk.2.  Iværksættelse af udlån.
 Første udlån af normerede uniformsgenstande iværksættes til tjenestemænd  

 ved den pågældendes ansættelse som tjenestemand med uniformspligt, forudsat  

 at den pågældende ikke i forvejen har civiluniformen udleveret.
 Til øvrigt personel med uniformspligt iværksættes første udlån efter 3  

 måneders ansættelse, såfremt fastansættelse ikke forinden er bragt til ophør.
 Stk.3.  Ombytning.
 Såfremt udlånte uniformsgenstande bortkommer eller nedslides/beskadiges i  

 en sådan grad,, at de må anses for ubrugelige efter deres formål, foretages  

 ombytning heraf, idet de nedslidte/beskadigede udlånnte genstande afleveres  

 samtidig med, at nyudlån finder sted.
 Efter første udlån kan der i hver efterfølgende periode på 2 år dog højst  

 ske ombytning af 2 skjorter, lysegrå og 1 slips sort pr. person, idet  

 eventuelt forbrug af disse genstande herudover skal erhverves for brugerens  

 egen regning, jf. § 4, stk.2.
Efter første udlån kan der i hver efterfølgende periode på 3 år endvidere  

 højst ske ombytning af en frakke eller termovindjakke.
Efter brugerens ønske  

 kan der ske ombytning/udlån af frakke med termovindjakke eller omvendt.  

 Ombytning af foer til frakke sker særskilt.
 Ved behov herfor kan ud over den øvrige norm midlertidigt udlånes en  

 graviditetsspencer.
 Eventuelle erstatningsspørgsmål i forbindelse med bortkomst eller  

 beskadigelse af udlånte uniformseffekter afgøres efter gældende regler.
Ombytning af udleverede genstande sker alene på baggrund af den enkeltes  

 besiddelse af ovennævnte norm for udleverede genstande.
Ved ombytning skal  

 den udleverende myndighed i øvrigt tage hensyn til, at genstandene skal være  

 slidte, de forhold hvorunder tjenesten foregår, samt til at uniformen skal  

 være i god og sømmelig stand.
 Stk.4.  Rekvisition m.v.
 Rekvisition af uniformseffekter til udlån - bortset fra skjorter og slips  

 - indsendes til Statens Konfektion af den forvaltende myndighed, hvorunder  

 den pågældende er ansat, for personel tjenstgørende i søværnet dog af  

 søværnets beklædningsudsalg.
 Skjorter og slips rekvireres ved Hærens Materielkommando.
 Stk.5.  Forhold ved afsked m.v.
 Ved afsked fra forsvarets tjeneste eller ved overgang til en anden  

 stilling, hvortil der ikke er knyttet uniformspligt, afleveres udlånte  

 uniformseffekter til den forvaltende myndighed.
 Stk.6.  Erhvervelse af effekter for egen regning.
 Personel, der er pålagt uniformspligt til civiluniform har, adgang til at  

 købe de i § 4, stk.2, og 3 reglementerede uniformseffekter mod kontant  

 betaling fra forsvarets depoter og/eller søværnets beklædningsudsalg.  

 Vinterhue, sort, kan ikke anskaffes ved forsvarets myndigheder.
 § 7.  Kundgørelse for Forsvaret B.26-1984 ophæves.
 P.M.V.
 E.B.
