 Ligningsloven er senest udsendt som lovbekendtgørelse nr. 404 af 30. juli  

 1981. Lovbekendtgørelsen afløser lovbekendtgørelse nr. 399 af 11. september  

 1979.
 I lovbekendtgørelsen er medtaget de ændringer af ligningsloven, som er  

 gennemført ved lov nr. 515 og 517 begge af 21. december 1979, lov nr. 63 af  

 20. februar 1980, lov nr. 278 af 16. juni 1980, lov nr. 531 og 532 begge af  

 10. december 1980, lov nr. 581 af 19. december 1980, lov nr. 207 af 13. maj  

 1981, lov nr. 224 af 18. maj 1981, lov nr. 260, 262 og 266 alle af 27. maj  

 1981, lov nr. 294, 296, 297, 298 og 300 alle af 10. juni 1981.
 Man gør opmærksom på, at der i den udsendte lovbekendtgørelse er en  

 trykfejl i § 15B, stk. 2, 2. pkt., idet "stk. 1" skal rettes til  

 "1. pkt.".
 I nærværende cirkulære redegøres for:
 Redegørelse for de enkelte ændringer:
Ad 1. Til § 7C Lovændringen går ud på at fritage statstilskud, der ydes efter lov om  

 statstilskud til produktudvikling, for beskatning.
Tilsvarende skal beløb  

 ydet af Fondet for fremme af teknisk og industriel udvikling  

 (Udviklingsfondet) enten i form af tilskud eller i form af nedskrivning af  

 gæld fritages for beskatning.
Lovændringen medfører ingen forandring i den skattemæssige behandling af  

 de udgifter, der dækkes af de nævnte tilskud.
I det omfang, udgifterne efter  

 gældende regler kan fradrages ved indkomstopgørelsen henholdsvis gøres til  

 genstand for skattemæssige afskrivninger, vil de således fortsat kunne  

 fradrages eller afskrives.
 Bestemmelsen har virkning fra og med indkomståret 1981.
Ad 2. Til § 27D § 27D indeholder særlige regler om den skattemæssige behandling af  

 tilskud, som ydes efter § 2 i lov nr. 177 af 3. maj 1979 om midlertidige  

 statstilskud til visse strukturforbedringer m.m. inden for fiskeriet.
De nævnte tilskud skal medregnes ved opgørelsen af den skattepligtige  

 indkomst over en 10-årig periode.
Den skattepligtige bestemmer dog selv, hvor  

 stor en del af tilskuddet der skal medregnes i indkomsten for de enkelte år  

 inden for 10 års perioden.
Reglerne er udformet som en henvisning til reglen  

 i ligningslovens § 27C om den skattemæssige behandling af tilskud til  

 strukturforanstaltninger inden for konsumfiskeindustrien.
Efter § 2 i loven om midlertidige tilskud til visse strukturforbedringer  

 m.m. inden for fiskeriet kan fiskeriministeren yde tilskud til investeringer,  

 der gennemføres om bord på fiskefartøjer for at øge produktiviteten ved  

 fangsternes behandling, herunder investeringer, der gennemføres med henblik  

 på at øge fangsternes anvendelse til konsumformål.
Tilskuddene kan ydes med  

 25 pct. af udgifterne til de nævnte formål.
 1981 er det sidste år, for hvilket der kan ydes tilskud efter loven.
 § 27D har virkning fra og med indkomståret 1981.
 Vedrørende de nærmere regler i ligningslovens § 27D, jfr. § 27C, henvises  

 til punkt 3 i skattedepartementets cirkulære nr. 105 af 26. maj 1977 om  

 ændringer i ligningsloven.
Ad 3. Til § 19, 2. og 3. punktum I ligningslovens § 19 er som nyt 2. og 3. pkt. indsat en bestemmelse om  

 ændret beregning af den indre værdi ved kursfastsættelse af visse aktier og  

 anparter.
 Efter ligningslovens § 19, 1. pkt., skal visse aktier ved formueopgørelsen  

 som udgangspunkt medregnes med mindst 80 pct. af en til aktiernes pålydende  

 svarende andel af selskabets formue.
 Efter lovændringen kan der ved opgørelsen af selskabets formue fradrages  

 det beløb, der medgår til betaling af udbytte for det senest afsluttede  

 regnskabsår, ligesom selskabsskatter, der er eller forventes pålignet for  

 tiden før statusdagen, kan fradrages.
 Lovændringen har virkning fra og med indkomståret 1981.
Ad 4. Til § 7, litra n, 2. pkt., og § 7D Ved § 7, litra n, 2. pkt., indføres skattefrihed for tilskud, som ydes  

 efter § 64a, stk. 1, og § 64b, stk. 1 og 2, i lov om sanering.
Det drejer sig  

 om godtgørelse af flytteudgifter og lignende i forbindelse med gennemførelse  

 af en saneringsplan og om tilskud til delvis dækning af visse stigninger i  

 boligudgiften.
 Ved § 7D indføres skattefrihed for tilskud til erhvervelse af en  

 boligandel, som ydes efter saneringslovens § 20a, stk. 7.
 Skattefriheden er kombineret med en bestemmelse om, at den del af et  

 indskud i en andelsboligforening, som dækkes af et skattefrit tilskud, ikke  

 kan medregnes til anskaffelsessummen ved opgørelsen af den skattepligtige  

 fortjeneste ved en senere afståelse af den pågældende boligandel.
Ad 5. Til § 21A 1. Ved § 2 i lov nr. 224 af 18. maj 1981 er der i  

 ligningsloven som ny § 21A indsat en bestemmelse, hvorefter der ved  

 opgørelsen af den skattepligtige formue i visse situationer skal ske  

 kursansættelse af den skattepligtiges gæld.
Denne regel skal ses i sammenhæng  

 med de ved samme lovændring gennemførte regler om omregning af  

 ejendomsværdiansættelserne til kontantværdi.
Reglerne i § 21A i ligningsloven angår som nævnt kun kursansættelse af  

 gæld ved formueopgørelsen.
Hvor gældsposter indgår i indkomstopgørelsen  

 (f.eks. ved avanceopgørelser og ved opgørelser af afskrivningsgrundlag) er  

 reglerne ikke ændret ved den nævnte § 21A.
 I overensstemmelse med de tidligere gældende regler for opgørelse af den  

 skattepligtige formue skal gæld som udgangspunkt fradrages efter sit  

 pålydende, jfr. statsskattelovens § 13, litra a.
Ifølge reglerne i stk. 2 i den nævnte § 21A i ligningsloven gøres der dog  

 en undtagelse herfra, hvor den fordring, der modsvarer gælden, ved  

 formueopgørelsen kan ansættes til en kursværdi, der er forskellig fra  

 fordringens pålydende.
I disse tilfælde skal gælden som udgangspunkt  

 kursansættes efter tilsvarende principper, som gælder for kursansættelse af  

 den modsvarende fordring.
 Gæld skal herefter kursansættes, når gældens forrentnings-, afdragsog  

 opsigelsesvilkår må antages at indebære, at den reelle byrde for låntageren  

 afviger fra gældens pålydende.
Den sikkerhed, der f.eks. ved pant eller kaution er stillet for lånets  

 tilbagebetaling, vil normalt være uden betydning for gældens tyngde for  

 debitor, og vil derfor som hovedregel være uden betydning ved kursansættelse  

 af gælden.
Hvis det må anses for godtgjort, at låntager er helt ude af stand  

 til at betale den pågældende gældspost, f.eks. fordi gælden er usikret og  

 passiverne overstiger aktiverne, må gælden dog optages til kurs 0.
 Kursansættelse af gælden skal således ikke nødvendigvis ske efter den  

 samme kurs, som gælder for kursansættelse af den modsvarende fordring.
Ligningsmyndighederne vil i almindelighed ikke have anledning til at søge  

 kursansættelsen af gælden hos en låntager afstemt med kursansættelsen af den  

 tilsvarende fordring hos långiver.
En undtagelse herfra må gælde, hvor det må  

 antages, at der er aftalt usædvanlige lånevilkår med hensyn til  

 forrentnings-, afdrags- og opsigelsesvilkår med særligt henblik på at opnå en  

 høj kursansættelse af gælden for dermed at nedbringe formueansættelsen.
 Ved kursansættelse af gæld i forbindelse med opgørelsen af den  

 skattepligtige formue må kursansættelsen ske efter kurs- og renteforholdene  

 på tidspunktet for opgørelsen af den skattepligtige formue samt efter  

 forrentnings-, afdrags- og opsigelsesvilkår for gælden på det samme  

 tidspunkt.
 2. Følgende typer af gæld kan i almindelighed ansættes  

 efter sit pålydende uanset de i øvrigt fastsatte vilkår for den pågældende  

 gældstype:
Endvidere vil det i almindelighed kunne accepteres, at gældsposter, hvis  

 restgæld ikke overstiger 25.000 kr., ansættes efter pålydende.
Hvis låntager  

 har flere gældsforhold til samme långiver, og disse gældsforhold er opstået i  

 samme anledning, må de i denne forbindelse anses for et gældsforhold.
Har  

 låntager således i forbindelse med ejendomskøb udstedt flere  

 sælgerpantebreve, der hver har en restgæld under 25.000 kr., kan der kun  

 bortses fra reglerne for kursansættelse af gælden, såfremt den i alt er under  

 25.000 kr.
 3. For gæld til visse realkreditinstitutter er det ved  

 bekendtgørelse nr. 529 af 27. oktober 1981 pålagt realkreditinstitutterne at  

 give låntagerne skriftlig underretning om restgæld, kurs og kursværdi af  

 lånene beregnet på grundlag af de senest før årets udløb noterede børskurser  

 for de obligationer, hvori lånet er ydet.
 Underretningspligten omfatter ikke grundforbedringslån i henhold til lov  

 om grundforbedring og heller ikke lån ydet af realkreditinstitutternes  

 reservefond.
Låntagere, der har forskudt indkomstår, kan på begæring modtage skriftlig  

 underretning fra realkreditinstituttet om kursværdien m.v. af realkreditlånet  

 på den statusdag, som låntager opgiver til realkreditinstituttet.
Fremgår  

 lånets obligationsrestgæld af den nærmest forudgående terminskvittering, kan  

 underretningen begrænses til at angive kursen på de obligationer, hvori lånet  

 er ydet.
 Såfremt reglerne i pkt. 2 fører til en højere kurs, kan denne højere kurs  

 anvendes.
 Der vil i almindelighed ikke være anledning for ligningsmyndighederne til  

 at efterprøve kursansættelsen af realkreditlån, der af de skattepligtige er  

 foretaget i overensstemmelse med den nævnte underretning fra  

 realkreditinstituttet.
 4. Gæld, der ikke omfattes af reglerne ovenfor under  

 pkt. 2 eller 3, kan af den skattepligtige kursansættes efter et  

 tabelmateriale, der årligt udarbejdes af statsskattedirektoratet på grundlag  

 af kursforholdene ved udgangen af kalenderåret og bilægges ved udsendelsen af  

 selvangivelsesblanketterne.
 Ved forskudte regnskabsår kan den senest inden statusdagen udarbejdede  

 tabel anvendes.
Tabelmaterialet vil for forskellige intervaller i pålydende rente og  

 restløbetid angive et vejledende kursinterval.
Gældens kursværdi kan herefter  

 udfindes ved at gange restgælden med en kurs indenfor det interval, der er  

 angivet i tabellen, og dividere med 100.
 Der vil i almindelighed ikke være anledning for ligningsmyndighederne til  

 nærmere at efterprøve kursansættelser af gæld, der er selvangivet i  

 overenstemmelse med det nævnte tabelmateriale.
 5. De såkaldte knæklån, dvs. lån, hvor  

 tilbagebetalings- eller rentevilkårene ændres på forud fastlagte tidspunkter,  

 skal kursansættes efter de aktuelle forrentnings-, afdrags- og  

 opsigelsesvilkår på opgørelsestidspunktet, jfr. pkt. 1.
 For de særlige K-lån til landbruget m.v., der ydes som 30-årige lån med en  

 fastsat lav rente i de første 10 år, hvorefter restgælden refinansieres ved  

 optagelse af et obligationslån, gælder det, at kursansættelsen i den første  

 10-års periode kan ske efter det i pkt. 4 nævnte tabelmateriale, idet det  

 herved lægges til grund, at der er tale om et lån, der udløber ved  

 refinansieringen og er ydet til den særlig lave rentefod.
 K-lån til besætningsudvidelser kan ansættes efter sit pålydende, idet lån  

 af denne art forfalder til indfrielse ved ejerskifte, jfr. reglen i pkt.  

 2.b).
6. Omregning af ejendomsværdiansættelser til  

 kontantværdi er ved 17. almindelige vurdering sket ved anvendelse af  

 omregningsfaktorer på omkring 70 pct. under hensyn til den sædvanlige  

 prioritering for den pågældende type af ejendomme i det pågældende område.
På  

 baggrund heraf vil en kurs på 70 i almindelighed kunne godkendes ved  

 kursansættelse af gæld, hvor lånet er ydet eller garanteret af det  

 offentlige, eller hvor der af det offentlige ydes rentestøtte eller lignende.  

 Dette gælder uanset om der er tale om gæld i fast ejendom.
Hvis reglerne i  

 punkt 2-5 fører til en højere kurs, bør denne anvendes.
 7. Reglerne om kursansættelse af gæld har virkning for  

 indkomståret 1981 og senere indkomstår.
Skattepligtige, hvis indkomstår 1981 udløber før den 31. december 1981,  

 omfattes for 1981 ikke af den ovenfor i pkt. 3 beskrevne ordning med  

 underretning om kursværdien af realkreditlån.
For sådanne skattepligtige kan  

 kursansættelse af realkreditlån foretages på grundlag af det som bilag til  

 dette cirkulære optrykte tabelmateriale.
I den forbindelse bemærkes det, at  

 kursansættelse af kontantlån for dette indkomstår kan ske på grundlag af  

 kontantlånsrenten og kontantlånsgælden.
Ad 6. Til §§ 15A - 15L Ved lovændringen fastsættes lejeværdireglerne for 1981. Nærværende  

 cirkulære omhandler kun ændringer i lejeværdireglerne for 1981 i forhold til  

 de tidligere gældende regler for 1980. For en nærmere gennemgang af  

 bestemmelser med et uændret indhold henvises derfor til skattedepartementets  

 cirkulære nr. 196 af 12. november 1979.
 1. Ændringer vedrørende beregningsgrundlaget, §§ 15B -  

 15F.
Efter de for 1980 gældende regler var beregningsgrundlaget for lejeværdien  

 den seneste vurdering inden kalenderårets udløb.
Var dette princip blevet  

 fulgt for 1981, skulle 17. alm. vurdering pr. 1. april 1981 eller en senere  

 foretaget vurdering inden udgangen af 1981 danne grundlag for beregningen af  

 lejeværdien for 1981. Da det imidlertid tilsigtes at opnå et uændret niveau  

 for lejeværdien for 1981 i forhold til 1980, beregnes lejeværdien for 1981 på  

 samme grundlag som gældende for 1980, hvilket vil sige 16. alm. vurdering med  

 et tillæg af 35 pct.
Har der fundet en senere vurdering sted inden 1. april  

 1981, er det ejendomsværdien efter denne vurdering med et tillæg på 35 pct.,  

 der udgør beregningsgrundlaget.
Ligeledes for at opnå et uændret niveau for lejeværdien for 1981 i forhold  

 til 1980 beregnes lejeværdien på grundlag af 140 pct. af den sidste  

 vurdering, der er foretaget inden 1. januar 1982, hvis der inden udgangen af  

 indkomståret 1981 er afholdt udgifter på mere end 200.000 kr. til forbedring  

 på grund eller bygninger eller opførelsen af nye bygninger, og værdien af  

 disse forbedringer m.v. ikke indgår i en vurdering før 1. april 1981. Indgår  

 udgifter på mere end 200.000 kr. til forbedringer m.v. ikke i en vurdering  

 før 1. januar 1982, beregnes lejeværdien på grundlag af 140 pct. af  

 ejendomsværdien ved 17. alm. vurdering eller en senere vurdering inden 1.  

 januar 1982 med tillæg af 80 pct. af udgifterne.
Ved at anvende 140 pct. af  

 den som kontantvurdering gennemførte 17. alm. vurdering eller en senere  

 gennemført vurdering inden den 1. januar 1982, er der tilstræbt et  

 gennemsnitligt uændret beregningsgrundlag i forhold til 135 pct. af 16. alm.  

 vurdering.
I § 15C, vedhørende ejendomme, for hvilke der ingen  

 ejendomsvurdering er ansat, er "1. januar 1980" ændret til "1.  

 januar 1981". §§ 15D - 15F er uændrede i forhold til lejeværdireglerne  

 for 1980.
 2. Lejeværdiberegningen, § 15G.
I § 15G, der omhandler procentsatserne for beregningen af lejeværdien, er  

 kun stk. 3 og 4 ændret i forhold til den for 1980 gældende § 15G.
Efter disse  

 bestemmelser kan lejeværdien for 1981 under visse forudsætninger ikke  

 overstige lejeværdien for 1979 med mere end 3.500 kr.
 3. Fradrag for ejendommens driftsudgifter m.v., §§ 15J  

 og 15K.
§ 15J vedrører reglerne om standardfradrag.
I stk. 3 er sket en ændring  

 vedrørende tofamilieshuse i forhold til den for 1980 gældende regel, idet 17.  

 alm. vurdering eller en senere vurdering inden 1. januar 1982 med tillæg af  

 40 pct. anvendes ved beregningen af standardfradraget, hvis udgifter til  

 forbedringer m.v. overstiger 200.000 kr. og ikke indgår i en vurdering inden  

 1. april 1981. Hvis der efter seneste vurdering før 1. januar 1982 er afholdt  

 udgifter til forbedringer m.v. på mere end 200.000 kr. forhøjes  

 beregningsgrundlaget med 80 pct. af udgifterne.
For ejendomme, som ikke er  

 vurderet inden 1. januar 1982, anvendes 80 pct. af anskaffelsessummen som  

 beregningsgrundlag for standardfradraget.
 Reglerne om fradrag for faktiske driftsudgifter i § 15K er uændrede.  

 Henvisningen til § 15M i § 15K, stk. 1 er dog udgået, idet fradragsretten for  

 isoleringsudgifter m.v. bl.a. var betinget af, at arbejdet var afsluttet  

 senest den 31. december 1980.
 4. Formueopgørelsen, § 15L.
 § 15L,  stk. 2, er ændret således, at der for  

 ejendomme omhandlet af bestemmelsen skal lægges den sidste vurdering før 1.  

 januar 1982 til grund for formueopgørelsen.
Ad 7. Til § 4, stk. 3 I § 4, stk. 3, er indsat en bestemmelse, hvorefter fradragsretten for tab  

 ved indeksregulering af gæld ophæves, i det omfang, gælden påhviler banker,  

 sparekasser, vekselerere og andre skattepligtige, der som et normalt led i  

 deres almindelige virksomhed anbringer formuemidler i værdipapirer og  

 fordringer.
 Begrænsningen i fradragsretten for tab ved indeksregulering af lån er dog  

 udformet efter et nettoprincip, således at et af bestemmelsen omfattet  

 pengeinstitut m.v., der både har gæld og tilgodehavender, som indeksreguleres  

 efter samme indeks, ikke er omfattet af fradragsbegrænsningen, i det omfang  

 tab ved indeksreguleringen ikke overstiger gevinst ved indeksregulering efter  

 udviklingen i samme indeks.
 Begrænsningen har virkning for indeksreguleringer, der sker fra og med den  

 1. juli 1981.
Ad 8. Til § 7E Den nye bestemmelse i § 7E går ud på, at der fra og med indkomståret 1981  

 indføres skattefrihed for tilskud til bygningsarbejder på fredede bygninger  

 ydet efter § 16, stk. 1, i lov om bygningsfredning (lov nr. 213 af 23. maj  

 1979).
 Efter bestemmelsen omfatter skattefriheden tillige andre tilskud, som ydes  

 af det offentlige til samme formål.
Bestemmelsen indeholder endvidere en bemyndigelse for ligningsrådet til at  

 indrømme skattefrihed for andre tilskud, såfremt det pågældende tilskud ydes  

 til et bygningsarbejde, hvortil der i forvejen er ydet tilskud fra det  

 offentlige.
Ligningsrådets tilladelse må forudsætte, at tilskudsyderen er  

 uafhængig af modtageren.
 Skattefritagelsen er kombineret med bestemmelse om, at udgifter til  

 bygningsarbejder, som afholdes af skattefrie tilskudsbeløb, ikke kan  

 fradrages ved indkomstopgørelsen eller medregnes ved opgørelsen af grundlaget  

 for skattemæssige afskrivninger, ligesom udgifter, der dækkes af det  

 skattefrie tilskud, heller ikke kan medregnes til anskaffelsesummen ved  

 opgørelse af den skattepligtige fortjeneste ved afståelse af ejendommen.
Ad 9. Til § 14, stk. 2 1. Efter ligningslovens § 14, stk. 2, er der fradrag  

 ved indkomstopgørelsen for løbende ydelser, som den skattepligtige har  

 forpligtet sig til at udrede.
Efter ligningslovens § 14, stk. 3, er der dog  

 ikke fradragsret, hvis yderen som gave eller arveforskud har forpligtet sig  

 til at udrede beløb til livsarvinger eller deres ægtefæller eller til  

 familiefonds.
Efter ligningslovens § 14, stk. 5, kan der imidlertid under  

 visse betingelser gives fradrag for løbende ydelser til et barnebarn.
Dette  

 fradrag kan dog ikke overstige 3.000 kr. årligt pr. barnebarn.
Ved lov nr. 294 af 10. juni 1981 er der med virkning fra og med  

 indkomståret 1982 gennemført den begrænsning af fradragsretten, at ensidigt  

 påtagne løbende ydelser til personer, som ikke er skattepligtige her til  

 landet, og foreninger m.v., der ikke er hjemmehørende her i landet, højst kan  

 udgøre 10.000 kr. årligt.
I dette maksimumsbeløb indgår ydelser til personer,  

 herunder børnebørn, som ikke er skattepligtige efter reglerne i  

 kildeskattelovens § 1, nr. 1, 4 eller 5, og til foreninger m.v., som ikke er  

 hjemmehørende her i landet.
Henvisningen til kildeskattelovens § 1, nr. 1, 4 eller 5, betyder, at  

 fradragsbegrænsningen omfatter ensidigt påtagne løbende ydelser til personer,  

 som enten ikke har bopæl her i landet, eller ikke som dansk statsborger gør  

 tjeneste om bord på et skib med hjemsted her i landet, eller ikke som dansk  

 statsborger er udsendt af den danske stat til tjeneste uden for riget.
For  

 ensidigt påtagne løbende ydelser til foreninger m.v. begrænses  

 fradragsretten, når foreningen m.v. ikke er hjemmehørende her i landet.  

 Udtrykket "hjemmehørende her i landet" svarer til betegnelsen i  

 selskabsskattelovens § 1.
Fradragsbegrænsningen omfatter ikke ydelser til personer, der er  

 skattepligtige her til landet efter kildeskattelovens § 1, nr. 1, 4 eller 5,  

 eller ydelser til foreninger m.v., der er hjemmehørende her i landet, når  

 modtageren er henholdsvis skattepligtig og hjemmehørende her i landet på  

 tidspunktet for modtagelsen af de enkelte ydelser.
Fradragsretten for  

 ydelserne indrømmes dog kun så længe modtageren er henholdsvis skattepligtig  

 efter kildeskattelovens § 1, nr. 1, 4 eller 5, og hjemmehørende her i landet.
 Den fulde fradragsret for ensidigt påtagne løbende ydelser indrømmes  

 fortsat, når ydelserne tilfalder personer, der er skattepligtige her til  

 landet efter kildeskattelovens § 1, nr. 1, 4 eller 5, på det tidspunkt, hvor  

 forpligtelsen til de løbende ydelser er påtaget.
 I det følgende er der opstillet et beregningseksempel, der belyser  

 virkningerne af den gennemførte begrænsning af fradragsretten for ensidigt  

 påtagne løbende ydelser:
Eksempel.
A har i 1983 afholdt følgende ensidigt påtagne løbende ydelser:
For ydelserne under 3) indrømmes der fortsat fuld fradragsret, jfr. herved  

 at modtageren af de under 3) nævnte ydelser var skattepligtig her til landet,  

 da forpligtelsen blev påtaget.
Ydelserne under 4) omfattes heller ikke af  

 fradragsbegrænsningen, jfr. herved, at modtageren af de under 4) nævnte  

 ydelser er skattepligtig her til landet ved modtagelsen af de enkelte ydelser  

 i 1983. Ydelserne under 3) og 4) kan herefter fradrages ved  

 indkomstopgørelsen 2. For ægtefæller, der er sambeskattet i hele  

 indkomståret, kan de sammenlagte fradrag for ydelser, der omfattes af  

 fradragsbegrænsningen, ikke overstige 10.000 kr. årligt.
Såfremt ægtefællernes samlede fradrag overstiger 10.000 kr., skal en  

 nedsættelse til dette beløb ske i den del af hver ægtefælles fradrag, der  

 overstiger 5.000 kr.
Er ægtefællernes samlede fradrag under 10.000 kr., sker  

 der ingen nedsættelse, selv om den ene af dem har foretaget fradrag for  

 ydelserne ud over 5.000 kr.
 Hvis de ydelser, der omfattes af fradragsbegrænsningen, i et indkomstår  

 overstiger 10.000 kr., kan det overskydende beløb ikke overføres til fradrag  

 i senere indkomstår, selv om de ydelser, der omfattes af  

 fradragsbegrænsningen, i dette år er under 10.000 kr. tilsammen.
 Bestemmelserne i ligningslovens §§ 10 og 11 om fradrag for bidrag til  

 ægtefælle og børn i tilfælde af separation eller skilsmisse m.v. berøres ikke  

 af ændringen.
 Lovændringen medfører heller ingen ændringer i adgangen til at fradrage  

 løbende ydelser i medfør af en gensidigt bebyrdende aftale.
3. Den nævnte begrænsning af fradraget kan medføre, at  

 de forudsætninger, under hvilke allerede indgåede forpligtelser er påtaget,  

 ændres.
I aftalen kan der være taget udtrykkeligt forbehold om, at fuld  

 fradragsret er en betingelse for yderens forpligtigelse, og i så fald kan  

 yderen ved ikrafttræden af de ændrede regler være frigjort fra sin  

 forpligtelse med fremtidig virkning.
Hvor allerede oprettede kontrakter ikke indeholder noget udtrykkeligt  

 forbehold, beror det på de civilretlige regler om bristende forudsætninger,  

 om yderen kan frigøre sig helt eller delvis for sin forpligtelse med  

 fremtidig virkning.
Hvis yderen i forbindelse med lovens ikrafttræden helt  

 eller delvis nedsætter ydelsen under hensyn til de ændrede skatteregler, vil  

 det i hvert enkelt tilfælde være overladt de skattelignende myndigheder at  

 afgøre, om de civilretlige regler om bristende forudsætninger kan antages at  

 frigøre yderen, således at det lægges til grund for skatteansættelsen, at  

 kontrakten fortsat opfylder betingelserne for fradrag for ydelserne.
 Det er skattedepartementets opfattelse, at ydelsens ensidige nedsættelse i  

 almindelighed ikke i relation til skattereglerne kan anses at påvirke  

 kontraktens retligt bindende karakter, når nedsættelsen af ydelsen i medfør  

 af allerede oprettede kontrakter finder sted i tilslutning til lovens  

 ikrafttræden og som følge af de ændrede skatteregler.
Ad 10. Til § 16A, stk. 2, 2. pkt., § 16B, stk. 2, 2. pkt. og § 16D Ophævelsen af §§ 16, 16C og 16E skal ses på baggrund af den nye lov om  

 beskatning af fortjeneste ved afståelse af aktier m.v., lov nr. 295 af 10.  

 juni 1981.
Hele området for beskatning i forbindelse med afståelse af aktier er nu  

 reguleret ved den nævnte lov.
Der henvises i den forbindelse til  

 skattedepartementets cirkulære af 26. september 1981. For at tilpasse  

 ligningsloven til denne lov er §§ 16, 16C og 16E ophævet med virkning for  

 aktieafståelser eller forhold, der behandles efter samme regler som  

 aktieafståelse, som finder sted den 1. juli 1981 eller senere.
 Med virkning fra samme tidspunkt er der endvidere sket visse redaktionelle  

 ændringer af §§ 16A, stk. 2, 16B, stk. 2 og 16D.
 Afståelser, der har fundet sted inden 1. juli 1981, behandles  

 skattemæssigt efter de hidtil gældende regler.
Ad 11. Til § 9C, stk. 3 Med virkning fra og med indkomståret 1982 er bundgrænsen for fradrag for  

 udgifter til befordring mellem sædvanlig bopæl og arbejdsplads efter  

 ligningslovens § 9C, stk. 3, hævet fra 1.100 kr. til 2.000 kr.
Ad 12. Til § 14, stk. 1, 6, 8 og 9 Ved den gennemførte ændring af ligningslovens § 14 sker der en afvikling  

 af fradragsretten for ejendomsskat af ejerboliger.
 Afviklingen af fradragsretten omfatter ejendomsskat af de ejerboliger,  

 hvoraf lejeværdien beregnes efter procentreglerne i ligningsloven, dvs. en-  

 og tofamilieshuse, sommerhuse, ejerlejligheder til beboelse, stuehuse til  

 landbrug m.v. samt de såkaldte blandede ejendomme, dvs. ejendomme, der både  

 tjener til bolig for ejeren og anvendes erhvervsmæssigt, og som højst rummer  

 to selvstændige lejligheder.
For de øvrige ejendomme bibeholdes retten til at fradrage ejendomsskatter  

 ved indkomstopgørelsen.
Dette gælder også ejerens bolig i en egentlig  

 udlejningsejendom med tre eller flere selvstændige lejligheder.
 For ejendomme, der både tjener til bolig for ejeren og anvendes  

 erhvervsmæssigt, vil der forsat være fradragsret for den del af  

 ejendomsskatterne, som kan henføres til ejendommens anvendelse til erhverv.
 For ejendomme, der benyttes til landbrug, gartneri, frugtplantage eller  

 planteskole, fordeler vurderingsmyndighederne både grundværdi og  

 ejendomsværdi på stuehus med tilhørende grund og have og på den øvrige  

 ejendom, jfr. vurderingslovens § 33, stk. 4. For disse ejendomme kan  

 fordelingen af grundskyld og eventuel fikseret ejendomsskyld ske med  

 udgangspunkt i de respektive vurderingsfordelinger.
For blandede ejendomme i øvrigt vil der foreligge vurderingsfordeling af  

 ejendomsværdien, hvis 25 pct. eller derover af ejendommen anvendes  

 erhvervsmæssigt.
Vurderingsmyndighederne foretager derimod ikke fordeling af  

 grundværdien, der er grundlaget for grundskylden.
 Ligningsmyndighederne må derfor i disse tilfælde skønne over, hvor meget  

 af ejendomsskatterne der kan henføres til ejerboligen og hvor meget til  

 erhvervsdelen.
 I almindelighed vil der være en vejledning for dette skøn i den  

 foreliggende fordeling af ejendomsværdien, men man må være opmærksom på, at  

 der vil være en række tilfælde, hvor grundværdien og dermed grundskylden vil  

 vedrøre erhvervsdelen i højere eller mindre grad, end tilfældet er for  

 ejendomsværdiens vedkommende.
For tofamilieshuse, hvor den ene lejlighed tjener til bolig for ejeren,  

 vil vurderingsmyndighederne ligeledes foretage en fordeling af  

 ejendomsværdien på hver af de to selvstændige lejligheder.
Der foretages ikke  

 en fordeling af grundværdien.
For tofamilieshuse kan ligningsmyndighederne  

 derfor på samme måde som for blandede ejendomme tage udgangspunkt i  

 vurderingsfordelingen ved et skøn over fordelingen af ejendomsskatterne.
I praksis vil der også være tilfælde, hvor en tofamiliesejendom er i  

 sameje mellem de to familier, der bebor hver sin lejlighed i ejendommen.
I  

 sådanne tilfælde må alle ejendomsskatter efter loven normalt betragtes som  

 vedrørende ejerboliger.
 For ejerboliger, som stilles til udlejning i en del af året, f.eks.  

 sommerhuse, er der kun fradragsret for den del af ejendomsskatterne, som  

 forholdsmæssigt svarer til den del af året, hvor udlejning har fundet sted.
Ved indrømmelsen af fradragsretten for ejendomsskatterne skal der dog  

 efter stk. 9 bortses fra uvæsentlig erhvervsmæssig benyttelse af en ejendom,  

 der tillige tjener til bolig for ejeren.
I almindelighed må en erhvervsmæssig  

 anvendelse af en ejendom anses for uvæsentlig, hvis den svarer til mindre end  

 10 pct. af den pågældende ejendom.
 Fradragsretten for ejendomsskatterne afvikles ligeledes for ubebyggede  

 grunde, der er erhvervet med henblik på privat benyttelse, f.eks. med henblik  

 på opførelse af bolig til ejeren, og ikke senere er overgået til  

 erhvervsmæssig benyttelse.
 Afviklingen af fradragsretten gennemføres over årene 1982-84 således, at  

 der kan fradrages henholdsvis 75 pct., 50 pct. og 25 pct.
Ad 13. Til §§ 18A, 18B og 18C Ved lov nr. 300 af 10. juni 1981, som har virkning fra og med indkomståret  

 1981, ændredes reglerne for opgørelsen af den formueskattepligtige værdi af  

 visse erhvervsaktiver.
 Efter de hidtidige regler i ligningslovens § 18A har driftsmidler, som  

 omfattes af reglerne i afsnit I i afskrivningsloven - dvs. maskiner, inventar  

 og lignende driftsmidler, der udelukkende benyttes erhvervsmæssigt -, ved  

 formueopgørelsen skullet ansættes til et beløb svarende til den i  

 afskrivningslovens § 2 nævnte saldoværdi ved årets udgang.
 Efter lovændringen skal de nævnte driftsmidler fra og med indkomståret  

 1981 medregnes ved formueopgørelsen med et beløb svarende til den nævnte  

 saldoværdi ved årets udgang med fradrag af 20 pct.
Der er derimod ikke sket ændringer i opgørelsesmåden for så vidt angår  

 driftsmidler, som omfattes af reglerne i afsnit II i afskrivningsloven, dvs.  

 maskiner, inventar og lignende driftsmidler, der benyttes både til  

 erhvervsmæssige og private formål.
Det samme gælder skibe, samt de  

 automobiler, der omfattes af § 6A i afskrivningsloven.
Efter den nye bestemmelse i § 18B skal ejendomme, som udelukkende anvendes  

 til erhvervsmæssige formål, ved formueopgørelsen medregnes med et beløb  

 svarende til ejendomsværdien med fradrag af 20 pct.
Det fremgår direkte af  

 loven, at udlejning til beboelse ikke anses for erhvervsmæssig virksomhed i  

 denne forbindelse.
Fra og med indkomståret 1981 er det en ejendoms kontantværdi, der indgår  

 ved formueopgørelsen.
Det er derfor i denne værdiansættelse, nedslaget skal  

 finde sted.
Benyttes den pågældende ejendom både til erhvervsmæssig virksomhed og til  

 andre formål, skal der ved formueopgørelsen ske nedslag på 20 pct. i den del  

 af ejendomsværdien, som kan henføres til ejendommens anvendelse til erhverv.  

 I den øvrige del af ejendomsværdien skal der derimod ikke ske nedslag.
For  

 disse såkaldte blandede ejendomme må der således ved opgørelsen af den  

 skattepligtige formue foretages en fordeling af ejendomsværdien.
Det kan i  

 den forbindelse nævnes, at der ved ejendomsvurderingerne foretages en  

 vurderingsfordeling af ejendomsværdien for visse kategorier af ejendomme.
 For ejendomme, der benyttes til landbrug, gartneri, frugtplantage eller  

 planteskole, fordeler vurderingsmyndighederne således både grundværdi og  

 ejendomsværdi på stuehus med tilhørende grund og have og på den øvrige  

 ejendom, jfr. vurderingslovens § 33, stk. 4.
Endvidere foretager vurderingsmyndighederne for ejendomme, som indeholder  

 en eller to selvstændige lejligheder, og som både tjener til bolig for ejeren  

 og benyttes erhvervsmæssigt i væsentlig omfang, en fordeling af  

 ejendomsværdien på den del af ejendommen, der tjener til bolig for ejeren, og  

 på den øvrige ejendom.
Ved fordelingen af ejendomsværdien i forbindelse med  

 opgørelsen af den skattepligtige formue kan der tages udgangspunkt i de  

 nævnte vurderingsfordelinger, medmindre ejendommen har været anvendt til  

 erhvervsmæssig virksomhed i et andet omfang end forudsat ved  

 vurderingsfordelingen.
 For de øvrige ejendomme, som både anvendes til erhvervsmæssig virksomhed  

 og til andet formål, må der af hensyn til beregningen af nedslagsbeløbet ske  

 en skønsmæssig fordeling af ejendomsværdien.
Anvendes en erhvervsejendom kun i uvæsentligt omfang til  

 ikke-erhvervsmæssige formål, skal der dog ske nedslag i hele ejendomsværdien,  

 idet der i så fald bortses fra den ikke-erhvervsmæssige anvendelse.
På  

 tilsvarende måde bortses der fra en uvæsentlig erhvervsmæssig anvendelse af  

 en ejendom, som i øvrigt anvendes til ikke-erhvervsmæssige formål.
Den  

 erhvervsmæssige anvendelse af en ejendom må i almindelighed anses for  

 uvæsentlig, hvis den svarer til mindre end 10 pct. af den pågældende ejendom.  

 Tilsvarende gælder den ikke-erhvervsmæssige anvendelse af en erhvervsejendom.  

 Nedslag efter §§ 18A og 18B indrømmes alene ved formueopgørelsen for  

 formueskattepligtige personer og dødsboer.
Bestemmelserne ændrer således ikke  

 reglerne om opgørelsen af den indre værdi ved kursfastsættelsen af  

 ikke-børsnoterede aktier og anparter.
 Ved lov nr. 266 af 27. maj 1981 indsattes en ny § 18C i ligningsloven.
 Efter denne bestemmelse skal der for ejendomme, som omfatter mindst 25 ha.  

 skov, ved opgørelsen af den skattepligtige formue indrømmes et nedslag på 30  

 pct. af den del af ejendomsværdien, som kan henføres til skov.
§ 18C er ikke som §§ 18A og 18B begrænset til kun at have virkning for  

 formueopgørelsen for formueskattepligtige personer og dødsboer.
Bestemmelsen  

 vil derfor kunne få betydning ved værdiansættelsen af aktier og anparter i  

 ikke - børsnoterede selskaber, der ejer skove af den omhandlede størrelse.
 Bestemmelsen i § 18C skal ses i sammenhæng med den ovenfor nævnte § 18B.  

 Er såvel de i § 18B som de i § 18C opstillede betingelser for nedslag  

 opfyldt, vil der for den del af ejendomsværdien, som kan henføres til skov,  

 således kunne ske et nedslag på tilsammen 50 pct. ved formueopgørelsen.
 Bestemmelsen har virkning fra og med indkomståret 1981. For indkomståret  

 1980 indrømmes dog et nedslag på 20 pct. af den del af ejendomsværdien ved  

 16. alm. vurdering eller en senere vurdering foretaget inden indkomstårets  

 udgang, som kan henføres til skov, såfremt ejendommen omfatter mindst 50 ha  

 skov.
