 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 765 af 16. september 1993, som senest  

 ændret ved lov nr. 1117 af 22. december 1993, foretages følgende ændringer:
 1. I § 48 E, stk. 1, indsættes efter 1. pkt. som nyt  

 punktum:
»Beløb og vederlag omfattet af ligningslovens § 16, stk. 1, behandles  

 som vederlag i penge, i det omfang beløbene og vederlagene i henhold til §  

 43, stk. 2, er gjort til A-indkomst.« 2. § 48 E, stk. 1, 3. pkt., der bliver 4. pkt., affattes  

 således:
»Det er en betingelse, at skattepligten her til landet indtræder,  

 eller at den skattepligtige erhverver bopæl her i landet, i forbindelse med  

 ansættelsesforholdets påbegyndelse, og, hvis den pågældende tidligere har  

 været fuldt skattepligtig til Danmark, at denne skattepligt ikke er bragt til  

 ophør med henblik på beskatning efter stk. 4.« 3. I § 48 E, stk. 1, 4. pkt., der bliver 5. pkt., ændres  

 »36.700 kr.« til: »34.900 kr.« 4. I § 48 E, stk. 4, 1. pkt. , ændres »30 pct.«  

 til: »25 pct.« 5. I § 48 E, stk. 5, indsættes efter 1. pkt. som nyt  

 punktum:
»Opretholdelse af skattepligt efter § 1, stk. 1, nr. 2, bevirker dog  

 ikke bortfald af 30 pct.-beskatningen.« 6. I § 48 E, stk. 7, 1. pkt. , ændres »12  

 måneder« til: »24 måneder«.
 7. I § 48 E indsættes som stk. 9 :
» Stk. 9 .  Hvis den skattepligtige er gift, finder  

 reglerne i personskattelovens § 6 a, stk. 3, og § 8, stk. 3, om overførsel af  

 uudnyttede bundfradrag ikke anvendelse for bundfradrag, der tilkommer den  

 skattepligtige i indkomstår, hvor der er valgt beskatning efter stk. 4.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 700 af 1. september 1993, som senest ændret ved lov  

 nr. 1117 af 22. december 1993, foretages følgende ændring:
 I § 10, stk. 4 , indsættes efter 1. pkt.:
»For disse personer finder heller ikke reglen i stk. 3 anvendelse for  

 personfradrag, der tilkommer de pågældende.« § 3 Stk. 1 .  Skatteministeren fastsætter  

 ikrafttrædelsestidspunktet for loven.
 Stk. 2.  § 1, nr. 1, har virkning for beløb, der  

 beskattes fra og med indkomståret 1995.
 Stk. 3.  § 1, nr. 2, har virkning for personer, hvis  

 skattepligt efter kildeskattelovens § 1 indtræder efter lovens  

 ikrafttrædelsestidspunkt.
 Stk. 4 .  § 1, nr. 3 og 4, har virkning for vederlag,  

 der optjenes fra den 1. i måneden efter lovens ikrafttræden, jf. stk. 1. § 1,  

 nr. 6, har virkning for ansættelseskontrakter, der indgås eller forlænges  

 efter lovens ikrafttræden, jf. stk. 1. § 1, nr. 7, og § 2 har virkning fra og  

 med indkomståret 1995.
 Stk. 5.  § 1, nr. 5, har virkning for personer, der  

 bliver skattepligtige efter kildeskattelovens § 1, stk. 1, nr. 2, efter  

 lovens ikrafttrædelsestidspunkt.
 Stk. 6 .  Lovens § 1, nr. 6, om forlængelse af perioden  

 i kildeskattelovens § 48 E, stk. 7, kan på de i 2. pkt. anførte betingelser  

 tillige finde anvendelse for ansættelsesforhold, hvor den skattepligtige er  

 blevet beskattet med 30 pct., men hvor der på grund af overskridelse af den  

 hidtidige periode i § 48 E, stk. 7, skal ske efterbeskatning efter § 48 E,  

 stk. 5. Det er en betingelse, at der er tale om samme ansættelsesforhold, som  

 blev forlænget efter § 48 E, stk. 7, at ansættelsesforholdet er opretholdt  

 ved lovens ikrafttræden, og at parterne i det samme løbende  

 ansættelsesforhold efter dette tidspunkt aftaler, at dette skal omfattes af  

 periodeforlængelsen i § 1, nr. 6. Den samlede forlængelse af en  

 ansættelseskontrakt efter § 48 E, stk. 7, kan højst udgøre 24 måneder i alt.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
