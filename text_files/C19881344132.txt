(Til markfrøfirmaerne) Betaling for kontroldyrkning af markfrø er inkluderet i  

 avlskontrolgebyret.
For basisfrø er det dog kun inkluderet for partier, der  

 anmeldes til fremavl.
Selv om et parti basisfrø af markært ikke bliver  

 anmeldt til fremavl, skal det kontroldyrkes, og producentfirmaet vil fra og  

 med indeværende sæson for et sådant parti blive opkrævet det normale gebyr  

 for en kontroldyrkning.
I modsætning til tidligere vil der fremover blive  

 udstedt kontroldyrkningsbeviser for alle partier af præ-basisfrø og basisfrø  

 af markært.
Basisfrø er i Landbrugsministeriets Bekendtgørelse om Markfrø bl.a.  

 defineret ved, at det er bestemt til videre opformering.
Ligeledes efter  

 bekendtgørelsen skal partier af frø til opformering kontroldyrkes.
Betalingen for kontroldyrkning af markfrø af alle kategorier er inkluderet  

 i avlskontrolgebyrerne, men gebyrerne for udlægspartier dækker dog kun  

 udgifterne for partier, der anmeldes til fremavl.
Nogle partier af basisfrø  

 af markært bliver imidlertid ikke anvendt til fremavl, men bliver solgt som  

 brugsfrø. Selv om dette efter definitionen ikke er hensigten med basisfrø, må  

 det af praktiske hensyn godkendes i et begrænset omfang.
Dette skyldes, at  

 det kan være vanskeligt for forædleren på produktionstidspunktet nøjagtigt at  

 fastslå behovet for basisfrø.
Da sådanne partiers kontroldyrkning ikke er omfattet af  

 avlskontrolgebyrerne, har spørgsmålet om betaling for denne været drøftet af  

 Landbrugsministeriets Certifikatudvalg for Frø. Udvalget kunne anbefale, at  

 betaling for kontroldyrkning af præ-basisfrø og basisfrø af markært, der  

 anmeldes til fremavl, som hidtil indregnes i avlskontrolgebyrerne.
For  

 partier af basisfrø af markært, der ikke bliver anmeldt til avlskontrol,  

 opkræves producenten/importøren det normale gebyr for en kontroldyrkning.
 Opkrævningen vil ske sammen med den årlige opgørelse over betaling for  

 avlskontrollen.
Omlægningen, der får virkning fra og med indeværende sæson, medfører, at  

 Statsfrøkontrollen udsteder kontroldyrkningsbeviser for samtlige partier af  

 præ-basisfrø af markært.
Kontroldyrkningsbeviset for et givet parti sendes  

 til producenten/importøren af partiet.
