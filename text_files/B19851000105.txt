De efterfølgende forskrifter for helt eller delvis overbyggede fribordsdæk  

 i fiskeskibe er udfærdiget i medfør af industriministeriets bekendtgørelse af  

 5. august 1980 om fastsættelse af tekniske forskrifter for skibes bygning og  

 udstyr m.v.
Bekendtgørelsen er udfærdiget i medfør af § 11, stk. 2, i lov af  

 12. marts 1980 om skibes sikkerhed m.v.
1. Definitioner 1.1 I disse forskrifter forstås ved:
Direktoratet: Direktoratet for statens skibstilsyn Fiskeskib: Skib, der er forsynet med fiskericertifikat Godkendt: Godkendt af statens skibstilsyn Fribordsdæk: Det dæk, der er basis for godkendelsen af skibets stabilitet,  

 styrke, vandtæthed mod overskyllende vand samt opholdsrummenes placering.
 Stål/aluminium: Skibsbygningsstål eller søvandsbestandigt aluminium med  

 certifikat fra et at de anerkendte klassifikationsselskaber.
 Længde: Skibets længde overalt.
2. Anvendelsesområde 2.1 Forskrifterne kommer, hvor intet andet er bestemt og med de nedenfor  

 nævnte undtagelser, til anvendelse på alle fiskeskibe med en  

 bruttoregistertonnage (BRT) på 20 eller derover, eller hvis bruttotonnage  

 (GT) er 20 eller derover, og hvis køl er lagt eller som er på et tilsvarende  

 konstruktionsstadium på eller efter den 1. april 1985, eller som efter denne  

 dato indføres fra udlandet.
 2.2 Fiskefartøjer, der ikke er omfattet af pkt. 2.1, men som er omfattet  

 af Skibstilsynets meddelelser F, skal også efter 1. april 1985 opfylde  

 nærværende bestemmelser med undtagelse af afsnit 4 og bestemmelserne i pkt.  

 5.1 og 5.2.
 2.3 Eksisterende fiskeskibe og fartøjer af de i pkt. 2.1 og 2.2 nævnte  

 størrelser skal, når de undergår større reparationer og/eller ombygninger,  

 hvorved lænsearrangementet fra fribordsdækket berøres, i videst mulig  

 udstrækning bringes til at opfylde forskrifterne, idet der herved tages  

 hensyn til reparationens/ombygningens omfang og skibets/fartøjets anvendelse.
3. Godkendelse 3.1 Forinden bygning eller ombygning af fiskeskibet påbegyndes, skal der  

 for direktoratets godkendelse indsendes tegningsmateriale m.v. i 3  

 eksemplarer, der viser general-/lanternearrangement, konstruktionen m.v. af  

 evt. skanseklædning, overbygning incl. skodder og luger, pumpetype og  

 kapacitet, lænsebrønde og evt. tanke, ledningsarrangement, pumpetype og  

 kapacitet samt styrings- og alarmsystem.
 4. Åbne dæk.
 4.1 Fiskeskibe med åbent dæk og med en fast skanseklædning skal i denne  

 have monteret et passende antal lænseporte jævnt fordelt i skanseklædningen.
 4.2 Lænseportenes samlede areal i hver side skal mindst være:
A = 0,7+0,035 x 1, hvor 1 er 20 m eller derunder, eller A = 0,07 x 1, hvor 1 er længere end 20 m 1 = skanseklædningen længde (1 behøver ikke at regnes større end 0,7 x  

 skibets længde) 4.3 Hvor skanseklædningen er mere end 1200 mm i gennemsnitshøjde, skal  

 lænseportarealet forøges med 0,004 kvm for hver løbende meter skanseklædning  

 og for hver 100 mm forøgelse i højden.
 4.4 Hvor skanseklædningen er mindre end 900 mm i gennemsnitshøjde, kan  

 lænseportarealet formindskes med 0,004 kvm for hver løbende meter i  

 skanseklædning og for hver 100 mm formindskelse af højden.
 4.5 Lænseportene skal anbringes så tæt ved dækket som muligt.
4.6 Lænseportene må ikke kunne skalkes, men kan forsynes med udvendige  

 tophængslede lemme og evt. indvendige ribber.
Disse arrangementer må dog ikke  

 resultere i en væsentlig reduktion af det effektive lænseportareal.
 4.7 Støre lænseportåbninger skal være fosynet med ribber med en maksimal  

 indbyrdes afstand på 330 mm, dog maksimalt 230 mm mellem dæk og den underste  

 ribbe.
 4.8 Såfremt der på dækket monteres et paunarrangement, skal det udføres  

 således, at der mellem skanseklædningen og det langskibs paunskod, som står  

 længst i borde, er en tilstrækkelig afstand til, at der sikres en fri og  

 uhindret tilstrømning af vandet til lænseportene.
5. Overbyggede dæk 5.1 Fiskeskibe med helt eller delvis overbyggede fribordsdæk uden  

 skodbegrænsning, d.v.s. åbne på en eller flere sider ud til det øvrige dæk,  

 skal have lænseporte i skanseklædningen i overensstemmelse med afsnit 4.
 5.2 Fiskeskibe med helt eller delvis overbyggede fribordsdæk med  

 skodbegrænsning på alle sider og forsynet med luger og/eller sidelemme, der i  

 forbindelse med fiskeoperationer er åbne til søen, eller hvor der tilføres  

 vand på fribordsdækket i forbindelse med fiskebehandlingen, skal inden for  

 det lukkede område have lænseporte i siden i overensstemmelse med pkt. 4.2  

 til 4.8.
5.3 De nævnte luger og lemme skal hurtigt og effektivt kunne lukkes og  

 sikres af et enkelt medlem af besætningen.
Lukningen og tilspændingen skal  

 fortrinsvis kunne foretages fra det lukkede rum.
Lugerne skal desuden være forsynet med anordninger, der forhindrer  

 utilsigtet lukning.
Eventuelle hydrauliske systemer til betjening af lugerne  

 skal være forsynet med rørbrudsventiler, og det skal være muligt at  

 funktionsprøve disse ventiler.
 5.4 Der skal være mindst 2 udgange fra sådanne lukkede områder.
 Adgangsluger/-døre skal kunne åbnes og lukkes fra begge sider, og hver  

 enkelt skal have en fri lysning på min. 600 x 600 mm eller en diameter på  

 min. 600 mm.
 6. Ækvivalent til lænseporte.
 6.1 Såfremt der ikke monteres lænseporte i skanseklædningen som angivet i  

 pkt. 4.2 til 4.8, skal der indenfor det lukkede område monteres et  

 lænsesystem baseret på lænsebrønde og lænsepumper, hvis kapacitet og  

 arrangement skal være i overensstemmelse med de efterfølgende punkter.
 6.2 Hvor fiskeskibe med helt eller delvis overbyggede fribordsdæk med  

 vejrtæt skodbegrænsning er forsynet med luger og/eller lemme, der er  

 arrangeret på en sådan måde, at der i forbindelse med bjærgning af fangsten  

 og den efterfølgende fiskebehandling efter direktoratets skøn kun vil komme  

 vand på dækket i begrænsede mængder, kan rummet betragtes som et lastrum, og  

 det skal derfor kun forsynes med et lænsesystem, der er forbundet med skibets  

 normale lænsesystem.
 Såfremt skibet på overbygningsdækket overalt er forsynet med luger som  

 angivet i pkt.5.3 med lugekarme af »normal« højde, og der ikke  

 findes sideporte, betragtes rummet som lastrum.
 7. Lænsearrangement.
 7.1 Lænsearrangementet skal bestå af lænsebrønde, evt. samletank, pumper,  

 lænseledninger, alarmer samt nødlænsesystem.
 Arrangementet skal udføres i overensstemmelse med en af de i pkt. 7.2  

 eller 7.3 anførte systemer.
 7.2 Fællessystem.
 Fra hver enkelt lænsebrønd føres et uafhængigt afløb direkte til en enkelt  

 eller flere samletanke, hvorfra der suges med en eller flere pumper.
 Rørsystemet skal udformes således, at en tilstopning i en af lænsebrøndene  

 eller dens afløb ikke forårsager tab af lænsemuligheder fra de øvrige  

 lænsebrønde.
 Rørene skal have en dimension på mindst ø75 mm og skal oplægges i så rette  

 længder som muligt, og evt. bøjninger skal have en stor bøjningsradius.
 7.3 Separatsystem.
 Fra de enkelte lænsebrønde suges der direkte med hver sin pumpe.
 8. Lænsebrønde.
 8.1 Lænsebrønde skal placeres i borde eller på steder, hvortil vandet på  

 dækket har fri adgang.
8.2 Lænsebrønde skal udføres af stål, og hver enkelt lænsebrønd skal have  

 samme styrke som det dæk eller tilstødende klædning, hvori den er monteret,  

 med et tillæg for korrosion på mindst 1 mm.
Minimumstykkelse 8,0 mm.
 8.3 Der skal forefindes mindst en lænsebrønd i hver side på agterkant af  

 dækket, placeret i overensstemmelse med retningslinierne i pkt. 8.1.
 8.4 På skibe, hvor det omtalte dæk er længere end 9,0 m, skal der i tillæg  

 forefindes en lænsebrønd i hver side på forkant af dækket, ligeledes placeret  

 som angivet i pkt. 8.1.
 8.5 På skibe, hvor dækket er længere end 18,0 m, vil antallet af  

 lænsebrønde blive vurderet i hvert enkelt tilfælde.
 8.6 Hver lænsebrønd skal have et volumen på mindst 0,15 m3. På skibe med  

 en længde mindre 30 m kan dette volumen, efter en vurdering i hvert enkelt  

 tilfælde, reduceres, dog ikke til mindre end 0,06 m3.
8.7 Over hver lænsebrønd skal der monteres en aftagelig rist udformet som  

 en »hat« med en højde over dækket på mindst 300 mm.
Ristens  

 effektive areal skal være mindst 10 gange lænseledningens indvendige  

 tværsnitsareal.
Afstanden mellem ribber i risten må maksimalt være 50 mm.
 8.8 Anvendes fællessystem, jfr. pkt. 7.2, skal hver lænsebrønd, såfremt  

 den centrale pumpe i samletanken ikke er forsynet med kværn eller knive,  

 forsynes med en optagelig filterindsats i brønden med et samlet effektivt  

 areal, som mindst svarer til ledningens tværsnitsareal, jfr. pkt. 11.1.
 8.9 Hvor arbejdsdækket inddeles i mindre rum ved hjælp af skodder uden  

 permanente åbninger, vil skibstilsynet i hvert enkelt tilfælde vurdere, om  

 antallet af lænsebrønde skal forøges, eller der skal monteres riste i  

 skodderne for tilløb til de i pkt. 8.3 og 8.5 krævede lænsebrønde.
 9. Pumpekapacitet.
 9.1 Der skal monteres mindst en pumpe pr. tank/lænsebrønd.
 9.2 Den samlede lænsepumpekapacitet Q i m3/time i hver side af dækket skal  

 ikke være mindre end:
 Q1 = 1,25 gange den samlede kapacitet af spulepumper m.v. på dækket.
 9.3 Den totale lænsepumpekapacitet skal ikke være mindre end:
Q2 = 3 x B x As hvor B = skibets bredde i meter og As = samlet areal i m2 af porte og luger i  

 shelteret.
 9.4 Den totale lænsepumpekapacitet behøver dog ikke at være større end:
Q3 = 0,75 x AD hvor AD = dæksareal i m2 af det aktuelle dæk.
 10. Pumper.
 10.1 Hver enkelt pumpe skal være af en type, der er i stand til at køre i  

 »tør« tilstand, de skal være selvansugende, og de kan være såkaldte  

 dykpumper.
 10.2 Pumperne skal hver for sig kunne opstartes/igangsættes manuelt.
 10.3 På skibe, hvor det omtalte dæk er kortere end 9,0 m, skal der  

 umiddelbart over dækket og hensigtsmæssigt placeret installeres en akustisk  

 niveau-alarm, der træder i funktion, når der er vand på dækket.
 På skibe, hvor dækket er længere end 9,0 m, skal der installeres en  

 tilsvarende alarm såvel på den forreste som den agterste del af dækket.
 10.4 Manøvrepult for hver enkelt pumpe samt den akustiske alarmenhed skal  

 samlet monteres på et hensigtsmæssigt sted på dækket eller i styrehuset.
 Såfremt pult og alarm placeres i styrhuset, skal der tillige være en  

 akustisk alarmenhed på dækket.
 Alarmen i styrehuset skal klart indikere, hvad der alarmeres for.
 10.5 En ejektor kan anvendes, forudsat at der er monteret en separat pumpe  

 med en tilstrækkelig kontinuerlig kapacitet til drift af ejektoren, se fig.  

 2.
 Det kan tillades, at denne pumpe anvendes til flere ejektorer, se fig. 1.
 Anvendes ejektorer skal der monteres en afspærrelig kontraventil på  

 sugesiden af hver enkelt ejektor.
 10.6 Ved separatsystem, jfr. pkt. 7.3, skal der anvendes en dykpumpe egnet  

 til formålet, forsynet med knive, kværne eller tilsvarende arrangement, se  

 fig. 4.
 10.7 Hvor en sådan pumpe anvendes, skal følgende iagttages:
 1. Pumpen skal sikres mod, at personer utilsigtet kan  

 komme i berøring med rotoren.
 2. Ved pumpen skal synligt opsættes et skilt med  

 følgende tekst: »Reparation, adskillelse eller lign. af pumpen må først  

 påbegyndes, når der afbrudt for strømmen og sikret mod utilsigtet  

 genindkobling«.
 11. Lænseledninger.
 11.1 Rørdimensionen af sugeledning til pumpe og evt. tank fastsættes i  

 overensstemmelse med pumpefabrikantens anvisninger, dog ikke mindre end  

 angivet i den efterfølgende tabel.
 11.2 Ledningerne skal udføres af sømløse, svære damprør efter DS 541 med  

 en godstykkelse på mindst 4,5 mm, DVS 15003, kolonne F, eller af en  

 tilsvarende kvalitet og styrke.
 Samlingerne af ledningerne skal udføres som svejste eller flangesamlinger.
 11.3 Pumpens afgangsledning skal udmunde mindst 1,3 m over fribordsdækket,  

 og der skal direkte på klædningen anbringes en håndbetjent kontraventil.
 12. Nødlænsning.
 12.1 Formålet med nødlænsesystemet er at erstatte de(n) primære pumpe(r).
 12.2 Der vil ikke blive stillet krav om reserve for kraftforsyningen til  

 pumpen(rne).
 12.3 Nødlænsesystemet kan forbindes til skibets hovedlænsesystem i  

 maskinrummet, men i så tilfælde skal der forefindes et filter samt en ventil,  

 der adskiller de to systemer.
 Denne ventil skal kunne betjenes fra dækket, se fig. 1,2 og 3.
12.4 Hvis det primære lænsesystem er indrettet som et separatsystem, jfr.  

 pkt. 7.3, kan man frafalde kravet til et fast nødlænsesystem, såfremt  

 tilstrømningsforholdene fra den pumpe, der svigter, til de øvrige brønde er  

 tilfredsstillende, såvel tværskibs som langskibs.
Nødlænsesystemet kan i  

 dette tilfælde være en transportabel pumpe, forudsat at denne har en passende  

 kapacitet, er egnet til formålet (knive eller filter) og på en nem og hurtig  

 måde lader sig anbringe, hvor der er behov herfor.
Nødlænsesystemet kan også  

 bestå af en sugetilslutning til en transportabel ejektor, der tilsluttes over  

 vejrdækket, se fig. 4.
13. Indvendig højde 13.1 Den frie højde under overbyggede arbejdsdæk skal alle steder være  

 mindst 1,90 m, hvor der foretages vedvarende arbejdsoperationer i forbindelse  

 med bjærgning af fiskeredskaber og fiskebehandling etc.
 13.2 På alle nye skibe, hvis køl er lagt eller er på et tilsvarende  

 konstruktionsstadium på eller efter den 1. april 1985, skal den frie højde  

 som omtalt i pkt. 13.1 være mindst 2,0 m.
 14. Udsyn fra styrehus.
 14.1 En forlænget bak eller et helt eller delvist overbygget fribordsdæk  

 må ikke forringe udsynet fra styrehuset, og der skal fra styrepladsen være  

 fornødent udsyn forefter og til siderne.
 Der skal ved montering af roterende ruder eller vinduesviskere samt ved  

 anvendelse af varmetråde eller andet arrangement sikres, at udsynet ikke  

 forringes væsentligt på grund af vejret.
14.2 Fra kommandopladsen må der ikke forekomme blinde vinkler i udsynet  

 forefter eller til siderne, bortset fra sådanne, som fremkommer af  

 almindelige master, luftrør, rækværk og lignende.
Derudover skal der fra  

 styrehuset være fornødent udsyn agterefter.
 14.3 For at skibstilsynet vil finde udsynet tilfredsstillende, skal man  

 med skibet i søgående kondition fra underkant af vinduerne i styrehuset kunne  

 trække en linie til kimingen, der går fri af overkant af bak, evt.  

 bølgebryder på dæk, ankerspil, dækshuse og lignende samt dækslast.
 14.4 I nye skibe samt i eksisterende skibe, hvor styrehuset ombygges i  

 forbindelse med overbygning af fribordsdækket o.a., skal vinduerne i  

 styrehuset være mindst 550 mm høje og skal mindst dække området mellem 1,35  

 og 1,90 m over dørken.
 14.5 Glas i vinduer i styrehuset må ikke være tonede eller være af  

 akrylplast eller lignende materiale.
 14.6 Fartøjer, der er omfatter af Skibstilsynets meddelelser F, skal  

 opfylde pkt. 6.11 i disse bestemmelser.
 14.7 Såfremt udsynet efter skibstilsynets opfattelse ikke er  

 tilfredsstillende i henhold til foranstående, vil skibstilsynet kræve  

 styrehuset hævet.
15. Styrehusfront 15.1 Såfremt overbygningen er ført så langt agterud, at overbygningsdækket  

 har forbindelse med styrehusfronten, skal denne forstærkes og frontvinduernes  

 tykkelse forøges efter direktoratets vurdering i hvert enkelt tilfælde.
 15.2 Foran for styrehusfronten skal der på overbygningsdækket monteres en  

 bølgebryder af en passende størrelse og hensigtsmæssigt placeret.
16. Stabilitet 16.1 Forinden bygning eller ombygning af fiskeskibet påbegyndes, skal der  

 for direktoratets godkendelse indsendes foreløbige stabilitetskonditioner,  

 der tager hensyn til den indflydelse, ændringerne af overbygningen har på  

 skibets deplacement og tyngdepunkt.
 Konditionerne skal opfylde »Skibstilsynets Retningslinier for Kontrol  

 med Fiskeskibes Stabilitet«.
 Efter færdiggørelse af skibet skal der i overværelse af skibstilsynet  

 afholdes en krængningsprøve for bestemmelse af skibets endelige tyngdepunkt,  

 på basis af hvilken der skal udarbejdes endelige stabilitetskonditioner.
 16.2 Uanset skibets arrangement og uanset om stabilitetskonditionerne  

 opfylder de omtalte retningslinier for kontrol med fiskeskibes stabilitet ved  

 en større dybgang, må skibet ikke nedlastes dybere end til den styrkemæssige  

 dimensioneringsdybgang.
17. Dispensation 17.1 De i disse forskrifter indeholdte bestemmelser kan fraviges, for så  

 vidt direktoratet anser det for rimeligt.
18. Straffebestemmelser 18.1 Overtrædelse af forskrifterne kan i medfør af § 28 i lov om skibes  

 sikkerhed m.v. straffes med bøde eller hæfte.
19. Ikrafttræden 19.1 Forskrifterne træder i kraft den 1. april 1985.
