Cirkulære om fremgangsmåden  

 ved  

 vurderingsmyndighedernes og told- og skatteregionernes  

 besigtigelser af fast ejendom1) 1. Indledning Ved lov nr. 483 af 7. juni 2001 er vurderingsloven blevet  

 ændret bl.a. hvad angår reglerne for besigtigelse af fast  

 ejendom.
 I den anledning har Ligningsrådet fastsat nye  

 retningslinier for besigtigelser, som vurderingsråd og skyldråd  

 foretager i forbindelse med vurderingen og klagebehandlingen, jf.  

 vurderingslovens § 30, stk. 2, 2 pkt. og § 35, stk. 2, 2.  

 pkt.
 Ligningsrådet har samtidig fastsat nye  

 retningslinier for fremgangsmåden ved besigtigelser, som told- og  

 skatteregionerne foretager under varetagelse af deres opgaver.
2. Vurderingsrådene Vurderingsrådene foretager besigtigelser i det  

 omfang, der er forudsat i Told- og Skattestyrelsens vurderingsplan eller i de  

 af vurderingsrådene vedtagne, lokale vurderingsplaner.
I øvrigt  

 foretager vurderingsrådene besigtigelse i det omfang, det  

 skønnes nødvendigt for at tilvejebringe grundlaget for  

 vurderingen.
 Vurderingsrådene foretager besigtigelse af  

 ejendomme, der begæres vurderet i medfør af vurderingslovens  

 § 4. Vurderingsrådene kan foretage besigtigelse i forbindelse med  

 behandlingen af klager over vurderingen, jf. vurderingslovens § 42, og i  

 anledning af genoptagelse i medfør af vurderingslovens § 41.  

 Besigtigelse bør sædvanligvis foretages, hvis ejendommens ejer  

 fremsætter ønske om det.
 Vurderingsrådet kan bemyndige  

 vurderingssekretariatet til at foretage besigtigelser på  

 vurderingsrådets vegne, jf. vurderingslovens § 31,  

 stk. 3.
 Såfremt en besigtigelse ikke kan foretages uden for  

 ejendommen, f.eks. fra vejen, men nødvendiggør ophold på  

 ejendommen, skal ejerens tilladelse indhentes, inden besigtigelsen  

 påbegyndes.
Foretages besigtigelsen i forbindelse med behandling af en  

 klage, skal ejeren underrettes om besigtigelsen på forhånd.
Det  

 samme gælder, såfremt besigtigelsen foretages i anledning af en  

 begæring om vurdering i medfør af vurderingslovens § 4  

 eller i anledning af genoptagelse i medfør af vurderingslovens  

 § 41.
Ved underretningen meddeles dato og klokkeslæt for  

 besigtigelsen, dennes omtrentlige varighed og - medmindre det er  

 åbenbart - om besigtigelsen omfatter det indre af en eller flere  

 bygninger.
Der skal gives ejeren mulighed for at foreslå et andet  

 tidspunkt for besigtigelsen, såfremt det varslede tidspunkt er  

 ubelejligt.
Ved besigtigelsens begyndelse skal ejeren eller dennes  

 repræsentant oplyses om deltagernes navne og om deres egenskab, f. eks  

 vurderingsformand, vurderingsmand eller sekretariatsmedarbejder.
Deltagerne  

 skal kunne legitimere sig på forlangende.
Besigtigelse inde i bygninger  

 skal foretages under ledsagelse af ejeren eller dennes repræsentant.  

 Indvendig besigtigelse må ikke foretages, hvor der kun er børn  

 til stede.
 Det skal respekteres, hvis ejeren frabeder sig  

 besigtigelse, men ejeren bør gøres opmærksom på, at  

 vurderingen herefter vil blive foretaget på grundlag af de foreliggende  

 oplysninger uden den øgede sikkerhed for en rigtig ansættelse,  

 der kunne opnås ved besigtigelse.
3. Skyldrådene Skyldrådene kan foretage besigtigelse i forbindelse  

 med behandlingen af klager over vurderingen.
Besigtigelse bør  

 sædvanligvis foretages, når en ejer fremsætter ønske  

 om det.
Skyldrådene kan i øvrigt foretage besigtigelse i  

 anledning af genoptagelse i medfør af vurderingslovens § 41.
Der skal deltage mindst ét medlem af  

 skyldrådet i enhver besigtigelse, som foretages på  

 skyldrådets vegne.
Intet skyldrådsmedlem må deltage i  

 besigtigelser i sin egen vurderingskreds.
Ejeren skal tilskrives om en besigtigelse, som  

 skyldrådet påtænker at foretage, med mindst 14 dages  

 varsel.
Skyldrådene skal i øvrigt følge tilsvarende  

 retningslinier for fremgangsmåden, som er fastsat for  

 vurderingsrådene, jf. ovf. under 2.
4. Told og skatteregionerne Told- og skatteregioner, der fører tilsyn med  

 ejendomsvurderingen i en skyldkreds, jf. § 2, stk. 2. i  

 Skatteministeriets bekendtgørelse nr. 1072 af 5. december 2000, kan  

 foretage besigtigelse af ejendomme i forbindelse med revision af  

 ejendomsvurderinger og som led i udøvelsen af tilsynsfunktionen, jf  

 vurderingslovens § 46 A.
I Told- og skatteregionens besigtigelse kan et  

 medlem af et andet vurderingsråd i skyldkredsen deltage.
Med henblik  

 herpå skal Told- og skatteregionen underrette skyldrådsformanden  

 om den påtænkte besigtigelse.
 Ejeren og skyldrådsformanden tilskrives om en  

 besigtigelse, som told- og skatteregionen påtænker at foretage  

 med henblik på en eventuel revision, med mindst 14 dages varsel.
Told- og skatteregioner, der fører tilsyn med et  

 skyldråd, kan endvidere foretage besigtigelse af fast ejendom inden for  

 skyldkredsen til brug for behandlingen af anmodninger om bindende  

 forhåndsbesked, jf. skattestyrelseslovens § 20 A.
Besigtigelse  

 foretages på begæring af den told- og skatteforvaltning, der  

 behandler anmodningen, jf. cirkulære nr. 101 af 21. juni 1996 (TSS  

 cirkulære 1996-12).
 De tilsynsførende told- og skatteregioner foretager  

 i fornødent omfang besigtigelse til brug for told- og  

 skatteforvaltningens behandling af andre sager og skatte- og  

 afgiftsspørgsmål.
Besigtigelser, som told- og skatteregionerne foretager i  

 forbindelse med behandlingen af anmodninger om bindende forhåndsbesked  

 eller til brug ved behandlingen af andre sager om skatte- og  

 afgiftsspørgsmål, kan gennemføres uden deltagelse af et  

 medlem af skyldrådet.
Ejeren bør i alle tilfælde  

 underrettes om besigtigelsen på forhånd.
 I øvrigt skal told- og skatteregionerne  

 følge tilsvarende retningslinier for fremgangsmåden ved  

 besigtigelse, som er fastsat for vurderingsrådene, jf. ovenfor under  

 punkt 2.
5. Ikrafttræden Dette cirkulære træder i kraft den 22. februar 2002.  

 Cirkulære nr. 222 af 4. november 1998 om fremgangsmåden ved  

 vurderingsmyndighedernes og told- og skatteregionernes besigtigelser af fast  

 ejendom (TSS-cirkulære 1998-30) ophæves.
Told- og Skattestyrelsen, den 22. februar  

 2002 Ole Kjær /Ebbe Willumsen 1)   I Told- og Skattestyrelsens egen  

 interne nummerrække har cirkulæret nummer 2002-07.
