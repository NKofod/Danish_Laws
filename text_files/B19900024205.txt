 I henhold til § 30, stk. 5, i lov om indkomstbeskatning af aktieselskaber  

 m.v., jf. lovbekendtgørelse nr. 593 af 30. september 1988 fastsættes  

 følgende:
§ 1.  Indkomstskat for selskaber, fonde og foreninger  

 m.v. skal indbetales til Told- og Skattestyrelsen.
Told- og Skattestyrelsen  

 udbetaler endvidere skat m.v., der skal tilbagebetales.
 Stk. 2.  Told- og Skattestyrelsen udbetaler de beløb,  

 der efter lovens § 23 tilfalder kommunerne.
 Stk. 3.  Skattebeløb efter stk. 1, som ikke indbetales  

 rettidigt, inddrives tillige med tillæg, renter og gebyrer ved Told- og  

 Skattestyrelsens foranstaltning efter reglerne i lov om fremgangsmåden ved  

 inddrivelse af skatter og afgifter m.v.
 § 2.  Bekendtgørelsen træder i kraft den 1. maj 1990.
 Stk. 2.  Bekendtgørelse nr. 466 af 20. oktober 1962 og  

 bekendtgørelse nr. 223 af 14. maj 1981 ophæves med virkning fra og med den 1.  

 maj 1990.
