 I medfør af § 73, stk. 2, § 80, § 88 og § 92 i lov om miljøbeskyttelse,  

 jf. lovbekendtgørelse nr. 590 af 27. juni 1994 som ændret ved lov nr. 403 af  

 14. juni 1995, fastsættes:
 § 1.  Offentlige og private virksomheder, landbrug,  

 vindmøller og andre anlæg m.v. der er nævnt i § 2, skal bidrage til dækning  

 af de kommunale, amtskommunale og statslige myndigheders omkostninger i  

 forbindelse med godkendelser efter kapitel 5 i lov om miljøbeskyttelse og  

 tilsyn efter samme lovs kapitel 9, (brugerbetaling).
 § 2.  Bekendtgørelsen omfatter følgende virksomheder,  

 landbrug, vindmøller og andre anlæg m.v.:
 Stk. 2.  Aflæggelse af jagtprøver, jf. bekendtgørelse  

 nr. 43 af 21. januar 1994 om jagttegn, og undervisning i tilknytning hertil  

 på skydebaner m.v. betragtes ikke som erhvervsmæssig anvendelse, uanset om  

 der ydes betaling for denne anvendelse.
 Stk. 3.  Tilsynsmyndigheden afgør, hvorvidt en  

 virksomhed, et landbrug eller et anlæg m.v. som nævnt i stk. 1, er omfattet  

 af bekendtgørelsen.
 § 3.  Den myndighed, der er tilsynsmyndighed opkræver  

 den i § 1 nævnte brugerbetaling.
 Stk. 2.  I de tilfælde hvor godkendelses- og  

 tilsynsmyndigheden ikke er en og samme myndighed, tilfalder provenuet fra  

 brugerbetalingen fuldt ud tilsynsmyndigheden.
 Stk. 3.  Der skal ikke betales moms af brugerbetalingen.
 § 4.  Taksterne for brugerbetaling, fremgår af  

 bekendtgørelsens bilag sammen med de forudsætninger, der skal lægges til  

 grund for opkrævningen af brugerbetalingen.
 Stk. 2.  Virksomheder, landbrug, vindmøller og andre  

 anlæg m.v. med aktiviteter, der er omfattet af mere end en af de takster, som  

 er nævnt i bilaget, betaler alene brugerbetaling efter den højeste takst,  

 såfremt tilsynet med samtlige aktiviteter kan gennemføres i en arbejdsgang af  

 den pågældende tilsynsmyndighed.
 Stk. 3.  Virksomheder, landbrug og andre anlæg m.v., der  

 er ejet eller drevet af samme person eller selskab,og som er beliggende på to  

 eller flere adresser i umiddelbar nærhed af hinanden, betaler brugerbetaling  

 som en virksomhed, såfremt tilsynet med samtlige aktiviteter kan gennemføres  

 i en arbejdsgang af den pågældende tilsynsmyndighed.
 Stk. 4.  To eller flere vindmøller beliggende i  

 umiddelbar nærhed af hinanden og ejet eller drevet af samme person eller  

 selskab, betaler brugerbetaling som en vindmølle, såfremt tilsynet med  

 samtlige aktiviteter kan gennemføres i en arbejdsgang af den pågældende  

 tilsynsmyndighed.
 Stk. 5.  Miljøstyrelsen kan foretage ændringer i  

 bekendtgørelsens bilag og derved revidere taksterne samt ændre eller  

 fastsætte nye forudsætninger for opkrævningen.
 § 5.  Der ydes brugerbetaling hvert år (kalenderåret).
Stk. 2.  Tilsynsmyndigheden fastsætter forfaldsdatoen  

 for den årlige brugerbetaling.
Dog tidligst den 1.juni og senest den  

 15.oktober.
 Stk. 3.  Brugerbetalingen kan opkræves sammen med de  

 kommunale ejendomsskatter.
Stk. 4.  For virksomheder, landbrug, vindmøller og andre  

 anlæg m.v., der starter produktion/aktiveres efter den 1. juni, opkræves  

 brugerbetalingen først for det efterfølgende år.
Indstilles  

 produktionen/aktiviteten inden den 1. juni, opkræves ingen brugerbetaling for  

 det indeværende år.
Der ydes ikke refusion for brugerbetalingen, såfremt  

 produktionen/aktiviteten indstilles efter den 1. juni.
Stk. 5.  Betales gebyret ikke rettidigt, skal der  

 betales rente herfor.
Forrentningen sker fra forfaldsdagen for gebyret.  

 Gebyret forrentes med en årlig rente, der beregnes som den pr. 1. januar  

 fastsatte diskonto med tillæg på 5 %.
 § 6.  Kommunalbestyrelserne, amtsrådene og  

 Miljøstyrelsen kan ikke dispensere fra reglerne og taksterne for  

 brugerbetalingen.
 § 7.  Kommunalbestyrelsernes, amtsrådenes og  

 Miljøstyrelsens afgørelser efter denne bekendtgørelse kan ikke påklages til  

 anden administrativ myndighed.
 § 8.  I kommunalbestyrelsernes og amtsrådenes årlige  

 tilsynsberetninger, jf. bekendtgørelse nr. 788 af 21. november 1986 om  

 tilsynsberetninger, skal der redegøres for den brugerbetaling, der opkræves i  

 årets løb.
 § 9.  Bekendtgørelsen træder i kraft den 1. maj 1996  

 og finder første gang anvendelse på den brugerbetaling, der forfalder til  

 betaling for kalenderåret 1996.
 Stk. 2.  Bekendtgørelse nr. 261 af 18. april 1995 om  

 brugerbetaling for godkendelse og tilsyn efter miljøbeskyttelsesloven ophæves  

 med virkning fra og med brugerbetaling for kalenderåret 1996.
Miljø- og Energiministeriet, den 22.  

 april 1996 Svend Auken / Erik Lindegaard Bilag Takster for brugerbetaling for godkendelse og tilsyn efter miljøbeskyttelsesloven Brugerbetaling til de kommunale myndigheder § 1.  Virksomheder, landbrug og andre anlæg m.v. hvor  

 kommunalbestyrelsen er tilsynsmyndighed, bidrager årligt til myndighedernes  

 omkostninger ved godkendelse og tilsyn med følgende takster:
 Stk. 2.  Den nærmere afgrænsning af hvilke virksomheder,  

 landbrug og andre anlæg m.v., der skal bidrage til myndighedernes  

 omkostninger, jf. stk. 1, fremgår af bekendtgørelsens § 2 og § 5.
 Stk. 3.  A-mærkede virksomheder optaget på bilag 1 i  

 bekendtgørelse nr. 794 af 9. december 1991 om godkendelse af listevirksomhed,  

 hvor kommunalbestyrelsen som led i et frikommuneforsøg eller af praktiske  

 grunde er tilsynsmyndighed, bidrager til myndighedernes omkostninger ved  

 godkendelse og tilsyn efter taksterne i bilagets § 2, stk. 1. Det samme  

 gælder for a-mærkede virksomheder, der drives af en amtskommune.
Brugerbetaling til de amtskommunale  

 myndigheder § 2.  Virksomheder, vindmøller og andre anlæg m.v.,  

 hvor amtsrådet er tilsynsmyndighed, bidrager årligt til myndighedernes  

 omkostninger ved godkendelse og tilsyn med følgende takster:
 Stk. 2.  Den nærmere afgrænsning af hvilke virksomheder,  

 vindmøller og andre anlæg m.v., der skal bidrage til myndighedernes  

 omkostninger, jf. stk. 1, fremgår af bekendtgørelsens § 2 og § 5.
 Stk. 3.  Virksomheder, der ikke er omfattet af de i stk.  

 1 opstillede forudsætninger, og hvor amtsrådet er tilsynsmyndighed  

 udelukkende fordi virksomheden er kommunalt drevet, bidrager til  

 myndighedernes omkostninger ved tilsyn og godkendelse efter taksterne i  

 bilagets § 1, stk. 1.
Brugerbetaling til Miljøstyrelsen § 3.  Virksomheder, hvor Miljøstyrelsen er  

 tilsynsmyndighed, bidrager årligt til omkostningerne ved godkendelse og  

 tilsyn efter taksterne i bilagets § 1 og § 2.
Almindelige bestemmelser § 4.  Ved indplacering på taksterne i kapitel 2 og 3  

 skal myndigheden gå ud fra det gennemsnitlige nødvendige ressourceforbrug til  

 tilsyns- og godkendelsesarbejdet over en årrække.
Gennemførelse af  

 godkendelsesprocedure i et bestemt år berettiger ikke myndigheden til at  

 flytte virksomheden op i en højere takstklasse.
 Stk. 2.  Omplacering af en virksomhed i forhold til  

 taksterne i kapitel 2 og 3 kan alene ske som følge af ændringer i  

 virksomhedens produktion og teknologi, der medfører generelle ændringer i  

 tilsyns og godkendelsesindsatsen.
 Stk. 3.  Virksomheder, der registreres i henhold til  

 artikel 8 i Rådets forordning nr. 1836/93 af 29. juni 1993 om  

 industrivirksomheders frivillige deltagelse i en fællesskabsordning for  

 miljøstyring og miljørevision, bidrager til myndighedernes omkostninger ved  

 tilsyn og godkendelser med halv takst i forhold til taksterne i kapitel 1, 2  

 og 3. Det nedsatte bidrag betales fra og med det førstkommende år efter  

 registreringen.
