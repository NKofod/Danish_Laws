Nr LSF 228 Forslag til Lov om ændring af lov om erhvervsgrunduddannelse m.v.  

 (Finansiering) Fremsat af undervisningsministeren (Ole Vig Jensen) den 19. april 1995 Vedtaget ved tredjebehandling den 1. juni 1995 Lov nr. 450 af 14/06/1995 § 1 I lov nr. 506 af 30. juni 1993 om erhvervsgrunduddannelse m.v. foretages  

 følgende ændring:
 § 13 affattes således:
 »§ 13. Skoleundervisningen, jf. § 3, stk. 3, finansieres som  

 fastsat i den for den pågældende uddannelse m.v. gældende lovgivning.  

 Kommunen kan yde supplerende tilskud.
 Stk. 2. Kommunen yder tilskud til de dele af skoleundervisningen,  

 jf. § 3, stk. 3, der ikke er finansieret som nævnt i stk. 1.
 Stk. 3. Om udbetaling af tilskud samt regnskab og revision gælder  

 de regler, som er fastsat for den pågældende uddannelse m.v.
Stk. 4. Kommunen udreder udgiften til skoleydelse, jf. § 5, stk.  

 3.« § 2 Stk. 1. Loven træder i kraft den 1. januar 1996, jf. dog stk. 2.
 Stk. 2. For aftaler mellem skoler og kommuner, jf. lovens § 5, der  

 er indgået før den 1. juli 1995, finder de hidtil gældende regler dog fortsat  

 anvendelse indtil den 1. juli 1996.
Oprindeligt fremsat forslag § 1 I lov nr. 506 af 30. juni 1993 om erhvervsgrunduddannelse m.v. foretages  

 følgende ændring:
 § 13 affattes således:
 »§ 13. Skoleundervisningen, jf. § 3, stk. 3, finansieres som  

 fastsat i den for den pågældende uddannelse m.v. gældende lovgivning.  

 Kommunen kan yde supplerende tilskud.
 Stk. 2. Kommunen yder tilskud til de dele af skoleundervisningen,  

 jf. § 3, stk. 3, der ikke er finansieret som nævnt i stk. 1.
 Stk. 3. Om udbetaling af tilskud samt regnskab og revision gælder  

 de regler, som er fastsat for den pågældende uddannelse m.v.
 Stk. 4. Kommunen udreder udgiften til skoleydelse, jf. § 5, stk.  

 3.«.
§ 2 Stk. 1. Loven træder i kraft den 1. januar 1996, jf. dog stk. 2.
 Stk. 2. For aftaler mellem skoler og kommuner, jf. lovens § 5, der  

 er indgået før den 1. juli 1995, finder de hidtil gældende regler dog fortsat  

 anvendelse indtil den 1. juli 1996.
Bemærkninger til lovforslaget Almindelige bemærkninger 1. Baggrunden for lovforslaget Forslaget fremsættes for at tilvejebringe mere ensartede vilkår mellem  

 erhvervsgrunduddannelserne og den fri ungdomsuddannelse, for så vidt angår  

 finansieringen af undervisningen.
Omlægningen af finansieringen sigter på at opnå en hurtigere udbygning af  

 erhvervsgrunduddannelserne i retning af det oprindeligt forudsatte  

 aktivitetsniveau på ca. 3.000 elever om året, svarende til en bestand på i  

 alt 6.000 elever.
Erhvervsgrunduddannelserne vil dermed i højere grad bidrage  

 til opfyldelse af regeringens målsætning om, at alle unge skal have  

 uddannelse som grundlag for deltagelse i voksenlivet.
2. Forslaget Forslaget indebærer en delvis omlægning af finansieringen af  

 skoleundervisningen, således at kommunerne fremover alene afholder udgifterne  

 til de kommunale skoleelementer, eventuelt supplerende tilskud, særligt  

 tilrettelagte uddannelsesforløb og kommunal elevstøtte, medens staten og  

 amtskommunerne afholder udgifterne til de skoleelementer, der hidrører fra  

 statsligt eller amtskommunalt finansierede uddannelser.
 Det vil sige, at skoler med elever inden for erhvervsgrunduddannelserne,  

 der deltager i en erhvervsuddannelse, får tilskud efter gældende takster fra  

 Undervisningsministeriet til eleverne efter de lovfastsatte regler herom,  

 medens for eksempel social- og sundhedsskolerne får tilskud eller dækning af  

 udgifterne fra amtskommunen til deres elever.
3. Økonomiske konsekvenser Udgifterne til elever inden for erhvervsgrunduddannelserne (såvel til  

 skoleydelsen som til skoleundervisningen) betales efter den gældende lov af  

 kommunerne, som får generel dækning for udgifterne via statens  

 budgetgarantiordning.
 Udgifter til skoleundervisningen betales efter forslaget af staten,  

 kommunerne eller amtskommunerne afhængig af, i hvilket regi uddannelserne  

 finansieres.
Efter lovforslaget skal kommunerne således kun betale udgifterne til de  

 skoleelementer, der hidrører fra kommunale uddannelser, yde eventuelle  

 supplerende tilskud og yde tilskud til de særligt tilrettelagte forløb i  

 henhold til lovforslagets § 13, stk. 2, samt afholde udgifter til  

 skoleydelse.
Disse udgifter vil fortsat indgå i grundlaget for statens  

 budgetgarantiordning.
Efter lovforslaget får kommunerne en besparelse.
De  

 kommunale besparelser ved at staten og amtskommunerne betaler den statslige  

 og amtskommunale skoleundervisning, jf. forslaget til ny § 13, stk. 1,  

 vil indgå i grundlaget for statens budgetgaranti.
For amtskommunerne og staten vil omlægningen betyde merudgifter, der  

 modsvares af kommunale besparelser.
Disse udgiftsvirkninger vil indgå i  

 forhandlingerne i henhold til bestemmelserne i Det udvidede  

 Totalbalanceprincip.
 Med hensyn til det forventede aktivitetsniveau henvises til bemærkningerne  

 under nr. 1 ovenfor.
4. Lovforslagets miljømæssige konsekvenser Lovforslaget skønnes ikke at have miljømæssige konsekvenser.
5. Lovforslagets administrative konsekvenser Lovforslaget forventes ikke at medføre administrative konsekvenser.
6. Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 I forslaget til § 13, stk. 1, fastsættes, at skoleundervisningen  

 finansieres som fastsat i den for den pågældende uddannelse m.v. gældende  

 lovgivning.
Der kan enten være tale om en takst, der er fastsat i  

 lovgivningen, og som udløses pr. årselev, eller om et tilskud eller dækning  

 af udgifterne, der er fastsat på anden måde.
Blandt de uddannelser, der får statstilskud med takster pr. årselev, er  

 erhvervsuddannelserne, og blandt de uddannelser, hvor tilskuddet eller  

 dækning af udgifterne er fastsat på anden måde, er social- og  

 sundhedsuddannelserne.
Det forudsættes, at skolerne ud over taksten pr.  

 årselev også får tilskud til fællesudgifterne svarende til øvrige elever.
 Kommunen kan herudover yde supplerende tilskud for eksempel i tilfælde,  

 hvor kommunen ønsker, at der bliver oprettet hold med færre elever, end det  

 generelle tilskudsniveau forudsætter, eller kommunen i øvrigt ønsker en  

 undervisning, som med hensyn til indhold, metoder eller andet ikke fuldt ud  

 kan finansieres ved taksten for den pågældende uddannelse.
 Forslaget til § 13, stk. 2, medfører, at kommunen kan yde tilskud  

 til den del af skoleundervisningen i særligt tilrettelagte uddannelsesforløb,  

 som ikke kan opnå tilskud i medfør af stk. 1, og som er nævnt i lovens  

 § 12.
 Man kan for eksempel tænke sig, at en kortvarig skoleperiode indeholder  

 elementer fra en række forskellige uddannelser, således at tilskuddet til  

 skoleundervisningen ikke med tilstrækkelig sikkerhed kan henføres til en  

 bestemt takst for en eksisterende uddannelse.
 Forslaget til § 13, stk. 4, om, at kommunen udreder udgiften til  

 skoleydelse, er en videreførelse af den hidtidige lovs § 13, 3. punktum.
