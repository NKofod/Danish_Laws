Bekendtgørelse om sikkerhedscertifikat  

 til jernbanevirksomheder I medfør af § 1, stk. 1, § 3, stk. 4, § 7,  

 stk. 2, og § 8 i lov nr. 336 af 1. maj 1996 om jernbanesikkerhed  

 m.v. fastsættes:
 § 1. Jernbanevirksomheder, der udfører  

 jernbanetrafik i Danmark, skal være sikkerhedsmæssigt godkendt  

 hertil ved et af Jernbanetilsynet udstedt certifikat.
 § 2. Sikkerhedscertifikat kan udstedes til  

 jernbanevirksomheder, der opfylder betingelserne i §§ 4-8 i denne  

 bekendtgørelse.
§ 3. Ansøgning om sikkerhedscertifikat  

 indgives skriftligt til Jernbanetilsynet.
Ansøgningen skal indeholde  

 oplysning om:
1)	virksomhedens navn og adresse, 2)	virksomhedens juridiske status, 3)	hvilke banestrækninger og hvilken trafikart virksomheden  

 ønskes godkendt til, og 4)	trafikkens omtrentlige omfang, baseret på et af virksomheden  

 foretaget skøn.
 Stk. 2. I forbindelse med behandling af ansøgningen  

 skal jernbanevirksomheden efter Jernbanetilsynets anvisning fremlægge  

 skriftlig dokumentation for opfyldelsen af betingelserne i §§ 4-8.
 Stk. 3. Jernbanevirksomheden skal underrette Jernbanetilsynet  

 om ændringer af de i stk. 1, nr. 1, 2 og 4, nævnte  

 forhold.
 § 4. Jernbanevirksomheden skal have formuleret en  

 sikkerhedspolitik, herunder mål for sikkerheden.
 Stk. 2. Jernbanevirksomheden skal have en forsvarlig og  

 effektiv jernbanesikkerhedsorganisation, hvor ansvaret for udførelsen  

 af opgaver med et sikkerhedsmæssigt indhold er beskrevet, jf.  

 bekendtgørelsens bilag 1.
 Stk. 3. Jernbanevirksomhedens ledende medarbejdere, der har  

 ansvar for den operative sikkerhed, skal være i besiddelse af  

 tilstrækkelig uddannelse, praktisk erfaring og nødvendige  

 færdigheder inden for jernbanesikkerhed.
 § 5. Jernbanevirksomheden skal have  

 nødvendige regler, normer og vejledninger m.v. af betydning for  

 jernbanesikkerheden samt en dokumentstyringsprocedure herfor.  

 Jernbanevirksomheden skal herunder have:
1)	interne regler for virksomhedens tilsyn med overholdelsen af  

 nævnte regler m.v., samt for tilsyn med tilhørende sikkerheds-  

 og kontrolsystemer, 2)	en beskrivelse af uddannelsen, herunder efteruddannelsen, for  

 personale med sikkerhedsmæssige opgaver, og 3)	en procedure for undersøgelse og opfølgning af  

 sikkerhedsmæssige hændelser samt for gennemførelse og  

 opfølgning af korrigerende handlinger vedrørende  

 sikkerhedsmæssige hændelser.
 § 6. Det af jernbanevirksomheden anvendte rullende  

 materiel skal være sikkerhedsgodkendt af Jernbanetilsynet, der udsteder  

 ibrugtagningstilladelse.
 Stk. 2. Jernbanevirksomheden skal have ajourførte  

 normer og forskrifter for eftersyn og vedligeholdelse af installationer og  

 tekniske indretninger af betydning for sikkerheden i overensstemmelse med det  

 til enhver tid gældende sikkerhedsniveau.
 § 7. Til løsning af opgaver med et  

 sikkerhedsmæssigt indhold skal benyttes personale, som er i besiddelse  

 af tilstrækkelig sikkerhedsmæssig uddannelse, praktisk erfaring  

 og nødvendige færdigheder samt tilstrækkelige  

 helbredskvalifikationer.
 § 8. Jernbanevirksomheden skal have et system, der  

 indeholder procedurer for indsamling af data vedrørende  

 sikkerhedsmæssige hændelser.
Stk. 2. Jernbanevirksomheden skal have en oversigt over  

 personale, der udfører opgaver med et jernbanesikkerhedsmæssigt  

 indhold.
Personalets sikkerhedsmæssige uddannelse, herunder  

 efteruddannelse, skal fremgå af oversigten.
 Stk. 3. Jernbanevirksomheden skal have en oversigt over det  

 sikkerhedsgodkendte rullende materiel, som anvendes af virksomheden.
 Stk. 4. Sikkerhedsmæssig vedligeholdelse af det rullende  

 materiel, som jernbanevirksomheden er ansvarlig for, skal registreres for det  

 enkelte køretøj.
 Stk. 5. Samarbejde om og køb af ydelser med et  

 sikkerhedsmæssigt indhold hos en leverandør skal  

 fastsættes i en skriftlig aftale, som definerer ydelsernes indhold og  

 ansvar herfor.
 § 9. Jernbanetilsynet kan i sikkerhedscertifikatet  

 fastsætte særlige vilkår, herunder om til hvilke  

 banestrækninger og hvilken trafikart m.v. sikkerhedscertifikatet  

 gælder.
 § 10. Sikkerhedscertifikatet kan  

 tilbagekaldes helt eller delvist, hvis jernbanevirksomheden ikke  

 længere opfylder de i §§ 4-8 nævnte betingelser, eller hvis  

 jernbanevirksomheden overtræder vilkårene for  

 sikkerhedscertifikatet eller bestemmelserne i denne  

 bekendtgørelse.
 Stk. 2. Jernbanetilsynet kan, hvis tilsynet finder anledning  

 hertil, bestemme, at der skal foretages en fornyet vurdering af, om  

 betingelserne for udstedelsen af sikkerhedscertifikatet fortsat er opfyldt.  

 En fornyet vurdering skal dog finde sted mindst hvert 5. år.
 § 11. Jernbanevirksomheden skal når som  

 helst, inden for en frist som fastsættes af Jernbanetilsynet,  

 fremlægge dokumentation for, at jernbanevirksomheden opfylder  

 betingelserne i §§ 4-8.
 § 12. Jernbanetilsynet kan i særlige  

 tilfælde, f.eks. ved trafik der udelukkende finder sted på et  

 afgrænset og veldefineret område, helt eller delvis fravige  

 betingelserne i §§ 4-8.
 § 13. Afgørelser truffet i medfør af  

 denne bekendtgørelse kan indbringes for Trafikministeriet.
§ 14. Jernbanevirksomheden betaler et gebyr  

 på 5000 kr. til Jernbanetilsynet i forbindelse med indgivelse af  

 ansøgning om sikkerhedcertifikat.
Ved en fornyet vurdering af  

 betingelserne, jf. § 10, stk. 2, betaler jernbanevirksomheden,  

 såfremt der er forløbet 5 år siden seneste vurdering, et  

 gebyr på 3000 kr. til Jernbanetilsynet.
 § 15. Bekendtgørelsen træder i kraft  

 den 20. februar 1999.
Trafikministeriet, den 10. februar  

 1999 Sonja Mikkelsen /Lene B.
Rasmussen Bilag 1 Krav til beskrivelsen af jernbanevirksomhedens  

 sikkerhedsorganisation samt spørgsmål der skal besvares i den  

 forbindelse, jf. § 4, stk. 2.
 Beskrivelsen skal ske på funktionsniveau.  

 Referenceforholdet skal kunne aflæses af et organisationsdiagram, der  

 viser alle relevante referencelinier.
En fyldestgørende beskrivelse forudsætter  

 principielt, at der er overensstemmelse mellem ansvar og kompetence på  

 det givne område, herunder økonomisk kompetence, der gør  

 det muligt at sikre, at sikkerhedsmæssige krav inden for  

 kompetenceområdet kan opfyldes.
Såfremt dette ikke er  

 tilfældet, skal det fremgå af beskrivelsen.
 Besvarelsen af følgende spørgsmål 1-10  

 skal indgå i beskrivelsen af jernbanevirksomhedens  

 sikkerhedsorganisation.
