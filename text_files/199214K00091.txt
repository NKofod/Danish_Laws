Nr BTL 91 Betænkning over Forslag til lov om ændring af lov om individuel  

 boligstøtte og lov om byfornyelse og boligforbedring   

 Nr L 91 1992-93, 1. samling Afgivet af Boligudvalget Afgivet: 19921210 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse
uændret .
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Baadsgaard (S) fmd.
Pia Gjellerup (S) Lissa Mathiasen (S) Jørn Pedersen  

 (S) Grete Schødts (S) Else Marie Mortensen (S) Holger K.
Nielsen (SF) Pelle  

 Voigt (SF) Svend Aage Jensen (CD) Pernille Sams (KF) Fischer (KF) John  

 Vinther (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Et af udvalgets spørgsmål til boligministeren og dennes svar herpå er  

 optrykt som bilag til tillægsbetænkningen.
 Et mindretal (Socialdemokratiets, Fremskridtspartiets og Det Radikale  

 Venstres medlemmer af udvalget) bemærker følgende:
I forbindelse med behandlingen af lovforslaget, herunder § 1, nr. 2, hvor  

 boligstøttelovens modregningsbestemmelse med hensyn til sygedagpenge ophæves,  

 har mindretallet nok en gang forsøgt at få udredt trådene i en gammel sag  

 vedrørende beregningen af boligstøtte i forbindelse med tilkendelse af  

 førtidspension med tilbagevirkende kraft fra før april 1990. Men i erkendelse  

 af, at den rejste problemstilling ligger lidt i udkanten af det fremsatte  

 lovforslag, og da det desværre ikke har vist sig muligt inden for en  

 overskuelig tid at finde en løsning på problemet, har mindretallet accepteret  

 med udgangspunkt i det optrykte svar, hvoraf det klart fremgår, hvorledes en  

 sådan beregning skulle have været foretaget, at fortsætte udredningsarbejdet  

 på udvalgets almindelige del.
Således kan der opnås sikkerhed for, at  

 samtlige personer, der har fået tilkendt førtidspension med tilbagevirkende  

 kraft, og hvor der er foretaget tilbagebetalingskrav for sygedagpengenes  

 vedkommende, på korrekt vis har fået foretaget den i det optrykte svar nævnte  

 korrekte omberegning.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse
uændret .
 Et mindretal (Fremskridtspartiets medlem af udvalget) indstiller  

 lovforslaget til forkastelse .
Baadsgaard (S) fmd.
Pia Gjellerup (S) Lissa Mathiasen (S) Jørn Pedersen  

 (S) Grete Schødts (S) Else Marie Mortensen (S) Holger K.
Nielsen (SF) Pelle  

 Voigt (SF) Svend Aage Jensen (CD) Pernille Sams (KF) Fischer (KF) John  

 Vinther (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Bilag Et af udvalgets spørgsmål til boligministeren og dennes svar herpå Spørgsmål 4:
Ad svaret på spørgsmål 2 og 3 (bilag 6) »Ministeren bedes med henblik på et eventuelt senere samråd give  

 udvalget en opstilling over, hvorledes den samlede udregning er blevet  

 foretaget, hvad angår sager, hvor der er gennemført tilbagebetalingskrav  

 forud for den 2. april 1990.« Svar:
 Boligstøttelovens § 50, stk. 2, giver hjemmel til at inddrive  

 tilgodehavender vedrørende tilbagebetaling af sygedagpenge ydet i perioden  

 mellem det tidspunkt, hvor ansøgning om pension er indgivet, og det  

 tidspunkt, hvor pensionisten tilkendes pension med tilbagevirkende kraft.
 Efter bestemmelsen i den gamle dagpengelovs § 26, stk. 5, kunne  

 sygedagpenge i et vist omfang fradrages i det pensionsbeløb, som kom til  

 udbetaling med tilbagevirkende kraft for den periode, som er nævnt lige  

 ovenfor.
Efter de dagældende dagpengeregler kunne forholdet imidlertid være det, at  

 kravet på tilbagebetaling af sygedagpengene for perioden oversteg det  

 pensionsbeløb, der kom til udbetaling.
Derfor kunne det være aktuelt også at  

 have adgang til at foretage modregning i det beløb, der efter  

 boligstøtteloven kom til udbetaling for den tilsvarende periode - altså et  

 beløb, der som pensionen blev udbetalt med tilbagevirkende kraft.
 Det beløb, der efter boligstøtteloven kunne udbetales med tilbagevirkende  

 kraft, fremkom på følgende måde:
 I tilfælde, hvor der ikke udbetales forskud på en ansøgt pension, opstår  

 berettigelsen til boligydelse (boligstøtte til pensionister) tidligst ved  

 pensionstilkendelsen, men boligydelsen udbetales ligesom pensionen med  

 tilbagevirkende kraft.
Det vil sige, at boligstøttemodtageren i ansøgningsperioden - altså  

 dagpengeperioden - optræder som boligsikringsmodtager.
Når  

 pensionstilkendelsen foreligger - og ansøgeren dermed er blevet pensionist -  

 betragtes han eller hun som pensionist fra ansøgningstidspunktet også i  

 boligstøttemæssig henseende.
Den boligsikring, der er blevet udbetalt i  

 ansøgningsperioden, skal følgelig omregnes til den boligydelse, som skulle  

 være udbetalt.
 Da boligydelsen for perioden ofte vil overstige den udbetalte  

 boligsikring, vil der kunne komme et beløb til udbetaling til pensionisten.  

 Det er dette beløb, som modregningsadgangen i boligstøtteloven drejer sig om.
 Var pensionsbeløbet for ansøgningsperioden ikke tilstrækkeligt til at  

 dække kravet på tilbagebetaling af sygedagpenge, kunne et overskydende  

 tilbagebetalingskrav på dagpenge modregnes i det beløb, der ellers ville være  

 blevet udbetalt i boligydelse.
 Dagpengelovens § 26, stk. 5, om tilbagebetaling af sygedagpenge ved  

 tilkendelse af pension med tilbagevirkende kraft er ophævet med virkning fra  

 2. april 1990. Dermed er modregningsmuligheden i boligstøtteloven blevet  

 overflødig og foreslås ophævet.
