Pressenævnets kendelse i sag nr. 15-70-00756 Resumé Det er ikke nok kun at være interesseret i en sag DanWatch bragte rapporten Turen går til besat land og artiklen Turen går til bosættelser.
Klager mener, at begge vildleder rejsebureauer og forbrugere.
Pressenævnet afviser sagen, fordi hverken klager eller de organisationer, hun repræsenterer, optræder i rapporten eller artiklen.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da hverken israel-info.dk, support-israel.dk eller enkelte af deltagerne, herunder [Person A], er direkte eller indirekte omtalt eller afbilledet i rapporten og i artiklen, foreligger der ikke en sådan retlig interesse, at der er grundlag for at behandle klagen.
Klagen afvises derfor, jf. medieansvarsloven § 43, stk. 2, nr. 2. Det forhold, at israel-info.dk og support-israel.dk efter det oplyste har knap 1.250 medlemmer og ca. 20 andre foreninger og virksomheder, som er medlem af support-israel.dk, og som støtter op om Israel, kan ikke føre til et andet resultat.
 [Person A] har på vegne af hjemmesiderne israel-info.dk og support-israel.dk klaget til Pressenævnet over DanWatchs rapport Turen går til besat land samt artiklen Turen går til bosættelser bragt på danwatch.dk den 28. januar 2015, idet hun mener, at god presseskik er tilsidesat.
 [Person A] har til støtte for klagen blandt andet anført, at brugen af teksten i strid med international lov vildleder rejsebureauer og forbrugere, og at de urigtige påstande omkring Israel vedrører det arbejde, som hjemmesiderne israel-info.dk og support-israel.dk støtter op om.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da hverken israel-info.dk, support-israel.dk eller enkelte af deltagerne, herunder [Person A], er direkte eller indirekte omtalt eller afbilledet i rapporten og i artiklen, foreligger der ikke en sådan retlig interesse, at der er grundlag for at behandle klagen.
Klagen afvises derfor, jf. medieansvarsloven § 43, stk. 2, nr. 2. Det forhold, at israel-info.dk og support-israel.dk efter det oplyste har knap 1.250 medlemmer og ca. 20 andre foreninger og virksomheder, som er medlem af support-israel.dk, og som støtter op om Israel, kan ikke føre til et andet resultat.
