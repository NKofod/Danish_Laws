 Styrelse.
§ 1. Skovskolen i Nødebo henhører under landbrugsministeriets ressor t Stk. 2. Skolen ledes af et skoleråd og en forstander.
 Skolerådet.
 § 2. Skolerådet er skolens øverste ledelse og er ansvarlig over for  

 landbrugsministeriet for skolens virksomhed og for anvendelse af de  

 statsmidler, der stilles til rådighed for skolen.
§ 3. Skolerådet består af 12 medlemmer.
Statsskovdirektøren er rådet s formand.
Endvidere har landbrugsministeriet, Den kgl.
Veterinær- og  

 landbohøjskoles skovbrugsinstitut, Statsskovbruget, Dansk Skovforening,  

 Skovbrugets Arbejdsgiverforening, dansk Arbejdsmands- og Specialarbejder  

 Forbund, Skovskolens lærerråd, Danske Skovteknikeres Elevforening og  

 Skovarbejderskolens Elevforening hver 1 repræsentant samt Danske  

 Skovteknikeres Landsforening 2 repræsentanter i skolerådet.
 Stk. 2. Skolerådets medlemmer beskikkes af landbrugsministeriet.
 Bortset fra formanden sker beskikkelsen efter forslag fra de i stk. 1  

 nævnte statsinstitutioner, organisationer m.m.
Stk. 3. Skolerådets medlemmer beskikkes for 4 år.
For beskikkelsen o g funktionsperioden gælder dog følgende vilkår:
a.
Lærerrådets repræsentant skal være medlem af lærerrådet.
b.
Danske Skovteknikers Elevforenings repræsentant skal være en  

 skovteknikerelev under uddannelse.
c.
Skovarbejderskolens elevforenings repræsentant skal have været elev på  

 skovskolen inden for de 5 seneste år.
 Stk. 4. Til varetagelse af rådets sekretærforretninger beskikkes af  

 landbrugsministeriet en sekretær efter indstilling fra skolerådet.
§ 4. Skolerådets sager afgøres normalt ved mundtlig forhandling på rådets  

 møder.
Formanden kan dog, når forholdene taler derfor, lade en sag afgøre ved  

 skriftlig votering blandt rådets medlemmer, og han kan også på rådets vegne  

 træffe afgørelser, der er uopsættelige eller af mindre væsentlig betydning.
Stk. 2. Afgørelser i skolerådet træffes ved stemmeflertal.
I tilfæld e af stemmelighed er formandens stemme udslaggivende.
 § 5. Formanden fastsætter tid og sted for rådets møder og indkalder  

 medlemmerne hertil med så vidt muligt ikke under 14 dages varsel.
 Han fastsætter dagsordenen og leder forhandlingerne.
 Stk. 2. Skolerådet afholder 2 ordinære møder årligt, dels normalt i maj,  

 hvor skolerådet behandler forslag til finanslov, dels normalt i oktober, hvor  

 skolerådet godkender undervisningsplanerne for det kommende skoleår samt  

 behandler forslag til tillægsbevillingslov.
 Stk. 3. Ekstraordinære møder indkaldes, når formanden finder det  

 påkrævet, eller når mindst 3 af skolerådets øvrige medlemmer fremsætter  

 begæring herom over for formanden.
 Stk. 4. Af sekretæren føres en mødeprotokol, hvori indføres kort referat  

 af rådets forhandlinger og beslutninger. genpart af referatet tilstilles  

 rådets medlemmer.
 Forstanderen.
§ 6. Forstanderen er leder af skolens daglige virksomhed og ansvarli g over for skolerådet for skolens drift og undervisningen i begge  

 uddannelsesretninger.
Forstanderen ansættes og afskediges efter indstilling  

 fra skolerådet.
§ 7. Forstanderen er chef for de ved skolen ansatte lærere og  

 instruktører og for skolens øvrige personale.
Han kan inden for de hertil  

 givne bevillinger antage overenskomstlønnet kontormedhjælp, husassistenter  

 samt arbejdsmands- og rengøringsmedhjælp.
Stk. 2. Forstanderen bestyrer kasse- og regnskabsvæsenet med bistand af  

 en regnskabsfører.
Forstanderen påser, at de givne bevillinger overholdes og  

 anvendes i overensstemmelse med deres formål.
Større udgifter, der ikke  

 særskilt er forudset ved udarbejdelse af skolens forslag til finanslov og  

 tillægsbevillingslov, må ikke afholdes uden skolerådets godkendelse.  

 Forstanderen, administrerer skolens bygninger og materiel m.v.
 Stk. 3. Forstanderen fungerer tillige som lærer og eksaminator samt  

 forestår tilvejebringelsen af lærebøger sammen med skolens øvrige lærere  

 efter forud indhentet godkendelse af skolerådet.
 Stk. 4. Forstanderen udarbejder - i fornødent omfang sammen med  

 sekretæren - forslag til finanslov, tillægsbevillingslov og den årlige  

 undervisningsplan og forelægger forslagene for skolerådet på dettes ordinære  

 møder, jfr. § 5, stk. 2.
Skolens lærere og instruktører.
Lærerrådet.
§ 8. Skolens tjenestemandsansatte lærere ansættes og afskediges af  

 landbrugsministeriet efter indstilling fra skolerådet.
De deltager i  

 tilrettelæggelse af og meddeler undervisning, således at den ene særlig  

 varetager linien for skovteknikere og den anden særlig linien for  

 skovarbejdere, og deltager i eksaminer i overensstemmelse med  

 undervisningsplanen og de af forstanderen givne retningslinier.
De bistår  

 forstanderen i arbejdet med skolens daglige ledelse og administration.
Stk. 2. Skolerådet kan efter indstilling fra forstanderen indenfor d e givne bevillinger antage og afskedige speciallærere i særlige fag.
Stk. 3. Skolens instruktører antages og afskediges af skolerådet efter  

 indstilling fra forstanderen.
De medvirker ved undervisningen i  

 overensstemmelse med undervisningsplanen og de af forstanderen givne  

 retningslinier.
§ 9. Skolens forstander danner sammen med skolens tjenestemandsansatte  

 lærere, instruktører og speciallærere et lærerråd.
Lærerrådet virker som  

 rådgivende for forstanderen ved dennes tilrettelæggelse og ledelse af skolens  

 daglige virksomhed og administration og udøver i øvrigt de beføjelser, som  

 måtte være henlagt til lærerrådet i henhold til de for skolen givne regler og  

 bestemmelser.
 Økonoma.
§ 10. Økonoma forestås skolens husholdning og er over for forstanderen  

 ansvarlig herfor.
Hun forestår indkøbet af de for den daglige drift  

 nødvendige varer samt mindre indkøb af inventar, service o.lign.
Stk. 2. Økonoma ansættes af skolerådet efter indstilling fra  

 forstanderen.
I kontrakten fastsættes nærmere regler for økonomas beføjelser  

 og pligter, herunder for bestyrelsen af kassebeholdning og for aflæggelse af  

 regnskab.
 Eleverne.
§ 11. Skolens elever er forpligtet til at udvise en sømmelig opførsel.
De  

 må efterkomme de bestemmelser, som skolerådet og forstanderen foreskriver med  

 hensyn til ro og orden inden for skolens område, og rette sig efter de  

 anvisninger, der meddeles dem af forstanderen, lærerne og instruktørerne.
Stk. 2. Forsømmelse af disse pligter kan medføre en advarsel fra  

 forstanderen.
I alvorlige tilfælde kan skolerådet efter indstilling fra  

 forstanderen bortvise eleven fra skolen for en tid eller for bestandigt.
Hvor  

 forstanderen skønner det uomgængeligt nødvendigt, kan han straks bortvise en  

 elev indtil videre, men må da snarest forelægge sagen for skolerådet til  

 afgørelse.
Stk. 3. Skolerådets afgørelse kan af eleven indankes for  

 landbrugsministeriet. -------------- § 12. Ophævelse af eller forandring i nærværende organisatoriske  

 bestemmelser kan kun foretages af landbrugsministeriet.
 § 13. Organisatoriske bestemmelser for skovskolen i Nødebo af 21. juli  

 1964 ophæves.
 Landbrugsministeriet, den 12, juli 1971.
Henry Christensen /K.
Barnekow.
