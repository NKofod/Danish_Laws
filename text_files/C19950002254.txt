(Til samtlige kommuner m.fl.) I tilknytning til vedtagelsen af lov nr. 498 af 30. juni 1993 om kommunal  

 aktivering udsendte Socialministeriet vejledningen af 17. januar 1994 om de  

 nye regler om aktiveringen af kontanthjælpsmodtagere.
 I fortsættelse heraf har Socialministeriet - bl.a. i forbindelse med  

 etableringen i foråret 1994 af den såkaldte direkte Hot-Line telefonlinje -  

 modtaget en del forespørgsler om uddybende fortolkning af reglerne i  

 aktiveringsloven.
 Socialministeriet har på baggrund heraf fundet det hensigtsmæssigt at  

 udsende dette orienteringsbrev, der indeholder en gennemgang af en række  

 spørgsmål/svar, der knytter sig til anvendelsen af aktiveringslovens regler.
 De enkelte spørgsmål/svar vil - i det omfang emnet anses for fortsat at  

 have aktualitet - blive indarbejdet i den revision af  

 aktiveringsvejledningen, som Socialministeriet vil foretage i forbindelse med  

 de lovændringer, der træder i kraft den 1. juli 1995 (lov nr. 1127 af 21.  

 december 1994).
Med venlig hilsen Anne Mette Lolk ------------------------------------------------------------------ Oversigt over spørgsmål/svar vedrørende lov om kommunal aktivering GENERELLE SPØRGSMÅL.
 SPØRGSMÅL:
Er det nødvendigt at lave en ny kontanthjælpsberegning til unge som har  

 været igennem et aktiveringstilbud med løntilskud eller oplæringsydelse? SVAR:
Hvis unge efter et aktiveringstilbud ikke kan forsørge sig selv, må de  

 unge påny ansøge om kontanthjælp.
Der er tale om en ny  

 kontanthjælpsansøgning, hvor kommunen skal vurdere, om de er berettiget til  

 kontanthjælp og i givet fald lave en ny kontanthjælpsberegning.
 SPØRGSMÅL:
Kan der udbetales kontanthjælp til personer i jobtræning, som tvinges til  

 at holde ferie, fordi virksomheden lukker i for eksempel 3 uger om sommeren? SVAR:
 Hvis en kontanthjælpsmodtager er ansat i jobtræning på en virksomhed, som  

 holder ferielukket i for eksempel 3 uger, kan der udbetales kontanthjælp i  

 ferieperioden eller kommunen kan vælge at give et andet tilbud i  

 ferieperioden.
 Hvis der udbetales kontanthjælp i ferieperioden, skal pligt- perioden  

 forlænges som følge af ferien.
 Hvis det drejer sig om længerevarende ferielukning for eksempel i en  

 skoleferie på 7 uger, skal der i ferieperioden gives et andet tilbud.
 SPØRGSMÅL:
Kan projekter, som foregår i udlandet konteres som et aktiveringstilbud? SVAR:
Det fremgår af loven, at man skal være berettiget til kontanthjælp, for at  

 få et tilbud om aktivering efter aktiveringsloven.
I følge bistandsloven skal  

 man opholde sig her i landet, for at være berettiget til kontanthjælp, det  

 vil sige at der i tilbud om aktivering efter aktiveringsloven ikke kan indgå  

 ophold/aktiviteter i udlandet.
 SPØRGSMÅL:
Hvilke ydelser har en ung ret til, når der skiftes fra kontanthjælp, der  

 er forudbetalt, til en lønlignende ydelse der er bagudbetalt, herunder at der  

 udbetales både kontanthjælp og løn i den samme måned? SVAR:
I den måned aktiveringstilbuddet påbegyndes vil der skulle udbetales  

 kontanthjælp i begyndelsen af måneden.
Hvis den lønlignende ydelse udbetales  

 i slutningen af samme måned, vil skattefradraget for den måned være brugt ved  

 udbetalingen af kontanthjælp, således at der trækkes fuld skat af den  

 lønlignende ydelse, som den unge skal leve for i den efterfølgende måned.
Kommunen har i denne situation mulighed for at supplere op efter § 46 i  

 bistandsloven.
Ydelsen efter § 46 kan gøres tilbagebetalingspligtig, idet en  

 eventuel overskydende skat udbetales på et senere tidspunkt.
 Når aktiveringstilbudet ophører, vil der blive udbetalt en lønlignende  

 ydelse sidst på måneden, som den unge skal klare sig for i den efterfølgende  

 måned.
 SPØRGSMÅL:
 Hvorledes dokumenteres pligtperioden, når den unge flytter midt i en  

 pligtperiode.
 SVAR:
Når en kontanthjælpsmodtager flytter midt i en pligtperiode, overtager den  

 nye opholdskommune forpligtelserne efter aktiveringsloven.
Ved opgørelsen af  

 pligtperioden i forbindelse med flytningen, er det nødvendigt at den nye  

 opholdskommune kontakter den tidligere opholdskommune, m.h.p. oplysninger om  

 den forudgående pligtperiode.
Oplysningen noteres på sagen til brug for  

 beregning af pligtperioden.
Den nye opholdskommune kan ikke gøre krav på  

 refusion fra den tidligere opholdskommune.
 SPØRGSMÅL:
 Hvilke driftsudgifter kan dækkes af § 26-puljen, og hvilke driftsudgifter  

 kan der ydes refusion af efter § 24.
 SVAR:
Det er vanskeligt at opstille en detaljeret liste over hvilke  

 driftsudgifter, der kan dækkes af § 26-puljen.
Dette skal bl.a. ses på  

 baggrund af de mange muligheder for aktiviteter, der kan iværksættes efter §§  

 5-7 i aktiveringsloven og i sammenhæng hermed at kunne forudse hvilke  

 udgifter, dette vil medføre.
Som hovedregel vil udgifter til f.x.  

 projektledere, materialer og andre driftsudgifter, der direkte vedrører  

 aktiviteten, kunne afholdes over § 26-puljen.
I den udstrækning der er tale  

 om arbejdsfunktioner, der falder udenfor aktiviteten, f.eks. i form af  

 tilsyn, rådgivning og vejledning, vil udgifter hertil ikke kunne afholdes af  

 puljebeløbet.
Det har altid været - og er fortsat - et gennemgående princip i  

 den sociale lovgivning, at kommunerne selv bærer deres  

 administrationsudgifter, herunder udgifter til rådgivning og vejledning  

 uanset graden af specialisering.
Det skal endvidere bemærkes, at puljen alene kan anvendes til aktivering  

 af personer over 25 år samt den aktivering, som ligger ud over den kommunale  

 aktiveringspligt for unge under 25 år.
Dvs. at det er nødvendigt i de enkelte  

 aktiviteter, at opgøre udgifter der vedrører aktiviteter der ligger udover  

 den kommunale aktiveringspligt og udgifter der vedrører aktiveringspligten.
 Med hensyn til en uddybning af svaret henvises til det vedhæftede bilag.
 SPØRGSMÅL:
Kan godtgørelsen efter § 20 bruges som et incitament til deltagelse i et projekt? SVAR:
Godtgørelsen kan gives som bidrag til at dække konkrete merudgifter ved  

 deltagelsen i et projekt, men ikke som kompen sation for lave ydelser.  

 Kommunalbestyrelsen skal træffe en konkret begrundet beslutning om, hvad  

 ydelsen skal godtgøre.
Der kræves ikke dokumentation for anvendelsen, f.eks.  

 dokumentation for slid på arbejdstøj.
Godtgørelsen kan også gives i form af  

 ordninger, hvor der udbetales en fast mindre godtgørelse til de aktiverede.
 SPØRGSMÅL:
Hvorledes finansieres ungdomsydelsestilbud, som kommunen giver inden  

 udløbet af visitationsperioden? SVAR:
Det har ikke betydning for finansieringen, at der er tale om tilbud, der  

 gives før udløbet af visitationsperioden på de 13 uger.
Finansieringen følger  

 således de almindeligt gældende regler for ungdomsydelsestilbud.
 JOBTRÆNING.
 SPØRGSMÅL:
Kan der klages over størrelsen af den oplæringsydelse, der ydes for de  

 første 20 timer om ugen i særligt tilrettelagt jobtræningsforløb? SVAR:
I særligt tilrettelagt jobtræningsforløb udbetales der oplærings ydelse  

 med de satser pr. time, der er fastsat i loven.
Klagereglerne giver ikke  

 mulighed for at klage over den lovbestemte sats for de første 20 timers  

 beskæftigelse pr. uge.
Derimod kan en kommunes afgørelse med hensyn til selve  

 valget mellem de forskellige satser for oplæringsydelsen indbringes for de  

 sociale ankemyndigheder.
 SPØRGSMÅL:
Hvilken betydning har et aktiveringsforløb, der er startet før 1. januar  

 1994, i forhold til kommunens forpligtelse til at give aktiveringstilbud  

 efter aktiveringslovens regler? SVAR:
Når et aktiveringsforløb for en person over 25 år er påbegyndt inden og  

 afsluttet efter aktiveringslovens ikrafttræden den 1. januar 1994, har  

 kommunen opfyldt sin aktiveringsforpligtelse efter aktiveringsloven.
Retten  

 til et nyt aktiveringstilbud indtræder først, når den pågældende har været  

 selvforsørgende i normalt mindst 1 måned, og der derefter er blevet udbetalt  

 kontanthjælp i en sammenhængende periode på 12 måneder.
 SPØRGSMÅL:
Kan man lave aftaler med en arbejdsgiver om jobtræning, som strækker sig  

 over 12 måneder, hvor der ydes løntilskud ved de første 3 måneders  

 ansættelse, hvorefter pågældende de næste 6 måneder ansættes på normale  

 vilkår, for de sidste 3 måneder at være ansat med løntilskud? SVAR:
Nej.
Aktiveringsloven retter sig mod personer som modtager kontanthjælp  

 eller ville være berettiget til kontanthjælp, hvis de ikke var omfattet af et  

 tilbud efter aktiveringsloven.
Betingelsen om at være berettiget til kontanthjælp giver problemer i  

 forhold til de sidste 3 måneder, idet det forudsættes at vedkommende får  

 udbetalt en løn sidst på måneden, som skal dække den følgende måneds  

 forsørgelsesudgifter.
Først når lønnen er brugt op, vil vedkommende igen være  

 berettiget til kontanthjælp og dermed løntilskud ved ansættelsen.
 SPØRGSMÅL:
Kan unge ansættes i jobtræningsforløb på fuldtid, således at der kun ydes  

 løntilskud i de første 20 timer, mens arbejdsgiveren betaler fuld løn i de  

 resterende 17 timer? SVAR:
 Aktiveringsloven omfatter alene personer, der modtager kontanthjælp eller  

 ville være berettiget hertil, hvis de ikke var omfattet af tilbud efter  

 aktiveringsloven.
 Hvis lønnen for de resterende 17 timer overstiger den unges beregnede  

 kontanthjælp, er den unge ikke længere berettiget til kontanthjælp og dermed  

 heller ikke berettiget til løntilskud efter aktiveringsloven.
Bestemmelsen om, at man skal være berettiget til kontanthjælp under  

 aktiveringen, er begrundet i at hindre misbrug.
Samtidig skal den hindre, at  

 kommunerne skal være forpligtet til fortsat at give tilbud til personer som  

 under et tilbud får så høje indtægter, for eksempel via bibeskæftigelse, at  

 de ikke mere er berettiget til kontanthjælp, det vil sige kan forsørge sig  

 selv.
 SPØRGSMÅL:
Hvorledes skal merbeskæftigelseskravet anvendes i forhold til jobtræning  

 og særligt tilrettelagte jobtræningsforløb i forbindelse med ansættelse i en  

 orlovsstilling.
Kan en orlovsstilling udfyldes af en person i særligt  

 tilrettelagt jobtræning? SVAR:
Efter reglerne i Arbejdsministeriets bekendtgørelse om en aktiv  

 arbejdsmarkedsindsats er kravet om merbeskæftigelse forskelligt i de to  

 former for aktiveringstilbud.
Ved jobtræning skal der ske en nettoudvidelse  

 af antallet af ansatte.
Ansættelse af en kontanthjælpsmodtager i jobtræning  

 med løntilskud som afløser for en fast ansat på orlov, betragtes som en  

 nettoudvidelse.
Ved særligt tilrettelagt jobtræning er merbeskæftigelseskravet udtrykt på  

 den måde, at forløbet kun må omfatte arbejde, der ellers ikke bliver udført,  

 det vil sige kun støttet arbejde.
Da der skal lægges vægt på at arbejdet ikke  

 umiddelbart forud for etablering af det særligt tilrettelagte  

 jobtræningsforløb har været udført som ordinært arbejde, bliver resultatet,  

 at en kontanthjælpsmodtager i særligt tilrettelagt jobtræning ikke kan afløse  

 en fastansat på orlov.
 SPØRGSMÅL:
I forbindelse med jobtræning i en privat virksomhed får kommunen en  

 opgørelse fra virksomheden som dækker en periode på 3 måneder.
Kan kommunen  

 kontere 13 x 20 timer (= 260 timer) på konto 5.05 og resten af timerne på  

 konto 5.98? Der kan være uger med sygdom, hvor de unge ikke arbejder 20 timer på en  

 uge, men dette fremgår ikke af arbejdsgiverens opgørelse.
 SVAR:
Ved konteringen kan ikke tages udgangspunkt i en gennemsnitsberegning.
Det  

 er nødvendigt at arbejdsgiveren udarbejder en opgørelse pr. uge.
 I loven står at pligtperioden er 20 timer pr. uge og ikke som tidligere i  

 ungdomsydelsesordningen gennemsnitligt 20 timer om ugen.
 SPØRGSMÅL:
 Hvorledes skal pligtperioden opgøres, hvis en ung for eksempel starter på  

 et jobtræningsforløb midt i en uge.
 SVAR:
Pligtperioden kan opgøres i hele uger.
Hvis den unge starter for eksempel  

 midt i en uge eller blot den sidste dag, kan ugen tælles med som en hel uge i  

 pligtperioden.
 SÆRLIGT TILRETTELAGT JOBTRÆNINGSFORLØB.
 SPØRGSMÅL:
Kan der udbetales oplæringsydelse til unge i særligt tilrettelagte  

 jobtræningsforløb under sygdom, det vil sige »løn« under sygdom? SVAR:
Ved særligt tilrettelagte jobtræningsforløb gælder de almindelige regler i  

 lov om dagpenge ved sygdom eller fødsel.
Har deltageren ikke ret til dagpenge  

 efter denne lov, vil der i tilfælde af sygdom eller barsel kunne ydes  

 kontanthjælp efter de almindelige regler i bistandsloven.
Kommunen kan dog  

 evt. vælge at udbetale oplæringsydelse ved kortere sygdomsperioder f.eks. af  

 under 1 uges varighed.
 SPØRGSMÅL:
Skal der udbetales søgne/helligdagsbetaling i forbindelse med  

 oplæringsydelsen, det vil sige »løn« på helligdage, for eksempel  

 skærtorsdag og langfredag? SVAR:
Søgne/helligdagsbetaling er et overenskomstanliggende, og det fremgår af  

 den overenskomst, som er dækkende på området, om det er et arbejdstidsbestemt  

 tillæg.
Hvis det er et arbejdstidsbestemt tillæg, skal der udbetales  

 oplæringsydelse også for disse dage, jf. bekendtgørelsen af 23. februar 1994  

 om oplæringsydelse i særligt tilrettelagt jobtræningsforløb (ophæves med  

 virkning fra 1. juli 1995).
 Hvis det ikke er et arbejdstidsbestemt tillæg, skal der via § 17-tillægget  

 sikres, at der mindst udbetales en samlet ydelse som svarer til, hvad  

 vedkommende er berettiget til i kontanthjælp.
 SPØRGSMÅL:
Hvordan skal der konteres, hvis en ung i særligt tilrettelagt  

 jobtræningsforløb på f.x. 37 timer om ugen udebliver uden lovlig grund? SVAR:
 Hvis en ung under 25 år i særligt tilrettelagt jobtræningsforløb i  

 pligtperioden udebliver i for eksempel 7 timer ud af 37 timer/uge skal  

 nedsættelsen af timer først ske på konto 5.98 og derefter på 5.05.
 SPØRGSMÅL:
Er det nødvendigt at beregne § 17-tillægget måned for måned eller kan man  

 beregne og udbetale § 17-tillæg, som et fast gennemsnitligt tillæg pr. måned? SVAR:
§ 17-tillægget kan ikke beregnes og udbetales som et fast gennemsnitligt  

 tillæg.
Det er nødvendigt at beregne § 17- tillægget hver måned, blandt andet  

 som følge af at antallet af arbejdsdage varierer pr. måned.
 SPØRGSMÅL:
 Skal § 17-tillægget udbetales i starten af måneden eller i slutningen, når  

 man kender indtægten i måneden.
 SVAR:
Der er ikke i loven fastsat, hvornår i måneden § 17- tillægget skal  

 udbetales.
Tillægget skal, ligesom anden (supplerende) kontanthjælp  

 udbetales, når behovet er der.
Behovet må formodes at være størst først på  

 måneden, når de fleste regninger skal betales.
 SPØRGSMÅL:
Hvornår skal det aldersbetingede skift i oplæringsydelsen gælde fra? SVAR:
Det aldersbetingede skift i oplæringsydelsen skal ske fra fødselsdatoen.  

 Når en ung 24 årig i en pligtperiode fylder 25 år, skal vedkommende overgå  

 til projektydelse eller aktiveringsydelse.
Kommunen har fortsat pligt til at  

 fortsætte aktiveringstilbuddet indtil pligtperioden udløber.
Hvis den unge  

 fortsætter på projektydelse i pligtperioden, skal denne finansieres over §  

 26-puljen og konteres på konto 5.98.
 PRODUKTIONSSKOLER.
 SPØRGSMÅL:
Ifølge overgangsreglerne, kan man for unge som er startet på en  

 produktionsskole før 1. januar 1994 bortse fra halvdelen af  

 deltagergodtgørelsen ved beregning af supplerende kontanthjælp.
Gælder denne  

 regel også selvom satserne for deltagergodtgørelsen er ændret pr. 1. juli  

 1994.
 SVAR:
En ændring af satser i Undervisningsminiseriets lovgivning om  

 produktionsskoler, får ikke konsekvenser for overgangsreglen i  

 aktiveringsloven.
Der kan stadig bortses fra halvdelen af  

 deltagergodtgørelsen.
 SPØRGSMÅL:
Kan unge på produktionsskoler, som fylder 18 år automatisk overføres til  

 finansiering efter aktiveringsloven, eller skal de meldes ud og påny  

 indmeldes? SVAR:
Der skal for unge, som fylder 18 år under ophold på en produktionsskole,  

 foretages en konkret vurdering af, om den unge er berettiget til eller ville  

 være berettiget til kontanthjælp, hvis vedkommende ikke deltog i et  

 aktiveringstilbud, førend den unges produktionsskoleophold kan finansieres  

 via aktiveringsloven.
Det er ikke nødvendigt at den unge udmeldes og efter en  

 mindre pause indmeldes igen.
 SPØRGSMÅL:
 Hvilke udgifter kan indgå i puljeregnskabet i forbindelse med ophold på en  

 produktionsskole uden for pligtperioden, når der udbetales aktiveringstilskud  

 efter § 25.
 SVAR:
 Det er alene udgiften for den enkelte til produktionsskoleopholdet pr.  

 måned minus aktiveringstilskuddet efter § 25 der kan indgå i puljeregnskabet,  

 og ikke eventuelle garanterede ikke- benyttede pladser på produktionsskolen.
 FRIVILLIGE ULØNNEDE AKTIVITETER.
 SPØRGSMÅL:
 Hvorledes opgøres pligtperioden, når en ung i den passive periode på 3  

 måneder, på eget initiativ starter på en folkehøjskole og får  

 kommunalbestyrelsens godkendelse efter aktiveringslovens § 8 til at fortsætte  

 med dette i pligtperioden.
 SVAR:
Hvis den unge i »3-måneders pausen« selv starter på et  

 uddannelsesforløb efter Socialministeriets bekendtgørelse nr. 570 af 7.  

 august 1990, og kommunen godkender dette som aktiveringstilbud efter § 8 i  

 aktiveringsloven, indtræder pligtperioden med mulighed for finansiering efter  

 § 24 i aktiveringsloven, når vedkommende har modtaget kontanthjælp i 3  

 sammenhængende måneder.
Det er en forudsætning at uddannelsesaktiviteten er  

 på mindst 20 timer om ugen.
Er uddannelsesaktiviteten mindre end 20 timer,  

 skal kommunen supplere aktiviteten med et aktiveringstilbud, således at den  

 samlede aktivering bliver på mindst 20 timer.
 Eksempel: Den unge modtager kontanthjælp fra 1. januar og starter 1.  

 februar på uddannelsesforløbet i henhold til lovens § 8. Pligtperioden med  

 finansiering efter § 24 indtræder 1. april (dvs. efter 3 sammenhængende  

 måneder med kontanthjælp).
 IGANGSÆTNINGSYDELSE.
 SPØRGSMÅL:
Skal igangsætningsydelsen beregnes med udgangspunkt i bruttokontanthjælpen  

 eller den udbetalte kontanthjælp, det vil sige kontanthjælpen efter skat? SVAR:
 Ved beregning af igangsætningsydelsen tages udgangspunkt i den seneste  

 beregnede bruttokontanthjælp.
 SPØRGSMÅL:
Hvorledes beregnes igangsætningsydelsen, når begge ægtefæller er  

 berettiget til kontanthjælp, det vil sige begge har været ude for en social  

 begivenhed, og den ene anmoder om igangsætningsydelse? SVAR:
 Ved beregningen tages udgangspunkt i ægtefælleberegningen.  

 Igangsætningsydelsen beregnes som halvdelen af ægtefælle- beregningen  

 divideret med 2, det vil sige 1/4 af ægtefælleberegningen.
 Eksempel:
 Er der i en måned ikke indtægter fra virksomheden, vil summen af  

 igangsætningsydelsen og kontanthjælpen således svare til ægtefællernes  

 hidtidige samlede kontanthjælp.
 SPØRGSMÅL:
Hvorledes beregnes igangsætningsydelsen til ægtefællen, hvis kun den ene  

 ægtefælle er berettiget til kontanthjælp og den anden er hjemmegående? SVAR:
I tilfælde hvor kun den ene ægtefælle har været udsat for en social  

 begivenhed, beregnes igangsætningsydelsen som halvdelen af den seneste  

 udbetalte kontanthjælp.
Den anden ægtefælle er ikke berettiget til  

 kontanthjælp, det vil sige der udbetales herefter ikke (supplerende)  

 kontanthjælp til familien.
 SPØRGSMÅL:
Kan en aktiveringsperiode på for eksempel aktiveringsydelse eller  

 ungdomsydelse beregnet som kontanthjælp indgå som en del af de sammenhængende  

 9 måneders kontanthjælp, som er betingelsen for at opnå ret til  

 igangsætningsydelse? SVAR:
Nej.
Ifølge bestemmelsen om igangsætningsydelse, skal man have modtaget  

 kontanthjælp i 9 sammenhængende måneder for at opnå ret til  

 igangsætningsydelse.
Igangsætningsydelsen kan dog, hvis kommunen skønner det,  

 gives allerede, når man har modtaget kontanthjælp i mere end 3 og mindre end  

 9 sammenhængende måneder.
 Kontanthjælp er ikke lig med aktiverings- eller ungdomsydelse, selvom de  

 beregnes som kontanthjælp.
 SPØRGSMÅL:
Er unge kontanthjælpsmodtagere under 25 år helt udelukket fra at få  

 igangsætningsydelse? SVAR:
 Unge under 25 år, som er berettiget til kontanthjælp, vil efter de  

 gældende regler aldrig kunne opnå en ret til at modtage igangsætningsydelse.  

 De vil heller ikke kunne få den efter »kan-bestemmelsen« § 21, stk.  

 2, da de skal have modtaget kontanthjælp i mere end 3 måneder førend den kan  

 gives efter kommunens skøn.
 SPØRGSMÅL:
Er der mulighed for at lade igangsætningsydelse »hvile« ved  

 længerevarende sygdom, eller barsel? SVAR:
 Bestemmelsen om igangsætningsydelsen åbner ikke mulighed for at lade  

 ydelsen »hvile« i en periode.
Hvis det drejer sig om længerevarende sygdom eller barsel, vil der  

 eventuelt være mulighed for at lukke virksomheden, således at der kan ydes  

 kontanthjælp i sygdoms- eller barselsperioden.
Efter at have modtaget  

 kontanthjælp i en sammenhængende periode på 3 måneder, vil vedkommende igen  

 have mulighed for at modtage igangsætningsydelse ved start af samme eller  

 anden virksomhed.
 SPØRGSMÅL:
Skal udbetaling af f.x. overskydende skat, som udbetales, mens der  

 modtages igangsætningsydelse, fradrages i igangsætningsydelsen? SVAR:
Nej.
Igangsætningsydelsen er en fast ydelse, som udbetales i op til  

 2« år.
Der skal ikke foretages ændringer af ydelsen som konsekvens af at der sker  

 ændringer i vedkommendes forhold, det vil sige ved flytning, ændret  

 forsørgerstatus eller andre indtægter, udover lønindtægter.
Det er en  

 forudsætning for at modtage igangsætningsydelse, at pågældende ikke har  

 lønindtægter.
 SPØRGSMÅL:
I bestemmelsen står, at ydelsen kan gives i op til 2« år.
Betyder det  

 at kommunen kan tildele den i mindre perioder? SVAR:
Nej.
Formuleringen skal forstås således, at ydelsen ikke nødvendigvis skal  

 udbetales i 2« år, hvis vedkommende inden da lukker virksomheden.
 SPØRGSMÅL:
 Skal der foretages regulering af igangsætningsydelsen, når der sker  

 ændringer i beregningen af eller satser for kontanthjælp, f.x. i forbindelse  

 med at satsen for ikke- forsørgere ændres fra 50 til 60 pct. af dagpengemax.
 SVAR:
 Igangsætningsydelsen er en fast ydelse, som ikke løbende skal omberegnes i  

 forbindelse med ændringer i kontanthjælpsbestemmelserne efter § 37 i  

 bistandsloven.
 FORSØGSPULJE.
 SPØRGSMÅL:
Kan man, når der gives stipendier til kulturarbejdere efter forsøgspuljen  

 i § 30, bortse fra indtægter fra den kunstneriske virksomhed? SVAR:
 Man kan bortse fra indtægter, som stammer fra kunstnerisk virksomhed i  

 stipendieperioden.
 Stipendiet medfører, at vedkommende »frikøbes« fra  

 kontanthjælpssystemet/reglerne, det vil sige at stipendiet ikke skal opfattes  

 som kontanthjælp.
 Intentionen med at give et stipendie i en periode er blandt andet at give  

 kulturarbejderen mulighed for at afprøve om det kan lade sig gøre at leve af  

 sin kunstneriske virksomhed.
--------------------------------------------------------------- BILAG Spørgsmål/svar vedr. § 24 og § 26.
 Baggrund.
 I forbindelse med regnskabsafslutningen for året 1994 har såvel en række  

 kommuner som revisorer, der betjener kommunerne, rejst en række spørgsmål  

 vedr. finansiering af driftsudgifter efter hhv. § 24 og § 26 i lov om  

 kommunal aktivering.
Socialministeriet beskriver i dette bilag en metode til hvorledes  

 driftsudgifterne kan fordeles på de to finansieringsbestemmelser.
Metoden er  

 en minimums-metode.
Dvs. såfremt kommunen allerede har benyttet en mere  

 retvisende metode i fordelingen af udgifterne, bør der ikke foretages  

 yderligere på baggrund af den nu beskrevne metode.
 Bilaget beskriver endvidere hvilke forsørgelsesudgifter, der kan  

 finansieres af § 26 puljen.
 Endelig giver bilaget et beregningsskema.
Det bemærkes, at der ikke skal udformes et særligt regnskab for § 26  

 puljen udover hvad der beskrives i dette bilag.
Der skal ikke indsendes et  

 særskilt regnskab for midlernes anvendelse til Socialministeriet.
Det vil  

 være op til kommunens revision at påse, at de alm. regler for kommunernes  

 regnskabsaflæggelse og statsrefusion på det sociale område er overholdt.
 Bilaget har følgende indholdsfortegnelse:
 1. Driftsudgifter.
2. Beregning af driftsudgifter til refusion efter § 24 3. Beregning af drifts- og forsørgelsesudgifter, der  

 kan finansieres af § 26 puljebeløbet.
 4. Beregningsskema.
 Eventuelle spørgsmål i relation til dette bilag kan rettes til fuldmægtig  

 Niels Steen Krogh på tlf 3392 4684.
 1. Driftsudgifter.
1.1. Definition Driftsudgifter opgøres netto - dvs. efter at eventuelle indtægter er  

 fratrukket.
Det er nettoudgifterne, der fordeles på finansiering efter hhv. §  

 24 og § 26.
 Følgende udgifter tages med:
 Driftsudgifterne omfatter eksempelvis løn til projektledere, husleje,  

 materialer, udgifter til uddannelsespladser m.v.
 Følgende udgifter kan ikke tages med:
Udgifter til jobkonsulenter, beskæftigelseskonsulenter,  

 beskæftigelsesvejledere afholdes af kommunen.
Det samme gælder udgifter til  

 uddannelsespladser, der er reserveret - men ikke benyttes - til aktivering.  

 Dette gælder ubenyttede pladser, der købes externt.
 Følgende indtægter tages med:
 Driftsindtægterne omfatter eksempelvis tilskud efter andre ministeriers  

 lovgivning (bl.a. undervisningsministeriet), tilskud fra EU, tilskud fra  

 puljer og fonde, indtægter fra salg af produktion (eksempelvis  

 produktionsskoler), indtægter fra serviceordninger (5.98.92).
----------------------------------------------------------------- eksempel.
Driftsudgifter = 500.000 (A) Indtægter = 75.000 kr. excl. § 25 tilskud (B) Udgifter (netto) = 425.000 kr. uden fratræk af § 25 tilskud. (C) § 25  tilskud = 25.000 kr. (D) ---------------------------------------------------------------- 1.2. Finansiering.
 § 24  refusion.
 Staten refunderer 50 pct.. af kommunens udgifter til drift i forbindelse  

 med ungdomsydelsestilbud inden for en grænse på 20 pct. af de samlede  

 udgifter til ungdomsydelse beregnet efter reglerne om kontanthjælp,  

 ungdomsydelse i form af oplæringsydelse samt løntilskud.
 § 26  puljebeløbet.
 § 26  puljebeløbet kan anvendes til de udgifter til  

 drift, der ikke er omfattet af bestemmelsen om refusion i § 24 og som  

 afholdes til:
1 Aktivering af kontanthjælpsmodtagere, der er fyldt 25 år 2 Aktivering ud over 20 timer om ugen af kontanthjælpsmodtagere under 25  

 år, der modtager ungdomsydelse i jobtræning.
 3 Aktivering udover 20 timer om ugen af kontanthjælpsmodtagere, der  

 modtager ungdomsydelse i særligt tilrettelagt jobtræning.
 4 Aktivering af kontanthjælpsmodtagere under 25 år efter udløbet af en  

 aktiveringsperiode med ungdomsydelse.
 2. Beregning af driftsudgifter til refusion (§ 24).
 2.1. Udgifter der indgår i beregning af loft vedrørende refusion af  

 driftsudgifter.
 Følgende udgifter medtages ved beregning af loftet over driftsrefusion i  

 ungdomsydelsesordningen:
1 Løntilskud de første 20 timer (5.05. grp. 01) 2 Oplæringsydelse de første 20 timer (5.05. grp. 01) 3 Ungdomsydelse beregnet som kontanthjælp i pligtperioden samt  

 introduktions og vejledningsforløb. (5.05. grp. 01 og 04) 4 Tilsvarende udgifter på 5.04. (flygtninge).
Det bemærkes, at der på funktion 5.98 er oprettet 3 grupperinger på dranst  

 2 vedr. driftsrefusion.
Grupperingerne med hhv. 100 pct. og 75 pct. refusion  

 vedrører flygtninge (jfr. punkt 4 ovenfor).
---------------------------------------------------------------- Eksempel.
Samlet forsørgelsesudgift ungdomsydelse: 400.000 kr. (E) ---------------------------------------------------------------- 2.2. Driftsudgifter, der vedrører ungdomsydelsesordningen.
Driftsudgifterne andel af forsørgelsesudgifterne opgøres for kommunens aktivering af kontanthjælpsmodtagere set under eet efter følgende metode.
Beregningen skal vise om de faktiske driftsudgifter mindst svarer til 20 pct. af forsørgelsesudgifterne.
 De samlede forsørgelsesudgifter omfatter følgende udgifter:
1 Løntilskud de første 20 timer (5.05 grp. 01) 2 Løntilskud udover 20 timer (5.98. grp 08/09) 3 Løntilskud udenfor pligtperioden (5.98.grp 08/09) 4 Løntilskud til personer fyldt 25 år (5.98. grp 08/09) 5 Oplæringsydelse for de første 20 timer (5.05.01) 6 Oplæringsydelse for timer udover de første 20 timer (5.05. grp.01 og 04, 5.98 grp. 04/05) 7 Oplæringsydelse udenfor pligtperioden (5.98. grp. 04/05) 8 Projektydelse til personer fyldt 25 år (5.98 grp. 04/05) 9 Aktiveringsydelse til personer fyldt 25 år (5.05 grp. 05) 10 Ungdomsydelse beregnet som bruttokontanthjælp i pligtperioden samt i  

 introduktions- og vejledningsforløb (5.05 grp. 01) 11 Bruttokontanthjælp til unge under 25 år, der aktiveres inden udløbet af  

 3-måneders venteperioden (5.05. grp 03) 12 Tilsvarende udgifter på 5.04 (flygtninge) Brøken bliver herefter følgende:
 (NOTE: Netto er uden fratræk af § 25 aktiveringstilskud.) .
De samlede driftsudgifter (netto) --------------------------------- De samlede forsørgelsesudgifter .
Denne brøk bruges i relation til refusionsloftet på 20 pct.
Hvis brøken er  

 mindst 20 pct. anmeldes driftsrefusion op til refusionsloftet på 20 pct.
Hvis  

 brøken er lavere end 20 pct. anmeldes driftsrefusion efter § 24 svarende til  

 denne lavere brøk.
----------------------------------------------------------------- Eksempel.
Samlet forsørgelsesudgift: 1 mill. kr. (F) Brøken bliver følgende:
Brøken i eksemplet er over 20 pct.
Dette betyder at der kan anmeldes driftsrefusion af § 24 på 20 pct. af forsørgelsesudgiften vedr.
ungdomsydelse, dvs. 20 pct. af 400.000 = 80.000 kr. (K) ----------------------------------------------------------------- 3. Driftsudgifter og forsørgelsesudgifter, der kan  

 finansieres af § 26 puljebeløbet.
 3.1. Beregning af hvilke driftsudgifter, der kan henføres til finansiering  

 af § 26 puljebeløbet.
 For at kunne opgøre de driftsudgifter (netto), der kan finansieres af § 26  

 puljebeløbet, vil vi igen benytte forsørgelsesudgifterne som fordelingsnøgle:
 Driftsudgifter i tilknytning til følgende forsørgelsesudgifter kan  

 finansieres af § 26 puljen:
(fsva. forsørgelsesudgifter der kan finansieres af § 26 henvises til  

 afsnit 3.2.) 1 Løntilskud udover 20 timer (5.98. grp 08/09) 2 Løntilskud udenfor pligtperioden (5.98.grp 08/09) 3 Løntilskud til personer fyldt 25 år (5.98. grp 08/09) 4 Oplæringsydelse for timer udover de første 20 timer (5.05. grp.01 og 04,  

 5.98 grp. 04/05) 5 Oplæringsydelse udenfor pligtperioden (5.98. grp. 04/05) 6 Projektydelse til personer fyldt 25 år (5.98 grp. 04/05) 7 Aktiveringsydelse til personer fyldt 25 år (5.05 grp. 05) 8 Bruttokontanthjælp til unge under 25 år, der aktiveres inden udløbet af  

 3-måneders venteperioden (5.05.grp 03) 9 Tilsvarende udgifter på 5.04 (flygtnige) Brøken bliver herefter følgende: .
Forsørgelsesudgifter (summen af punkt 1-9) ------------------------------------------ De samlede forsørgelsesudgifter .
 Denne brøk udtrykker den andel af de samlede driftsudgifter (netto), der  

 kan finansieres af § 26 puljen.
------------------------------------------------------------------- Eksempel.
Forsørgelsesudgift (summen af punkt 1-9): 650.000 kr. (G) Brøken bliver følgende:
Dermed bliver det i eksemplet 65 pct. af de samlede driftsudgifter af § 26 puljen.
------------------------------------------------------------------ 3.2. Forsørgelsesydelser, der kan finansieres af § 26 puljen.
Alle forsørgelsesydelser til kontanthjælpsmodtagere registeret på funktion  

 5.98 kan finansieres af § 26 puljen.
Det samme gælder aktiveringsgodtgørelsen  

 (5.05.07).
 Dette giver nedenstående punkter:
1 Løntilskud udover 20 timer (5.98. grp 08/09) 2 Løntilskud udenfor pligtperioden (5.98.grp 08/09) 3 Løntilskud til personer fyldt 25 år (5.98. grp 08/09) 4 Oplæringsydelse for timer udover de første 20 timer ( 5.98 grp. 04/05) 5 Oplæringsydelse udenfor pligtperioden (5.98. grp. 04/05) 6 Projektydelse til personer fyldt 25 år (5.98grp. 04/05) 7 Aktiveringsgodtgørelse (5.05 grp. 07) 8 Tilsvarende udgifter på 5.04 (flygtninge) Summen af disse forsørgelsesydelser (jfr. punkt 1-8) fratrukket det  

 samlede § 25 tilskud kan finansieres af § 26 puljen.
------------------------------------------------------------------- Eksempel.
Udgifter jfr. punkt 1-8 udgør kr. 300.000. (H) Dette beløb fratrækkes det samlede § 25 tilskud:
300.000 - 25.000 = 275.000 kr. (O) Disse 275.000 (O) kan finansieres af § 26 puljen.
------------------------------------------------------------------- 4. Beregningskema.
 4.1. Driftsudgifter (netto) og § 25 tilskud.
------------------------------------------------------------------- ------------------------------------------------------------------ 4.2. Forsørgelsesudgifter.
20 pct. loftet vedr. driftsudgifter med refusion efter § 24 ------------------------------------------------------------------ 1 Løntilskud de første 20 timer (5.05. grp. 01) 2 Oplæringsydelse de første 20 timer (5.05. grp. 01) 3 Ungdomsydelse beregnet som kontanthjælp i pligtperioden samt  

 introduktions og vejledningsforløb (5.05. grp. 01 og 04) 4 Tilsvarende udgifter på 5.04. (flygtninge).
------------------------------------------------------------------ De samlede forsørgelsesudgifter omfatter følgende udgifter ------------------------------------------------------------------ 1 Løntilskud de første 20 timer (5.05 grp. 01) 2 Løntilskud udover 20 timer (5.98. grp 08/09) 3 Løntilskud udenfor pligtperioden (5.98.grp 08/09) 4 Løntilskud til personer fyldt 25 år (5.98. grp 08/09) 5 Oplæringsydelse for de første 20 timer (5.05.01) 6 Oplæringsydelse for timer udover de første 20 timer (5.05. grp. 01 og  

 04, 5.98 grp. 04/05) 7 Oplæringsydelse udenfor pligtperioden (5.98. grp. 04/05) 8 Projektydelse til personer fyldt år (5.98grp. 04/05) 9 Aktiveringsydelse til personer fyldt 25 år (5.05 grp.05) 10 Ungdomsydelse beregnet som bruttokontanthjælp i pligtperioden samt i  

 introduktions- og vejledningsforløb (5.05 grp. 01) 11 Bruttokontanthjælp til unge under 25 år, der aktiveres inden udløbet af  

 3-måneders venteperioden (5.05. grp 03) 12 Tilsvarende udgifter på 5.04 (flygtninge).
------------------------------------------------------------------- Forsørgelsesudgifter, hvor driftsudgifterne kan finansieres af § 26  

 puljen:
(fsva. forsørgelsesudgifter der kan finansieres af § 26 henvises til (H) ) ------------------------------------------------------------------- 1 Løntilskud udover 20 timer (5.98. grp 08/09) 2 Løntilskud udenfor pligtperioden (5.98.grp 08/09) 3 Løntilskud til personer fyldt 25 år (5.98. grp. 08/09) 4 Oplæringsydelse for timer udover de første 20 timer (5.05. grp. 01 og  

 04, 5.98 grp. 04/05) 5 Oplæringsydelse udenfor pligtperioden (5.98. grp. 04/05) 6 Projektydelse til personer fyldt 25 år (5.98grp. 04/05) 7 Aktiveringsydelse til personer fyldt 25 år (5.05 grp.05) 8 Bruttokontanthjælp til unge under 25 år, der aktiveres inden udløbet af  

 3-måneders venteperioden (5.05. grp 03) 9 Tilsvarende udgifter på 5.04 (flygtninge).
------------------------------------------------------------------- Forsørgelsesudgifter, der finansieres af § 26 puljen.
------------------------------------------------------------------- 1 Løntilskud udover 20 timer (5.98. grp 08/09) 2 Løntilskud udenfor pligtperioden (5.98.grp 08/09) 3 Løntilskud til personer fyldt 25 år (5.98. grp 08/09) 4 Oplæringsydelse for timer udover de første 20 timer ( 5.98 grp. 04/05) 5 Oplæringsydelse udenfor pligtperioden (5.98. grp. 04/05) 6 Projektydelse til personer fyldt 25 år (5.98 grp. 04/05) 7 Aktiveringsgodtgørelse (5.05 grp. 07) 8 Aktiveringsgodtgørelse vedr flygtninge ( 5.04. grp. 12).
------------------------------------------------------------------ 4.3. Beregninger.
 Driftsrefusion i ungdomsydelsesordningen:
------------------------------------------------------------------ ------------------------------------------------------------------ Driftsudgifter, der finansieres af § 26:
------------------------------------------------------------------ ------------------------------------------------------------------ Forsørgelsesudgifter, der finansieres af § 26:
------------------------------------------------------------------ ------------------------------------------------------------------ Puljeregnskab for § 26:
