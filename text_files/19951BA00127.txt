Nr BSF 127 Forslag til folketingsbeslutning om udviklingsprojekter på trafikområdet  

 finansieret ved en 10-øres CO2-afgift på benzin og diesel Fremsat af Bent Hindrup Andersen (EL) Jette Gottlieb (EL) den 23. april 1996 Folketinget opfordrer regeringen til senest den 15. oktober 1996 at fremsætte forslag til en trafikpakke bestående af følgende 4 elementer finansieret ved en 10-øres CO2-afgift pr. liter benzin og diesel:
1. Coasterprogram (årligt beløb 100 mio. kr.) Med henblik på at styrke den mindre skibsfart skal gennemføres en række  

 initiativer, som har til formål at overflytte godstransport fra lastbiler til  

 mindre coastere.
Der sigtes især på den indenlandske godstransport, men også  

 samhandelen med de nærmeste lande indgår.
2. Landdistriktsprogram (årligt beløb 100 mio. kr.) Indførsel af et kollektivt transportsystem for de tyndtbefolkede egne og  

 en gratis færgeordning for beboerne på de danske småøer.
Dette skal ske ved  

 et landdistriktsprogram, som via tilskud sikrer etableringen af bl.a.  

 landtaxi i rutefart som alternativ til privatbilisme i de tyndtbefolkede  

 egne.
3. Bydistriktsprogram (årligt beløb 50 mio. kr.) Der igangsættes et bydistriktsprogram, hvis formål er at øge cyklismen i  

 byerne.
Der skal etableres en tilskudsordning, som giver en række bykommuner  

 mulighed for hvert år at tilbyde eksisterende bilister et bybuskort og en  

 cykel mod ikke at anvende bilen til befordring mellem hjem og arbejde i 1 år.
4. Brintprogram (årligt beløb 50 mio. kr.) Med henblik på at fremme anvendelsen af det forureningsfrie brændsel brint  

 i transportsektoren gennemføres et udviklingsprogram for fuldskalaforsøg med  

 anvendelse af brint produceret via vindkraft, f.eks. mindre brintbusser til  

 kollektiv bytransport.
Bemærkninger til forslaget Almindelige bemærkninger De skitserede udviklingsprojekter vil bidrage til en nødvendig  

 nyudvikling, som har miljømæssige, beskæftigelsesmæssige og sundhedsmæssige  

 aspekter som resultat.
I 1920'erne finansierede man bygningen af den gamle Lillebæltsbro ved at  

 lægge 1 øre på benzinprisen.
I dag kan vi konstatere et stigende  

 energiforbrug i trafiksektoren, hvilket medfører behov for at udvikle en  

 CO2-reducerende trafiksektor.
Der er her brug for en række  

 udviklingsprojekter, som kan udgøre startskuddet til en sådan omlægning.  

 Gennem dette forslag vil Enhedslisten foreslå den gamle  

 »Lillebæltsmodel« genoplivet i en ny version.
Benzinafgifter fremføres ofte som løsningen på den stigende bilisme.
En  

 øget benzinpris forventes at få bilisterne til at stille bilen og i stedet  

 vælge cyklen, bussen eller toget.
Så enkelt er det imidlertid ikke.
Hvis  

 bilister ikke har et attraktivt alternativ til bilen, vil selv en  

 betragteligt øget benzinpris ikke ændre transportmønsteret nævneværdigt.  

 Befolkningen om ikke accepterer, så dog tilvænner sig afgifter, uden at den i  

 øvrigt væsentligt ændrer adfærd.
Vi skal derfor ind og vende den udvikling, hvor flere og flere desværre  

 fravælger den kollektive transport, fordi den er for dyr og for dårlig.
Den  

 er ikke tilstrækkelig finmasket til at opfylde befolkningens transportbehov.
 Enhedslisten ønsker med dette forslag at skabe forståelse for, at selv en  

 lille benzinafgift kan have stor virkning, hvis afgiften anvendes målrettet  

 til at udvikle de alternative løsninger.
En afgift på 10 øre pr. liter benzin og diesel vil give et provenu på ca.  

 400 mio. kr., som anvendt fornuftigt kan have betydelig større langsigtet  

 effekt for reduktionen af transportsektorens CO2-udslip end afgiftens  

 adfærdsregulerende effekt.
Der er i nærværende forslag alene regnet med en  

 udgift på 300 mio. kr., da der forventes gennemført en række trafikpolitiske  

 tiltag, som vil reducere omsætningen af benzin og diesel.
 Det skal understreges, at Enhedslisten ikke med dette forslag finder, at  

 en CO2-afgift på 10 øre er et tilstrækkeligt trafikpolitisk indgreb -  

 tværtimod.
 Enhedslisten ser helst regeringen stå bag en lang række udspil, hvor der  

 foretages en gennemgribende omdisponering af Trafikministeriets, amternes og  

 kommunernes ressourcer til vejområdet til fordel for den kollektive trafik  

 samt for en skinnebåren og havbåren godstransport.
 Nærværende forslag skal derfor primært ses som et ønske om at få sat gang  

 i enkelte af de alternative trafikløsninger, som Enhedslisten anser for  

 essentielle, hvis den hidtidige udvikling i trafikkens CO2-bidrag skal  

 vendes.
Bemærkninger til forslagets enkelte punkter Ad 1 Coasterprogrammet - et program for styrkelse af den mindre skibsfart.
Formålet er at overflytte godstransport fra lastbiler til mindre coastere  

 - fra asfalten til havet.
Forslaget sigter især på den indenlandske  

 godstransport, men favner også samhandelen med de nærmeste lande.
Baggrunden  

 for forslaget er, at miljøbelastningen ved at transportere f.eks. 1.000 t  

 gods fra Aalborg til København med skib kun udgør fra 1/8 til 1/4 af andre  

 transportformer.
Forskellen er størst i forhold til lastbiltransporten.
I  

 1991 udsendte Industriministeriet en rapport fra Coasterudvalget »En  

 fremtid for Coasteren«.
Der er i denne rapport angivet en række  

 handlingsforslag, som kan bringe den nære skibstrafik i front igen, til gavn  

 for miljøet og for en opblomstring af havnemiljøerne i Danmark.
Rapporten  

 indeholder mange forslag, som Enhedslisten ikke kan støtte, men indeholder  

 også en række fornuftige forslag, som har været med til at danne grundlag for  

 dette forslag.
 Hovedelementerne i programmet er:
1. Øget konkurrence med landtransporten via tilskud til dækning af  

 havnepenge.
Etablering af en fragtordning for til- og frakørsel af fragt  

 mellem havnen og virksomhederne, dette delprojekt foreslås gennemført i  

 samarbejde med DSB.
Endelig skal brændsel til coastere fritages for afgift  

 ved sejlads mellem danske havne.
 2. Nedsættelse af fragttiden ved i samarbejde med havnearbejderne at  

 udvikle et koncept, som sikrer en hurtigere losning af gods.
3. Udvikling af et dør til dør-koncept, som sikrer en enkel procedure fra  

 leverandøren til coaster og videre til kunden.
Konceptet skal sigte på såvel  

 bulkvarer som færdigvarer.
Det skal være baseret på en fleksibel  

 containerløsning med små containere, der kan transporteres på landjorden via  

 en elektrisk eller hydrogendrevet minilastvogn.
Dette delprojekt foreslås  

 gennemført i samarbejde med DSB.
 4. Der etableres et netværksprogram samt en konsulentordning til styrkelse  

 af markedsføring, indkøb, videnhjemtagning og erfaringsudveksling for de  

 mange små rederier, som kan have svært ved at optimere driften.
5. For at afprøve yderligere tiltag til fremme af coastertransporten  

 udpeges 3 havne som forsøgshavne.
I disse havne gennemføres forsøg med  

 ovennævnte forslag med henblik på at vurdere effekten af forslagene.
Ud over  

 ovennævnte skal der også være forsøg med afskaffelse af vareafgiften.
 6. Der etableres en fast godsrute mellem København og Aalborg med mulighed  

 for på forsøgsbasis at medtage et begrænset antal passagerer.
7. Coastertransport er allerede i dag en væsentlig mere miljøvenlig end  

 landtransport, bør der foretages udvikling af en ny energirigtig, effektiv og  

 fleksibel coastertype, som kan danne grundstammen i en kommende dansk  

 coasterflåde bygget på danske værfter.
Der foreslås afsat midler til - i et  

 samarbejde mellem DSB, rederne og interesserede skibsværfter - at udvikle  

 konceptet herfor.
 8. Der gennemføres et udviklingsarbejde med henblik på at optimere  

 coastermotorerne miljømæssigt, herunder iværksættelse af forsøg på en række  

 coastere med alternative brændsler som naturgas og hydrogen som brændsel.  

 Endvidere skal coastermotorerne underlægges krav om montering af  

 katalysatorer med henblik på nedbrydning af kvælstofilter, og coastere skal  

 underlægges en kontrol, hvor der tilsættes sporstoffer i diesel, så  

 eventuelle udslip kan spores.
 9. Enhedslisten foreslår endelig, at regeringen udarbejder en favorabel  

 finansieringsordning for bygning af nye coastere, der opfylder kravene til et  

 miljørigtigt koncept.
Ad 2 Landdistriktsprogram - offentlig transport i de tyndt befolkede områder.
De tyndtbefolkede områder fremhæves ofte som særlig sårbare over for  

 tiltag over for den stigende privatbilisme.
Argumentation er: Jo flere  

 indgreb der gennemføres over for privatbilen, jo større bliver udtyndingen i  

 landområderne og jo større koncentrationen i byerne.
Enhedslisten er enig i  

 denne analyse, men løsningen er ikke at frede privatbilismen, men i stedet at  

 give landdistrikterne et alternativ til privatbilen.
Den bedste model hertil er udvikling af et taxabussystem, som kendes fra  

 udlandet - og som faktisk også eksisterer i særlige modeller herhjemme -  

 f.eks. i form af lufthavnstaxier.
En model kunne være, at private  

 taxivognmænd får koncession af amtets trafikselskab på en bestemt rute mellem  

 en landsby og en større by eller større arbejdsplads.
Afhængigt af behov  

 fastsættes en fast køreplan med enkelte faste stop undervejs og med mulighed  

 for yderligere at samle passagerer op på bestilling - altså en udvidet  

 lufthavnstaxiordning.
Med henblik på at etablere en ordning oprettes en  

 pulje, som de amtslige trafikselskaber kan modtage tilskud fra.
Som et særligt initiativ over for beboere på de danske småøer foreslås  

 indført en gratis færgeordning for disse beboere.
Staten betaler via en  

 ø-færgepulje billetprisen for øens faste beboere.
Ifølge besvarelsen af  

 spørgsmål, økontaktudvalget, alm. del. - bilag 8, folketingsåret 1994-95, er  

 udgiften hertil oplyst til at være 4,5 mio. kr. årligt.
Ad 3 Bydistriktsprogram - skift bilen ud med bussen og cyklen.
Med henblik på at øge cyklismen i byerne skal der etableres en  

 tilskudsordning, som giver en række bykommuner mulighed for hvert år at  

 tilbyde bilister et bybuskort og en cykel mod ikke at anvende bilen til  

 befordring mellem hjem og arbejde i 1 år.
Det er hensigten på den måde at  

 skabe en »vanedannende« ordning, der har til formål at få bilister  

 til at benytte cyklen og kollektiv trafik, efter at det økonomiske tilskud  

 falder bort efter et år.
Med det tidsafgrænsede tilskud vil ordningen hele  

 tiden kunne tilbydes nye bilister, som fristes til at prøve.
En sådan ordning er med succes blevet afprøvet i Århus.
Med forslaget her  

 ønsker Enhedslisten forsøget udbredt og permanentgjort for en lang række af  

 landets byer.
Erfaringerne fra Århus viser, at der eksisterer et stort potentiale af  

 bilister, som reelt er villige til at skifte transportmiddel for en i den  

 sammenhæng beskeden økonomisk motivation.
Der har således været et samlet  

 fald af bilture for personerne fra 2.700 til 1.000. Cykelturene er steget fra  

 300 til 1.500. Som sideeffekt er sundheden blevet forbedret.
Det har man  

 altså fået igennem ved denne her lille finte, hvor man tilbyder folk en  

 forsøgsperiode.
 Det vil ikke koste ret meget at udbygge ordningen som et generelt tilbud  

 til andre byer, som er interesserede, og derigennem få folk vænnet til at  

 tage cyklen i stedet for.
 Samtidig vil ordningen betyde flere ressourcer til den kollektive trafik,  

 og på den måde vil de øvrige brugere af den kollektive trafik også mærke en  

 fordel ved ordningen.
Ad 4 Brintprogram - omstilling til miljørigtig energi.
 Med henblik på at fremme anvendelsen af det forureningsfrie brændsel brint  

 i transportsektoren gennemføres et udviklingsprogram for fuldskalaforsøg med  

 anvendelse af brint produceret via vindkraft.
Der er her tale om et område, hvor Danmark ikke behøver at afvente  

 tekniske landvindinger i de bilproducerende lande.
Tværtimod er  

 brintteknologiens indførelse i transportsektoren primært et spørgsmål om at  

 få afprøvet teknologierne i praksis.
Produktion af brint via vindkraft  

 eksisterer allerede i Danmark, hvilket kan udbygges til en alternativ  

 udnyttelse af eloverløb.
Anvendelsen af brint kan ske dels som direkte brændsel i motorer på linje  

 med naturgas, dels i blanding med naturgas og dels i form af elproduktion i  

 brændselsceller.
Enhedslisten ønsker med dette forslag primært, at der sættes  

 skub i den konkrete afprøvning med blanding af brint og naturgas til  

 transportformål.
Det skal omfatte biler, lastbiler, tog og coastere, idet de  

 tekniske problemstillinger er forskellige for de forskellige  

 befordringsmidler.
 Enhedslisten ser dog også gerne, at der afsættes ressourcer til en øget  

 indsats i brændselscelleteknologien specielt med henblik på transportformål.
Som et særligt perspektiv vil en omstilling af busser og taxaer, der  

 lettere vil kunne tilpasses til et ændret drivmiddel med hensyn til  

 problemerne vedrørende løbende optankning.
Det kunne danne grobund for en  

 egentlig dansk produktion og eksport af motortilbehør og konvertering til  

 naturgas/brint som drivmiddel.
