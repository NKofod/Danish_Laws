Den 12. januar 1994 undertegnedes i København en frihandelsaftale mellem  

 Danmark/Færøerne og Schweiz Aftalen har følgende ordlyd:
AFTALE MELLEM DANMARKS REGERING OG FÆRØERNES LANDSSTYRE PÅ DEN ENE  

 SIDE OG DEN SCHWEIZISKE REGERING PÅ DEN ANDEN SIDE OM FRIHANDEL MELLEM  

 FÆRØERNE OG SCHWEIZ DANMARKS REGERING OG FÆRØERNES LANDSSTYRE på den ene side, og DEN SCHWEIZISKE REGERING på den anden side I det følgende benævnt de Kontraherende Parter, SOM HENVISER TIL Færøernes status som en selvstyrende del af Danmark, SOM TAGER HENSYN TIL, at Færøerne tidligere var omfattet af Danmarks  

 medlemskab af Den europæiske Frihandelssammenslutning (EFTA), men ikke er  

 omfattet af Danmarks medlemskab af De Europæiske Fællesskaber, SOM TAGER HENSYN TIL, at samhandelen mellem Danmark og Schweiz reguleres  

 af aftaler mellem Schweiz og det Europæiske Økonomiske Fællesskab, SOM TAGER HENSYN TIL, at samhandelen mellem Færøerne og det Europæiske  

 Økonomiske Fællesskab reguleres af en aftale mellem Danmark og Færøernes  

 landsstyre på den ene side og Det europæiske Økonomiske Fællesskab på den  

 anden side, SOM TAGER HENSYN TIL den vitale betydning for Færøerne af fiskeriet, som  

 udgør deres vigtigste erhvervsaktivitet, idet fisk og fiskerivarer er deres  

 vigtigste eksportartikler, SOM ØNSKER at konsolidere og udvide de bestående økonomiske forbindelser  

 mellem Færøerne og Schweiz og at sikre en harmonisk udvikling af deres  

 samhandel inden for rammerne af europæisk samarbejde; SOM ER BESLUTTEDE PÅ med dette mål for øje gradvis at fjerne hindringerne  

 for den væsentlige del af deres handel i overensstemmelse med bestemmelserne  

 i den almindelige overenskomst om told og udenrigshandel, der vedrører  

 oprettelsen af frihandelsområder, SOM ERKLÆRER, at de er rede til i lyset af alle relevante faktorer og især  

 af udviklingen i det europæiske samarbejde, at undersøge muligheden for at  

 udbygge og uddybe deres forbindelser for at udvide dem til områder, som ikke  

 er omfattet af denne aftale, HAR VEDTAGET til virkeliggørelse af disse målsætninger og i betragtning  

 af, at ingen bestemmelse i denne aftale kan fortolkes således, at de  

 kontraherende parter fritages for de forpligtelser, som påhviler dem ved  

 andre internationale overenskomster, AT INDGÅ DENNE AFTALE:
Artikel 1 Fra den dato, denne aftale træder i kraft, etablerer de Kontraherende  

 Parter frihandel mellem Færøerne og Schweiz i overensstemmelse med de regler,  

 der er nævnt i de følgende artikler.
Artikel 2 Aftalen anvendes på:
- varer, som henhører under kapitel 25 til 97 i det harmoniserede system,  

 bortset fra de varer, der er nævnt i Protokol 1; - varer nævnt i Protokol 2 med behørig hensyntagen til særlige  

 bestemmelser, med oprindelse på Færøerne eller i Schweiz.
Protokol 3 fastlægger  

 oprindelsesreglerne.
Artikel 3 Indførsels- og udførselstold og alle afgifter med tilsvarende virkning  

 skal være forbudt mellem de Kontraherende Parter.
I det omfang toldafgifter  

 af fiskal art fortsat anvendes, skal de være underlagt de samme bestemmelser  

 som nævnt i artikel 4.
Artikel 4 De Kontraherende Parter afholder sig fra alle foranstaltninger eller  

 praksis af intern fiskal art, der direkte eller indirekte bevirker en  

 forskelsbehandling mellem varer fra den ene Kontraherende Part og tilsvarende  

 produkter med oprindelse i den anden Kontraherende Parts territorium.
 Varer udført til en af de Kontraherende Parters territorium må ikke  

 begunstiges med en intern afgiftsgodtgørelse, der er højere end den afgift,  

 disse varer direkte eller indirekte pålægges.
Artikel 5 Kvantitative importrestriktioner og alle foranstaltninger med tilsvarende  

 virkning skal være forbudt mellem de Kontraherende Parter.
Artikel 6 Aftalen er ikke til hinder for forbud eller restriktioner vedrørende  

 indførsel, udførsel eller varer i transit, som er begrundet i hensynet til  

 den offentlige sædelighed, orden eller sikkerhed, beskyttelse af menneskers  

 og dyrs liv og sundhed, planteliv og miljø, beskyttelse af nationale skatte  

 af kunstnerisk, historisk eller arkæologisk værdi, eller beskyttelse af  

 intellektuel ejendomsret, eller regler vedrørende guld eller sølv, bevaring  

 af ikke-fornybare naturressourcer, såfremt sådanne tiltag bliver iværksat i  

 forbindelse med restriktioner for indenlandsk produktion eller forbrug.  

 Sådanne forbud eller restriktioner må dog hverken udgøre et middel til  

 diskrimination eller en skjult begrænsning af samhandelen mellem de  

 Kontraherende Parter.
Artikel 7 Beskyttelsesforanstaltninger vedtaget af Færøerne eller Schweiz kan kun  

 udstrækkes til at gælde for deres gensidige samhandel, hvis de er i  

 overensstemmelse med bestemmelserne i den almindelige overenskomst om told og  

 udenrigshandel.
Artikel 8 Med henblik på aftalens rette funktion skal de Kontraherende Parter, når  

 som helst det er påkrævet, udveksle oplysninger og, på anmodning af en af de  

 Kontraherende Parter, afholde konsultationer.
 Finder en af de kontraherende parter, at det er i de Kontraherende Parters  

 interesse at ændre denne aftale eller at udstrække de oprettede forbindelser  

 til områder, der ikke dækkes heraf, forelægger den en begrundet anmodning  

 herom for den anden kontraherende part.
 Aftaler, der følger af den i foregående stk. omhandlede procedure, skal  

 ratificeres eller godkendes af de Kontraherende Parter i overensstemmelse med  

 disses egne procedurer.
Artikel 9 Protokollerne til denne aftale, herunder tillæg, udgør en integrerende del  

 heraf.
Protokol 3 kan ændres gennem administrative aftaler mellem de  

 Kontraherende Parter.
Artikel 10 Denne aftale gælder på den ene side for Færøerne og på den anden side for  

 Schweiz' område.
 Denne aftale gælder også for Fyrstendømmet Liechtenstein, så længe dette  

 Fyrstendømme forbliver knyttet til den Schweiziske Forbundsstat ved en  

 toldaftale.
Artikel 11 Denne aftale er udfærdiget på dansk, engelsk, færøsk, fransk og tysk, idet  

 hver af disse tekster har samme gyldighed.
Denne aftale godkendes af de Kontraherende Parter i overensstemmelse med  

 deres egne procedurer.
Den træder i kraft på den første dag i den anden  

 måned, der følger efter dagen, hvor de Kontraherende Parter meddelte hinanden  

 gennem diplomatiske kanaler at deres respektive krav til denne aftales  

 ikrafttræden er opfyldt.
De Kontraherende Parter kan allerede på tidspunktet  

 for undertegnelsen erklære, at de under en indledende fase skal anvende  

 aftalen foreløbigt fra den 1. september 1993 eller på en eventuel senere  

 dato, man måtte blive enige om.
Artikel 12 Hver af de Kontraherende Parter kan opsige aftalen ved meddelelse herom  

 til den anden Kontraherende Part.
Aftalen ophører med at være i kraft tolv  

 måneder efter tidspunktet, hvor den anden Kontraherende Part modtog denne  

 meddelelse.
Udfærdiget i København, den 12. januar  

 1994 For Danmarks regering J. Ørstrøm Møller For Færøernes landsstyre Tryggvi Johansen For den schweiziske regering Franz Blankart Protokol 1 Jfr. artikel 2 Varer henhørende under kapitel 25-97 i Det Harmoniserede System, der ikke  

 er omfattet af denne aftale ved import til Schweiz Protokol 2 Artikel 1 Færøerne udstrækker frihandel i overensstemmelse med denne aftale til at  

 gælde import af produkter, der henhører under kap. 1 til 24 i Det  

 Harmoniserede System med oprindelse i Schweiz, med de undtagelser, der er  

 nævnt i Tillæg I til denne protokol.
Artikel 2 For varer opregnet i Tillæg II til denne protokol med oprindelse på  

 Færøerne, anvender Schweiz samme behandling som for indførsel med oprindelse  

 i lande, der er medlemmer af den Europæiske Frihandelssammenslutning (EFTA).
 Hvis Færøerne giver udtryk for interesse i at få denne behandling udstrakt  

 til andre produkter, der henhører under kap. 1 til 24 i det Harmoniserede  

 System, vil Schweiz se velvilligt på en sådan anmodning.
Artikel 3 Denne aftale udelukker ikke, at de Kontraherende Parter på deres indførsel  

 og udførsel af forarbejdede landbrugsprodukter anvender variable beløb eller  

 indre kompensationsforanstaltninger, med henblik på at tage højde for  

 prisforskelle på de landbrugsvarer, der indgår deri.
Artikel 4 De Kontraherende Parter skal anvende deres forskrifter i veterinære,  

 sundheds- og plantesundhedsspørgsmål på en ikke-diskriminatorisk måde og skal  

 ikke indføre nogen nye foranstaltninger, der virker unødigt hæmmende på  

 handelen.
Tillæg I til protokol 2 Liste over varer, der ikke indgår i det frihandelsregime, som Færøerne  

 anvender på varer med oprindelse i Schweiz, og som henhører under kap. 1 til  

 24 i det Harmoniserede System:
Artikel 2 Schweiz yder indførsel af øl, fremstillet på grundlag af malt, med  

 oprindelse på Færøerne (pos. 2203) samme behandling som lignende indførsel  

 med oprindelse i det Europæiske Fællesskab.
Artikel 3 Schweiz kan opretholde indførselstold og afgifter med tilsvarende virkning  

 på følgende produkter:
ex Kapitel 15 Fedtstoffer og olier til menneskeføde ex Kapitel 23 Foderstoffer til produktionsdyr Artikel 4 For hvalprodukter yder Schweiz indførsel med oprindelse på Færøerne den  

 behandling, der anvendes på indførsel med oprindelse i EFTA-landene, idet man  

 opretholder indførselsforbud eller begrænsninger i henhold til  

 CITES-konventionen.
Protokol 3 om oprindelsesregler Generelle bestemmelser Artikel 1 Definitioner I denne Protokol betyder:
Definition af begrebet »varer med  

 oprindelsesstatus« Artikel 2 Oprindelseskriterier 1. For anvendelsen af aftalen, og uden præjudice for  

 bestemmelserne i afsnit 3 og 4, skal følgende produkter anses som produkter  

 med oprindelse på Færøerne eller i Schweiz:
 2. For produkter med oprindelse i Schweiz kan  

 bestemmelserne i afsnit 1 (b) (iii) kun anvendes på betingelse af, at det  

 nødvendige administrative samarbejde mellem Schweiz og de stater, der  

 henvises til i Tillæg VII er til stede, hvad angår anvendelsen af disse  

 bestemmelser i overensstemmelse med bestemmelserne i denne Protokol.
 3. Uanset bestemmelserne i litra (b) (ii) og (iii) i  

 stk. 1 vil produkter med oprindelse på Færøerne, i Schweiz eller i en af de  

 stater, der henvises til i Tillæg VII i henhold til denne Protokol med  

 anvendelse af de i litra (b) (iii) i stk. 1 nævnte oprindelsesregler, som  

 udføres fra den ene Kontraherende Part til den anden i uændret stand eller  

 efter i den eksporterende stat at have undergået en bearbejdning eller  

 forarbejdning, som ikke går ud over den i artikel 5, stk. 1 omhandlede,  

 bevare deres oprindelse.
 4. For anvendelsen af afsnit 3, når produkter med  

 oprindelse i begge Kontraherende Parter eller i en eller begge Kontraherende  

 Parter og i en eller flere af de stater, der henvises til i Tillæg VII  

 anvendes og disse produkter har undergået en bearbejdning eller forarbejdning  

 i den eksporterende stat, som ikke går ud over den i artikel 5, stk. 1  

 nævnte, bestemmes oprindelsen ud fra det produkt, der har den højeste  

 toldværdi, eller hvis denne ikke kendes og ikke kan fastslås, med den højeste  

 første pris, det har været muligt at fastslå, betalt for produkterne i  

 vedkommende stat.
Artikel 3 Fuldt ud fremstillede varer 1. Som »varer, der er fuldt ud fremstillet«  

 på Færøerne eller i Schweiz, anses:
 2. Udtrykket »deres fartøjer« og  

 »Færøernes og Schweiz« fabriksskibe' i stk. 1, litra (f) og (g)  

 omfatter kun de fartøjer og fabriksskibe:
Artikel 4 Tilstrækkeligt bearbejdede og forarbejdede produkter 1. Ved anvendelsen af artikel 2 anses produkter, der  

 ikke fuldt ud er fremstillet på Færøerne eller i Schweiz, for at have  

 undergået tilstrækkelig bearbejdning eller forarbejdning der, når det  

 fremstillede produkt henføres under en anden toldposition end den, hvorunder  

 alle de materialer, der ikke har oprindelsesstatus, og som er blevet anvendt  

 til fremstillingen, tariferes, jfr. dog bestemmelserne i stk. 2 og 3.
 2. For et produkt, der er anført i kolonne 1 og 2 i  

 listen i Tillæg II til denne Protokol gælder de for varen i kolonne 3 angivne  

 betingelser i stedet for reglen i stk. 1.
 3. For produkter i kapitel 84 til 91 inkl. kan  

 eksportøren i stedet for at opfylde betingelserne i kolonne 3 vælge at  

 anvende betingelserne i kolonne 4.
4. De i stk. 1, 2 og 3 nævnte betingelser definerer  

 for alle produkter, der er omfattet af denne aftale, den bearbejdning og  

 forarbejdning, som skal udføres på de materialer uden oprindelsesstatus, som  

 anvendes i fremstillingen af disse produkter, og gælder kun for sådanne  

 materialer.
Følgelig, hvis et produkt, der har opnået oprindelsesstatus ved  

 at opfylde betingelserne for dette produkt, anvendes i fremstillingen af et  

 andet produkt, skal de betingelser, der gælder for det produkt, hvori det  

 indgår, ikke gælde for det, og der skal ikke tages hensyn til de materialer  

 uden oprindelsesstatus, der måtte være blevet anvendt i fremstillingen af  

 det.
 5. Denne artikel skal gælde med de undtagelser, der er  

 fastsat i artikel 5.
Artikel 5 Utilstrækkelige bearbejdnings- og forarbejdningsprocesser 1. Følgende bearbejdninger eller forarbejdninger  

 betragtes som utilstrækkelige til at give produkterne oprindelsesstatus,  

 uanset om betingelserne i artikel 4 er opfyldt:
 2. Alle arbejdsprocesser udført på Færøerne eller i  

 Schweiz på et givet produkt skal betragtes samlet ved vurderingen af, om den  

 bearbejdning eller forarbejdning, vedkommende produkt har undergået, skal  

 betragtes som utilstrækkelig i henhold til stk. 1.
Artikel 6 Kvalificerende enheder 1. Den kvalificerende enhed for anvendelse af  

 oprindelsesreglerne er det produkt, der anses for at være basisenheden ved  

 tarifering i Det Harmoniserede Systems nomenklatur.
 Heraf følger, at:
 2. Når emballagen i henhold til almindelig bestemmelse  

 5 vedrørende fortolkningen af Det Harmoniserede System er indbefattet i  

 produktet med hensyn til tariferingen, bør dette også være tilfældet ved  

 bestemmelsen af oprindelsen.
Artikel 7 Tilbehør, reservedele og værktøj Tilbehør, reservedele og værktøj, der leveres som standardudstyr til  

 materiel, maskiner, apparater eller køretøjer til en pris, der er indbefattet  

 i varens pris eller ikke faktureres særskilt, betragtes som værende en del af  

 dette materiel eller disse maskiner, apparater eller køretøjer.
Artikel 8 Varer i sæt Varer i sæt i henhold til almindelig regel 3 i det Harmoniserede System  

 betragtes som havende oprindelsesstatus, forudsat at alle produkter, som  

 indgår i deres sammensætning, har oprindelsesstatus.
Varer i sæt, der består  

 af produkter med og uden oprindelsesstatus, anses dog som helhed for at have  

 oprindelsesstatus, forudsat at værdien af produkterne uden oprindelsesstatus  

 ikke overstiger 15% af de pågældende sæts pris ab fabrik.
Artikel 9 Neutrale elementer Ved bestemmelse af, om et produkt har oprindelse på Færøerne eller i  

 Schweiz, undersøges det ikke, om energi, anlæg og udstyr, maskiner og  

 værktøj, der er anvendt ved fremstillingen af færdigvarerne, samt varer, der  

 er anvendt ved fremstillingen, men som ikke indgår i eller er bestemt til at  

 indgå i det pågældende produkts endelige sammensætning, har oprindelse eller  

 ej.
Territorialkrav Artikel 10 Territorialprincippet Betingelserne i Afsnit II vedrørende opnåelse af oprindelsesstatus skal  

 opfyldes uden afbrydelse på Færøernes eller Schweiz' territorium.
Derfor  

 anses produkter, der har undergået bearbejdning eller forarbejdning på  

 Færøerne eller i Schweiz og har forladt de Kontraherende Parters territorium  

 eller en af de staters territorium, som er nævnt i Tillæg VII, som produkter  

 uden oprindelsesstatus, jfr. dog bestemmelserne i artikel 12.
Artikel 11 (Denne Protokol indeholder ingen artikel 11) Artikel 12 Genindførsel af varer Såfremt varer, der er udført fra Færøerne eller Schweiz til et tredieland,  

 senere returneres dertil, anses de for aldrig at have forladt Færøernes eller  

 Schweiz' territorium, hvis der over for toldmyndighederne kan føres  

 tilfredsstillende bevis for, at:
Artikel 13 Direkte transport 1. Den præferenceordning, der er fastsat i aftalen,  

 gælder kun for varer eller materialer, der opfylder betingelserne i denne  

 Protokol, og som transporteres inden for Færøernes eller Schweiz' territorium  

 eller en af de staters territorium, der er nævnt i Tillæg VII.
Dog kan  

 produkter, der udgør en enkelt forsendelse, transporteres med passage af  

 andre territorier end Færøernes og Schweiz' eller en af de staters, der er  

 nævnt i Tillæg VII, eventuelt med omladning eller midlertidig oplagring på  

 disse territorier, såfremt produkterne til stadighed har været overvåget af  

 toldmyndighederne i transit- eller oplagringslandet, og de ikke har været  

 underkastet anden behandling end eventuel losning og lastning eller enhver  

 anden behandling med henblik på at sikre, at deres tilstand ikke forringes.
 2. Som dokumentation for, at betingelserne i stk. 1 er  

 opfyldt, skal der for indførselslandets toldmyndigheder fremlægges:
Artikel 14 Udstillinger 1. Varer, som er afsendt fra Færøerne eller Schweiz  

 til en udstilling i et andet land end Færøerne, Schweiz eller en stat nævnt i  

 Tillæg VII, og som efter udstillingen sælges til indførsel til Færøerne eller  

 Schweiz, opnår ved indførslen de fordele, som følger af denne aftales  

 bestemmelser, forudsat at de opfylder de i denne Protokol fastsatte  

 betingelser for at kunne anerkendes som varer med oprindelse på Færøerne  

 eller i Schweiz, og at der over for toldmyndighederne føres tilfredsstillende  

 bevis for:
2. Et oprindelsescertifikat skal udstedes eller  

 udfærdiges i overensstemmelse med bestemmelserne i Afsnit V og fremlægges for  

 indførselslandets toldmyndigheder på de normale betingelser.
Udstillingens  

 betegnelse og adresse skal anføres derpå.
Om fornødent kan der kræves  

 supplerende dokumentation for varernes art og for de omstændigheder, under  

 hvilke de har været udstillet.
 3. Stk. 1 gælder for alle udstillinger, messer eller  

 tilsvarende offentlige arrangementer af kommerciel, industriel,  

 landbrugsmæssig eller håndværksmæssig karakter, under hvilke varerne er under  

 konstant toldkontrol, dog ikke arrangementer med privat formål i forretninger  

 eller handelslokaler med henblik på salg af udenlandske varer.
Godtgørelse eller fritagelse Artikel 15 Forbud mod toldgodtgørelse eller -fritagelse 1. Materialer uden oprindelsesstatus anvendt i  

 fremstillingen af produkter med oprindelse på Færøerne eller i Schweiz i  

 henhold til denne Protokol, for hvilke et oprindelsescertifikat udstedes  

 eller udfærdiges i overensstemmelse med bestemmelserne i afsnit V, skal ikke  

 indrømmes toldgodtgørelse eller -fritagelse under nogen form.
 2. Forbudet i stk. 1 skal gælde enhver ordning med  

 refusion, eftergivelse eller ikke-betaling, delvis eller fuldstændig, af told  

 eller afgifter med tilsvarende virkning, der gælder i en Kontraherende Part  

 for materialer anvendt i fremstillingen, hvor sådan refusion, eftergivelse  

 eller ikke-betaling gælder, udtrykkeligt eller de facto, når produkter, der  

 fremstilles af nævnte materialer udføres, og ikke når de anvendes internt i  

 nævnte stat.
 3. Eksportøren af produkter, der er omfattet af et  

 oprindelsescertifikat, skal være rede til til enhver tid og på opfordring fra  

 toldmyndighederne at fremlægge alle relevante dokumenter som bevis på, at  

 ingen godtgørelse er modtaget, hvad angår de materialer uden  

 oprindelsesstatus, der er anvendt i fremstillingen af vedkommende produkt, og  

 at al told og afgifter med tilsvarende virkning, der gælder for sådanne  

 materialer, faktisk er betalt.
 4. Bestemmelserne i stk. 1 og 3 skal også gælde for  

 emballage i henhold til artikel 6 (2), tilbehør, reservedele og værktøj i  

 henhold til artikel 7 og varer i sæt i henhold til artikel 8, når sådanne  

 genstande ikke har oprindelsesstatus.
5. Bestemmelserne i stk. 1 til 4 skal kun gælde for  

 materialer, der er af en slags, som aftalen gælder for.
Desuden skal de ikke  

 forhindre, at Færøerne eller Schweiz anvender  

 priskompensationsforanstaltninger for landbrugsprodukter, der gælder for  

 udførsel i overensstemmelse med bestemmelserne i aftalen.
Bevis for oprindelse Artikel 16 Generelle betingelser 1. Produkter med oprindelsesstatus i henhold til denne  

 Protokol skal ved indførsel til Færøerne eller Schweiz nyde godt af aftalen  

 efter fremlæggelse af:
 2. Uanset bestemmelserne i stk. 1 skal produkter med  

 oprindelsesstatus i henhold til denne Protokol i de i artikel 26 nævnte  

 tilfælde nyde godt af aftalen, uden at det er nødvendigt at fremlægge nogen  

 af de ovenfor nævnte dokumenter.
Artikel 17 Procedure for udstedelse af varecertifikat EUR.1 1. Et varecertifikat EUR.1 udstedes af den  

 eksporterende stats toldmyndigheder efter skriftlig anmodning fra eksportøren  

 eller, på eksportørens ansvar, fra dennes godkendte repræsentant.
 2. Med henblik herpå skal eksportøren eller dennes  

 godkendte repræsentant udfylde både varecertifikat EUR.1 og den  

 ansøgningsformular, der er vist i Tillæg III.
Disse formularer skal udfyldes enten på et af de officielle sprog på  

 Færøerne og i Schweiz eller på engelsk, i overensstemmelse med bestemmelserne  

 i den nationale lovgivning i det eksporterende land.
Hvis de er skrevet i  

 hånden, skal de udfyldes med blæk med blokbogstaver.
Varebeskrivelsen skal  

 stå i den dertil beregnede rubrik og anføres uden tomme linjer.
Når rubrikken  

 ikke udfyldes fuldstændig, skal der trækkes en vandret streg under  

 varebeskrivelsens sidste linje, og den ikke udfyldte del skal udstreges.
 3. Eksportøren, der anmoder om udstedelse af et  

 varecertifikat EUR.1, skal på anmodning af toldmyndighederne i eksportlandet,  

 hvor varecertifikat EUR.1 udstedes, fremlægge alle relevante dokumenter til  

 bevis for de omhandlede varers oprindelsesstatus samt for opfyldelsen af de  

 øvrige af denne Protokols betingelser.
 4. Et varecertifikat EUR.1 udstedes af den  

 Kontraherende Parts toldmyndigheder, hvis de omhandlede produkter kan  

 betragtes som varer med oprindelse på Færøerne eller i Schweiz i henhold til  

 artikel 2 (1) og opfylder de øvrige af denne Protokols betingelser.
 5. Et varecertifikat EUR.1 kan på de i denne Protokol  

 omhandlede betingelser udstedes af de Kontraherende Parters toldmyndigheder,  

 hvis vedkommende produkter befinder sig på deres territorium, og hvis de  

 produkter, der skal udføres, kan betragtes som varer med oprindelse på  

 Færøerne, i Schweiz eller i en af de stater, der er henvist til i Tillæg VII  

 i henhold til art. 2(3).
 6. I de tilfælde, der er nævnt i stk. 5, forudsætter  

 udstedelsen af et varecertifikat EUR.1 fremlæggelse af et tidligere udstedt  

 eller udformet bevis for oprindelse.
 Toldmyndighederne i modtagerlandet må, gennem administrativt samarbejde,  

 kunne få ægte kopier af det tidligere udstedte eller udformede  

 oprindelsesbevis.
7. De udstedende toldmyndigheder skal tage alle  

 nødvendige skridt til at kontrollere varernes oprindelse, og at de øvrige  

 betingelser i denne Protokol er opfyldt.
Med henblik herpå har de ret til at  

 kræve enhver form for dokumentation og at foretage enhver form for kontrol af  

 eksportørens regnskaber eller enhver anden kontrol, de måtte finde  

 hensigtsmæssig.
Det påhviler de udstedende toldmyndigheder at påse, at de i stk. 2  

 omhandlede formularer er korrekt udfyldt.
De skal navnlig kontrollere, at den  

 rubrik, der er beregnet til varebeskrivelsen, er udfyldt på en sådan måde, at  

 det ikke er muligt at foretage svigagtige tilføjelser.
 8. Datoen for udstedelsen af varecertifikat EUR.1 skal  

 anføres i den del af cerfifikatet, der er forbeholdt toldmyndighederne.
9. Et varecertifikat EUR.1 udstedes ved udførslen af  

 de varer, som det vedrører, af udførselslandets toldmyndigheder.
Certifikatet  

 stilles til rådighed for eksportøren, så snart udførslen faktisk har fundet  

 sted eller er sikret.
Artikel 18 Efterfølgende udstedelse af varecertifikat EUR.1 1. Uanset artikel 17(9) kan et varecertifikat EUR.1  

 undtagelsesvis udstedes efter udførslen af de varer, som det vedrører,  

 såfremt:
 2. Ved anvendelsen af stk. 1 skal eksportøren i  

 anmodningen anføre sted og dato for udførslen af de produkter, som  

 varecertifikat EUR.1 vedrører og angive grunden til sin anmodning.
 3. Toldmyndighederne må kun udstede et varecertifikat  

 EUR.1 efterfølgende, når de har undersøgt, at oplysningerne i eksportørens  

 anmodning er i overensstemmelse med oplysningerne i de tilsvarende  

 dokumenter.
 4. På varecertifikater EUR.1, der udstedes  

 efterfølgende, skal anføres en af følgende påtegninger:
»GIVIN EFTIRFYLGJANDI«, »UDSTEDT EFTERFØLGENDE«, »NACHTRAGLICH AUSGESTELLT«, »ISSUED RETROSPECTIVELY«, »DELIVRE A POSTERIORI«, »RILASCIATO A POSTERIORI«, »UTGEFI~ EFTIR EA«, »UTSTEDT SENERE«, »ANNETTU JALKIKATEEN«, »UTFARDAT I EFTERHAND«.
 5. Den i stk. 4 omhandlede påtegning anføres i  

 rubrikken »Bemærkninger« på varecertifikat EUR.1.
Artikel 19 Udstedelse af et duplikateksemplar af varecertifikat EUR.1 1. I tilfælde af tyveri, bortkomst eller ødelæggelse  

 af et varecertifikat EUR.1 kan eksportøren henvende sig til den  

 toldmyndighed, der udstedte dette, og anmode om udstedelse af et  

 duplikateksemplar på grundlag af de hos myndigheden beroende  

 udførselsdokumenter.
 2. På duplikateksemplaret, der bliver udstedt på denne  

 måde, skal anføres en af følgende påtegninger:
»TVITAK«, »DUPLIKAT«, »DUPLICATE«, »DUPLICATA«, »DUPLICATO«, »EFTIRRIT«, »KAKSOISKAPPALE«.
 3. Den i stk. 2 omhandlede påtegning anføres i  

 rubrikken »Bemærkninger« på varecertifikat EUR.1.
 4. Duplikateksemplaret, der påføres datoen for  

 udstedelsen af det oprindelige varecertifikat EUR.1, skal have virkning fra  

 den dato.
Artikel 20 Udstedelse af varecertifikat EUR.1 på grundlag af på forhånd udstedt  

 eller udformet oprindelsesbevis Når produkter, der udgør en enkelt forsendelse, og som er omfattet af et  

 varecertifikat EUR.1 eller en fakturaerklæring, stilles under et toldsteds  

 myndighed på Færøerne eller i Schweiz eller i Danmark, skal det oprindelige  

 oprindelsesbevis kunne erstattes med et eller flere varecertifikater EUR.1  

 udstedt af dette toldsted med henblik på at sende alle eller nogle af disse  

 produkter til andre toldsteder, uanset om de er beliggende på Færøerne eller  

 i Schweiz.
Artikel 21 Betingelser for udfærdigelse af en fakturaerklæring 1. En fakturaerklæring, som omtalt i artikel 16(1)(b)  

 kan udfærdiges:
 2. En fakturaerklæring kan udfærdiges, hvis  

 vedkommende produkter kan anses som produkter med oprindelse på Færøerne  

 eller i Schweiz i henhold til artikel 2(1) og opfylder de øvrige betingelser  

 i denne Protokol.
3. En fakturaerklæring kan i henhold til de i denne  

 Protokol nævnte betingelser udfærdiges, hvis vedkommende produkter befinder  

 sig på udførselsstatens territorium, og produkterne, der skal udføres, kan  

 anses som produkter med oprindelse på Færøerne eller i Schweiz eller i en af  

 de stater, der henvises til i Tillæg VII, jfr.
Artikel 2(3). Bestemmelserne i  

 artikel 17(6) skal anvendes mutatis mutandis.
 4. Den eksportør, der udfærdiger en fakturaerklæring,  

 skal være rede til til enhver tid og på udførselslandets toldmyndigheders  

 anmodning at fremlægge alle relevante dokumenter til bevis for vedkommende  

 produkters oprindelsesstatus samt for, at de øvrige betingelser i denne  

 Protokol er opfyldt.
5. En fakturaerklæring skal udfærdiges af eksportøren  

 ved med maskinskrift, ved påstempling eller med trykt tekst at påføre  

 fakturaen, følgesedlen eller et andet handelsdokument erklæringen, hvis tekst  

 fremgår af Tillæg IV, idet han anvender en af de sproglige versioner, der er  

 anført i nævnte Tillæg i overensstemmelse med bestemmelserne i  

 udførselslandets nationale lovgivning.
Erklæringen kan også skrives i hånden;  

 i så fald skal den skrives med blæk og med blokbogstaver.
 6. Fakturaerklæringer skal være påført eksportørens  

 håndskrevne originalunderskrift, jfr. dog bestemmelserne i artikel 22(8).
7. En fakturaerklæring kan udfærdiges af eksportøren  

 ved udførslen af de produkter, den vedrører, eller senere.
Hvis  

 fakturaerklæringen udfærdiges efter, at de produkter, den vedrører, er blevet  

 deklareret til indførselslandets toldmyndigheder, skal fakturaerklæringen  

 indeholde en henvisning til de dokumenter, der allerede er indleveret til  

 disse myndigheder.
Artikel 22 Autoriseret eksportør 1. Uanset bestemmelserne i artikel 17, 18, 19, 21 og  

 31 skal der i overensstemmelse med nedenfor anførte betingelser gælde en  

 forenklet procedure for udstedelse af dokumentation vedrørende bevisførelse  

 for oprindelse.
 2. Udførselslandets toldmyndigheder kan bemyndige  

 enhver eksportør, i det følgende benævnt »autoriseret eksportør«,  

 som ofte udfører produkter, for hvilke der kan udstedes certifikater EUR.1,  

 og som over for toldmyndighederne kan tilbyde tilfredsstillende garanti for  

 kontrollen med produkternes oprindelsesstatus samt for, at de øvrige  

 betingelser i denne Protokol er opfyldt, til ved udførslen ikke at frembyde  

 varen ved toldstedet i udførselslandet samt til ikke at indgive den anmodning  

 om varecertifikat EUR.1, der gælder for disse produkter, med henblik på at  

 opnå et varecertifikat EUR.1 på de vilkår, der er fastsat i artikel 17, stk.  

 1 til 5.
 3. Anvendes den forenklede procedure, kan  

 toldmyndighederne i udførselslandet bestemme, at der benyttes certifikater  

 EUR.1 med et særligt tegn, så det er muligt at identificere dem.
 4. Den i stk. 2 omhandlede bemyndigelse skal, efter  

 toldmyndighedernes skøn, indeholde en bestemmelse om, at rubrik 11  

 »Toldvæsenets påtegninger« på varecertifikat EUR.1:
 Rubrik 11 »Toldvæsenets påtegninger« i varecertifikat EUR.1  

 udfyldes i givet fald af den autoriserede eksportør.
 5. I de i stk. 4 (a) omhandlede tilfælde skal rubrik 7  

 »Bemærkninger« på varecertifikat EUR.1 forsynes med en af følgende  

 påtegninger:
»EINFØLD MANNAGONGD«, »FORENKLET PROCEDURE«, »YKSINKERTAISTETTU MENETTELY«, »FORENKLET PROSEDYRE«, »EINFOLDU~ AFGREI~SLA«, »FORENKLAD PROCEDUR«, »VEREINFACHTES VERFAHREN« »PROCEDURE SIMPLIFIEE« »PROCEDURA SEMPLIFICATA« »SIMPLIFIED PROCEDURE«.
 Den autoriserede eksportør skal i givet fald i rubrik 13 »Anmodning  

 om undersøgelse« anføre navn og adresse på den toldmyndighed, der er  

 kompetent til at kontrollere dette varecertifikat EUR.1.
 6. Skulle udførselslandets toldmyndigheder konstatere,  

 at et varecertifikat EUR.1 eller en fakturaerklæring, der er udstedt i  

 henhold til bestemmelserne i denne artikel, er ugyldigt i relation til de  

 leverede produkter, skal de straks underrette indførselslandets  

 toldmyndigheder herom.
 7. Toldmyndighederne kan bemyndige en autoriseret  

 eksportør til at udfærdige fakturaer, der er påført den erklæring, der vises  

 i Tillæg IV til denne Protokol, i stedet for et varecertifikat EUR.1.  

 Toldmyndighederne skal forsyne eksportøren med et autorisationsnummer, der  

 skal fremgå af valutaerklæringen.
Erklæringen, der afgives af den autoriserede eksportør på fakturaen skal  

 udfærdiges i en af de sprogversioner, der fremgår af Tillæg IV.
Den skal være  

 underskrevet i hånden og skal enten:
 8. Udførselslandets toldmyndigheder kan dog bemyndige  

 en autoriseret eksportør til ikke at underskrive den i stk. 7 omhandlede  

 erklæring på fakturaen, når der til udformningen og/eller forsendelsen af  

 sådanne fakturaer benyttes telekommunikation eller elektroniske  

 databehandlingsmetoder.
 De nævnte toldmyndigheder skal fastlægge betingelserne for anvendelsen af  

 dette stykke, herunder, om nødvendigt, en skriftlig tilkendegivelse fra den  

 autoriserede eksportør, at han påtager sig det fulde ansvar for en sådan  

 erklæring, som om de faktisk havde været underskrevet i hånden af ham.
 9. I den i stk. 2 og 7 omhandlede bemyndigelse skal  

 toldmyndighederne navnlig angive:
 10. Toldmyndighederne i udførselslandet kan undtage  

 visse kategorier af produkter fra de i stk. 2, 7 og 8 nævnte lettelser.
 11. Toldmyndighederne skal nægte at give den i stk. 2,  

 7 og 8 nævnte bemyndigelse til eksportører, der ikke tilbyder alle de  

 garantier, de anser for nødvendige.
Toldmyndighederne kan når som helst trække bemyndigelsen tilbage.
Dette  

 skal ske, når betingelserne for godkendelse ikke længere er opfyldt, eller  

 når den autoriserede eksportør ikke længere tilbyder disse garantier.
 12. Den godkendte eksportør kan blive anmodet om, i  

 overensstemmelse med de regler, toldmyndighederne har fastsat, at holde disse  

 underrettet om, hvilke forsendelser han agter at foretage, for at give det  

 kompetente toldsted mulighed for eventuelt at foretage enhver kontrol, den  

 finder nødvendig, før produkterne afsendes.
 13. Bestemmelserne i denne artikel berører ikke  

 anvendelsen af de Kontraherende Parters forskrifter vedrørende  

 toldformaliteter og brugen af tolddokumenter.
Artikel 23 Gyldigheden af oprindelsesbevis 1. Varecertifikat EUR.1 har en gyldighedstid på fire  

 måneder fra datoen for dets udstedelse i udførselslandet, og skal inden for  

 den nævnte periode frembydes for indførselslandets toldmyndigheder.
 En fakturaerklæring har en gyldighedstid på fire måneder fra datoen, hvor  

 den blev udfærdiget af eksportøren, og skal inden for den nævnte periode  

 frembydes for indførselslandets toldmyndigheder.
 2. Varecertifikater EUR.1 og fakturaerklæringer, som  

 frembydes for indførselslandets toldmyndigheder efter udløbet af den i stk. 1  

 nævnte frist, kan godtages som grundlag for præferencebehandling, såfremt  

 overskridelsen af fristen skyldes force majeure eller ekstraordinære  

 omstændigheder.
 3. I andre tilfælde af for sen frembydelse kan  

 indførselslandets toldmyndigheder godtage varecertifikater EUR.1 eller  

 fakturaerklæringer, når varerne er blevet frembudt for dem inden udløbet af  

 nævnte frist.
Artikel 24 Fremlæggelse af oprindelsesbevis 1. Varecertifikat EUR.1 og fakturaerklæringer skal  

 fremlægges for toldmyndighederne i indførselslandet i henhold til de i dette  

 land gældende bestemmelser.
Nævnte myndigheder kan forlange en oversættelse  

 af et varecertifikat EUR.1 eller en fakturaerklæring.
De kan desuden kræve,  

 at indførselsanmeldelsen suppleres med en angivelse fra importøren af, at  

 produkterne opfylder de nødvendige betingelser for, at aftalen kan finde  

 anvendelse.
 2. I tilfælde, hvor indførselsanmeldelsen overføres  

 ved hjælp af datanet til toldmyndighederne i indførselslandet er det op til  

 disse myndigheder af afgøre, inden for rammerne af og i overensstemmelse med  

 den nationale lovgivning i dette land, hvornår og i hvilket omfang disse  

 dokumenter, som udgør bevis for oprindelsesstatus, faktisk skal fremlægges.
Artikel 25 Indførsel i form af delforsendelser Når demonterede eller ikke-monterede produkter i henhold til almindelig  

 regel 2 (a) i det Harmoniserede System henhørende under HS Kapitel 84 og 85,  

 efter anmodning fra importøren og på vilkår fastsat af toldmyndighederne i  

 indførselslandet indføres i delforsendelser, skal et enkelt oprindelsesbevis  

 for sådanne produkter fremlægges for toldmyndighederne ved indførsel af den  

 første delforsendelse.
Artikel 26 Undtagelser for formelt oprindelsesbevis 1. Produkter i småforsendelser fra privatpersoner til  

 privatpersoner eller produkter, der medbringes af rejsende som personlig  

 bagage, betragtes som varer med oprindelsesstatus, uden at det er nødvendigt  

 at fremlægge formelt oprindelsesbevis, såfremt det drejer sig om indførsel  

 helt uden erhvervsmæssig karakter, og det erklæres, at produkterne opfylder  

 betingelserne i denne Protokol, og der ikke er nogen tvivl om denne  

 erklærings rigtighed.
Når det drejer sig om produkter sendt pr. post, kan  

 denne erklæring afgives på tolddeklaration C2/CP3 eller på et ark papir,  

 vedhæftet dette dokument.
 2. Som indførsel helt uden erhvervsmæssig karakter  

 anses lejlighedsvis indførsel, der udelukkende består af varer bestemt til  

 personlig brug for modtagerne eller de rejsende eller deres familie, og hvis  

 beskaffenhed eller mængde ikke giver anledning til tvivl om, at indførslen  

 sker i ikke-erhvervsmæssigt øjemed.
 3. Desuden må den samlede værdi af disse varer ikke  

 overstige 365 ECU for så vidt angår småforsendelser eller 1.025 ECU for så  

 vidt angår indholdet af de rejsendes personlige bagage.
Artikel 27 Yderligere dokumenter Dokumenter nævnt i artikel 17(3) og 21(4) brugt som bevis på, at varer,  

 der er omfattet af et varecertifikat EUR.1 eller en fakturaerklæring, kan  

 anses som varer med oprindelse på Færøerne eller i Schweiz, og at de opfylder  

 de øvrige betingelser i denne Protokol, kan bl.a. bestå af følgende:
Artikel 28 Opbevarelse af oprindelsesbeviser og yderligere dokumenter 1. Den eksportør, der anmoder om udstedelse af et  

 varecertifikat EUR.1, skal opbevare de i artikel 17(3) nævnte dokumenter i  

 mindst to år.
 2. Den eksportør, der udfærdiger en fakturaerklæring,  

 skal opbevare en kopi af denne fakturaerklæring samt de i artikel 21(4)  

 nævnte dokumenter i mindst to år.
 3. Toldmyndighederne i udførselslandet, som udsteder  

 et varecertifikat EUR.1, skal opbevare det i artikel 17(2) nævnte  

 ansøgningsskema i mindst to år.
 4. Med forbehold for artikel 24(2) skal  

 toldmyndighederne i indførselslandet opbevare de for dem fremlagte  

 varecertifikater EUR.1 og fakturaerklæringer i mindst to år.
 5. I tilfælde omtalt i artikel 24(2) er det op til  

 indførselslandets toldmyndigheder at afgøre, i overensstemmelse med dette  

 lands nationale lovgivning, hvordan varecertifikater EUR.1 eller  

 fakturaerklæringer skal opbevares i mindst to år.
Artikel 29 Uoverensstemmelser og formelle fejl 1.Konstateres der mindre uoverensstemmelser mellem oplysningerne på  

 varecertifikat EUR.1 eller på fakturaerklæringen og oplysningerne på de  

 dokumenter, der fremlægges for toldstedet med henblik på produkternes  

 toldklarering, medfører dette i sig selv ikke, at varecertifikat EUR.1 eller  

 fakturaerklæringen er ugyldigt, såfremt det på fyldestgørende måde godtgøres,  

 at dette dokument faktisk svarer til de frembudte produkter.
 2. Åbenbare formelle fejl, såsom trykfejl i et  

 varecertifikat EUR.1 eller i en fakturaerklæring bør ikke medføre, at dette  

 dokument afvises, såfremt disse fejl ikke er af en sådan art, at de skaber  

 tvivl om rigtigheden af oplysningerne i dokumentet.
Artikel 30 Beløb udtrykt i ECU 1.Beløb i udførselslandets nationale valuta svarende til det i ECU  

 udtrykte beløb fastsættes af udførselslandet og meddeles den anden  

 Kontraherende Part.
 Er beløbene højere end de tilsvarende beløb fastsat af indførselslandet,  

 skal sidstnævnte godtage dem, hvis produkterne er faktureret i  

 udførselslandets nationale valuta.
 2. Såfremt varerne er faktureret i en af de staters  

 valuta, der er nævnt i Tillæg VII, skal importlandet acceptere de beløb, der  

 er meddelt af vedkommende stat.
 3. De beløb, der skal anvendes i en hvilken som helst  

 national valuta, skal i den pågældende nationale valuta svare til de beløb,  

 der er udtrykt i ECU pr. 1. oktober 1990.
 Modværdien af en ECU i de Kontraherende Parters nationale valutaer skal  

 være de beløb, der er angivet i Tillæg V til denne Protokol.
 4. Beløbene udtrykt i ECU skal revideres, når der er  

 behov herfor, men mindst hvert andet år.
Under denne revision skal de Kontraherende Parter sikre, at der ikke sker  

 nogen reduktion i de beløb, der skal anvendes i en hvilken som helst national  

 valuta, og skal endvidere vurdere ønskeligheden af at bevare de reelle  

 effekter af de aktuelle værdigrænser.
Med henblik herpå kan den beslutte at  

 ændre beløbene udtrykt i ECU.
Artikel 31 Indførsel fra og genudførsel til en af de stater, der er nævnt i  

 Tillæg VII 1. Varer med oprindelsesstatus i henhold til denne  

 Protokol skal, når de importeres i Schweiz, nyde godt af denne aftale, også  

 ved forelæggelse af bevis for oprindelse udstedt i en af de i Tillæg VII  

 nævnte stater, hvori udtrykket »trade with the Faroe Islands« er  

 indført.
Når der anvendes EUR.1-varecertifikat, skal dette udtryk være  

 indført i rubrikken »Bemærkninger« og ved hjælp af  

 toldmyndighedsstempel fra et af disse lande.
 2. Når varer, i forvejen indført i Schweiz ledsaget af  

 oprindelsesbevis som nævnt i Art. 16(1), udstedt eller fremstillet på  

 Færøerne, genindføres til en af de i Tillæg VII nævnte stater, skal Schweiz i  

 overensstemmelse med stk. 1 påtage sig at udstede eller udfærdige  

 oprindelsesbevis med udtrykket »trade with the Faroe Islands«,  

 forudsat at varerne genindføres i samme tilstand eller ikke har undergået  

 bearbejdning eller forarbejdning i Schweiz, udover hvad der henvises til i  

 Artikel 5(1).
Metoder for administrativt samarbejde Artikel 32 Gensidig bistand 1. For at sikre korrekt anvendelse af denne Protokol  

 skal Færøerne og Schweiz bistå hinanden, gennem de kompetente  

 toldmyndigheder, med at kontrollere ægtheden af varecertifikater EUR.1 og  

 fakturaerklæringer samt rigtigheden af de oplysninger, som gives i disse  

 dokumenter.
 2. De Kontraherende Parters toldmyndigheder skal  

 forsyne hinanden med aftryk af stempler, der anvendes i deres toldsteder ved  

 udstedelse af certifikater EUR.1.
Artikel 33 Kontrol af oprindelsesbevis 1. Efterfølgende kontrol af varecertifikat EUR.1 og  

 fakturaerklæringer foretages ved stikprøver eller i øvrigt, når  

 indførselslandets toldmyndigheder nærer begrundet tvivl om dokumenternes  

 ægthed, de pågældende produkters oprindelsesstatus, eller hvorvidt de øvrige  

 bestemmelser i denne Protokol er opfyldt.
 2. Med henblik på anvendelsen af bestemmelserne i stk.  

 1 skal toldmyndighederne i indførselslandet sende varecertifikat EUR.1 og  

 fakturaen, hvis den er blevet fremlagt, eller af fakturaerklæringen, eller en  

 kopi af disse dokumenter, tilbage til toldmyndighederne i udførselslandet,  

 idet de i givet fald angiver, hvad der formelt eller reelt berettiger til  

 kontrol.
 De skal til støtte for anmodningen om efterfølgende kontrol fremsende alle  

 dokumenter og oplysninger, som det har været muligt at indhente, og som giver  

 grund til at antage, at oplysningerne givet i varecertifikat EUR.1 eller  

 fakturaerklæringen er urigtige.
3. Kontrollen skal udføres af indførselslandets  

 toldmyndigheder.
Med henblik herpå har de ret til at kræve ethvert bevis og  

 til at udføre enhver gennemgang af eksportørens regnskaber eller enhver anden  

 kontrol, som de anser for hensigtsmæssig.
 4. Såfremt indførselslandets toldmyndigheder beslutter  

 at udsætte indrømmelse af præferencebehandling til de pågældende produkter,  

 indtil resultatet af undersøgelsen foreligger, skal de tilbyde at frigive  

 varerne til importøren, dog således, at der træffes de  

 sikkerhedsforanstaltninger, der skønnes nødvendige.
5. Toldmyndighederne, der anmoder om kontrol,  

 underrettes om resultatet af denne kontrol så hurtigt som muligt.
Dette  

 resultat skal klart indikere, om dokumenterne er ægte, og om de pågældende  

 produkter kan anses som produkter med oprindelse på Færøerne eller i Schweiz  

 og opfylder de øvrige betingelser i denne Protokol.
Artikel 34 Tvistbilæggelse Når der opstår tvist i forbindelse med kontrolprocedurerne i artikel 33,  

 som ikke kan løses mellem de toldmyndigheder, der anmoder om kontrol, og de  

 toldmyndigheder, der er ansvarlige for udførelsen af denne kontrol, eller  

 hvor de rejser et spørgsmål om fortolkning af denne Protokol, skal de  

 Kontraherende Parter holde samråd.
Artikel 35 Sanktioner Der iværksættes sanktioner mod enhver person, der udfærdiger, eller lader  

 udfærdige et dokument med urigtige oplysninger for at opnå  

 præferencebehandling af produkter.
 Artikel 36 (Denne Protokol indeholder ingen artikel 36).
Artikel 37 Toldbehandling som ikke-oprindelsesprodukt Med henblik på anvendelsen af artikel 2, stk. 1, litra (b) (iii) skal  

 ethvert produkt med oprindelse i en af de i Tillæg VII nævnte stater  

 behandles som ikke-oprindelsesprodukt i den eller de perioder, hvor  

 sidstnævnte Kontraherende Part anvender de toldsatser, som gælder for  

 tredjelande, eller andre tilsvarende beskyttelsesforanstaltninger for sådanne  

 produkter i henhold til reglerne om samhandel med vedkommende land.
Artikel 38 Tillæg Tillæggene til denne Protokol udgør en integrerende del af dette.
Tillæg I til PROTOKOL 3 Indledende bemærkninger til listen i tillæg II Generelt Note 1 1.1. I de to første kolonner på listen beskrives det fremstillede produkt.  

 I første kolonne angives positionsnummer eller kapitel i Det Harmoniserede  

 System, og i anden kolonne angives varebeskrivelsen i den bestemte position  

 eller det bestemte kapitel i dette system.
For hver angivelse i de to første  

 kolonner er en regel specificeret i kolonne 3 og 4. Når der i nogle tilfælde  

 står et »ex« før angivelsen i første kolonne, betyder det, at  

 reglen i kolonne 3 og 4 kun finder anvendelse på den del af den pågældende  

 position eller det pågældende kapitel, som er anført i kolonne 2.
 1.2. Når flere positioner er grupperet i kolonne 1, eller et kapitel er  

 angivet, og varebeskrivelsen i kolonne 2 derfor er angivet generelt, finder  

 den tilsvarende regel i kolonne 3 eller 4 anvendelse på alle produkter, der i  

 henhold til Det Harmoniserede System tariferes under positioner i kapitlet  

 eller under en af de positioner, der er grupperet i kolonne 1.
 1.3. Når der er forskellige regler i listen for forskellige produkter  

 inden for en position, indeholder hver »indrykning« beskrivelsen af  

 den del af positionen, der er omfattet af den tilsvarende regel i kolonne 3  

 eller 4.
 1.4. For produkter henhørende under kapitel 84 til 91 inkl. anvendes  

 reglen i kolonne 3, såfremt der ikke er angivet en oprindelsesregel i kolonne  

 4.
Note 2 2.1. Ved »fremstilling« forstås alle former for bearbejdning  

 eller forarbejdning, herunder også »samling« eller specifikke  

 processer, jfr. ligeledes note 3.5.
 2.2. Ved »materiale« forstås alle former for  

 »bestanddele«, »råstoffer«, »komponenter« eller  

 »dele« osv., der er anvendt ved fremstillingen af produktet.
 2.3. Ved »produkt« forstås det produkt, der fremstilles, også  

 når det senere er bestemt til anvendelse i en anden fremstillingsproces.
Note 3 3.1. I tilfælde, hvor positioner eller dele af en position ikke er anført  

 i listen, finder den i artikel 4, stk. 1 anførte regel om positionsskifte  

 anvendelse.
Hvis betingelsen for positionsskifte finder anvendelse på  

 positioner eller dele af positioner, der er anført på listen, er denne  

 betingelse angivet i kolonne 3.
3.2. Den bearbejdning eller forarbejdning, der er nødvendig i henhold til  

 en regel i kolonne 3 eller 4, skal kun foretages i forbindelse med anvendelse  

 af materiale, der ikke har oprindelsesstatus.
Begrænsningerne ifølge en regel  

 i kolonne 3 eller 4 finder på samme måde kun anvendelse på anvendte  

 materialer uden oprindelsesstatus.
3.3. Såfremt en regel angiver »fremstilling på basis af alle  

 materialer«, kan også materialer, der henhører under samme position som  

 produktet, anvendes, jfr. dog eventuelle specifikke begrænsninger, som også  

 kan være indeholdt i reglen.
Ved »fremstilling på basis af alle  

 materialer, herunder andre materialer, der henhører under position . .  

 .« forstås imidlertid, at kun materialer, der tariferes under samme  

 position som produktet med en anden beskrivelse end varebeskrivelsen i  

 kolonne 2 på listen, kan anvendes.
 3.4. Når et produkt, der er fremstillet af materialer uden  

 oprindelsesstatus, og som har fået oprindelsesstatus under fremstillingen ved  

 anvendelse af reglen om positionsskifte eller den regel, som er fastsat for  

 det pågældende produkt i listen, anvendes som materiale ved fremstillingen af  

 et andet produkt, finder den regel, der gælder for det produkt, i hvilken den  

 indarbejdes, ikke anvendelse på førstnævnte produkt.
 Som eksempel kan nævnes en motor, der henhører under pos. 84.07,  

 og som i et givet land er fremstillet af »anden stållegering groft  

 tilvirket ved smedning«, der henhører under pos. 72.24. Efter reglen for  

 motorer, der henhører under pos. 84.07, må værdien af anvendte materialer  

 uden oprindelsesstatus ikke overstige 40% af varens pris ab fabrik.
Hvis det smedede emne er fremstillet i det pågældende land af en barre,  

 der ikke har oprindelsesstatus, har dette emne allerede fået  

 oprindelsesstatus i henhold til listens regel for produkter, der henhører  

 under pos. 72.24. Det smedede emne kan så tages i betragtning som produkt med  

 oprindelsesstatus ved beregningen af værdien af materialer uden  

 oprindelsesstatus, der vil kunne anvendes ved fremstillingen af motoren  

 henhørende under pos. 84.07, uden at det er nødvendigt at tage hensyn til,  

 hvorvidt det er fremstillet på samme fabrik som motoren.
Ved bestemmelsen af  

 værdien af de af de anvendte materialer, der ikke har oprindelsesstatus, skal  

 der således ikke tages hensyn til værdien af barren uden oprindelsesstatus.
 3.5. Selv om reglen om positionsskifte eller de øvrige regler, der er  

 anført i listen, er overholdt, har det færdige produkt ikke  

 oprindelsesstatus, hvis den foretagne bearbejdning eller forarbejdning er  

 utilstrækkelig i henhold til artikel 5.
Note 4 4.1. Reglen i listen angiver den nødvendige mindstegrad af bearbejdning  

 eller forarbejdning, og en større grad af bearbejdning eller forarbejdning  

 giver derfor også oprindelsesstatus; omvendt kan en bearbejdning eller  

 forarbejdning under denne tærskel ikke give oprindelsesstatus.
Med andre ord:  

 når et materiale uden oprindelsesstatus ifølge en given regel kan anvendes på  

 et bestemt trin af dets fremstilling, kan det også anvendes på et tidligere  

 stadium af dets fremstilling, men derimod ikke på et senere stadium.
4.2. Når det i en regel på listen specificeres, at et produkt kan  

 fremstilles af flere forskellige materialer, betyder det, at et eller flere  

 af disse materialer kan anvendes.
Reglen betyder naturligvis ikke, at alle  

 disse materialer skal anvendes samtidig.
 Eksempel: Det hedder i den regel, der gælder for vævede stoffer,  

 at naturlige fibre kan anvendes, og at bl.a. kemofibre også kan anvendes.  

 Dette indebærer ikke, at der så skal anvendes kemofibre eller andre  

 syntetiske materialer samtidig; reglen angiver blot, at det er muligt at  

 anvende et af materialerne eller begge samtidig.
 Når der i henhold til samme regel gælder en begrænsning for et materiale  

 og andre begrænsninger for andre materialer, finder begrænsningerne således  

 kun anvendelse på de materialer, der faktisk anvendes.
 Eksempel: Det hedder i den regel, der gælder for symaskiner, at  

 trådspændingsmekanismen skal have oprindelsesstatus, og at zig-zag-mekanismen  

 også skal have oprindelsesstatus; disse to restriktioner gælder kun, når  

 symaskinen faktisk er udstyret med de pågældende mekanismer.
 4.3. Når det i en regel i listen hedder, at et produkt skal være  

 fremstillet af et bestemt materiale, er denne betingelse naturligvis ikke til  

 hinder for, at der ikke også kan anvendes andre materialer, som på grund af  

 deres art ikke kan opfylde reglen.
 Eksempel: Den regel, der gælder for pos. 19.04, og hvorefter  

 anvendelse af korn og kornprodukter udtrykkeligt er udelukket, er naturligvis  

 ikke til hinder for, at der anvendes mineralsalte, kemikalier og andre  

 tilsætningsstoffer, dersom de ikke er fremstillet på basis af korn.
Eksempel: En artikel, der er fremstillet af fiberdug, hvis der  

 gælder en regel om, at sådanne artikler kun kan tilvirkes af garn uden  

 oprindelsesstatus; det er her ikke muligt at anvende fiberdug, selv når  

 fiberdug normalt ikke kan fremstilles af garn.
I sådanne tilfælde bør der som  

 hovedregel anvendes materiale, der befinder sig på stadiet umiddelbart forud  

 for garnfremstillingen, dvs. fiberstadiet.
 Se også note 7.3 vedrørende tekstilprodukter.
4.4. Når der i en regel på listen angives to eller flere procenter som  

 maksimumsværdien for de materialer uden oprindelsesstatus, som det er tilladt  

 at anvende, må disse procenter ikke lægges sammen.
Heraf følger, at  

 maksimumsværdien af alle de anvendte materialer uden oprindelsesstatus aldrig  

 kan være højere end den højeste af de angivne procenter.
Det følger naturligt  

 af disse bestemmelser, at de specifikke procenter, der gælder for særlige  

 produkter, ikke må overskrides.
Tekstiler Note 5 5.1. Udtrykket »naturlige fibre« anvendes i listen for alle  

 andre fibre end kemofibre og er begrænset til alle stadierne forud for  

 spindingen, herunder også affald, og medmindre andet er angivet omfatter  

 udtrykket også fibre, der er kartede, kæmmede eller på anden måde beredt, men  

 ikke spundet.
 5.2. »Naturlige fibre« omfatter også hestehår henhørende under  

 pos. 05.03 og silke henhørende under pos. 50.02 og 50.03, såvel som uldfibre,  

 fine eller grove dyrehår under pos. 51.01 til 51.05, bomuldsfibre under pos.  

 52.01 til 52.03 og andre vegetabilske fibre under pos. 53.01 til 53.05.
 5.3. »Spindeopløsninger«, »kemikalier« og  

 »materialer til papirfremstilling« anvendes i listen til  

 beskrivelse af materialer, der ikke tariferes i kapitel 50 til 63, og som kan  

 anvendes til fremstilling af regenererede eller syntetiske fibre eller  

 papirfibre eller -garn.
 5.4. »Korte kemofibre« anvendes i listen for syntetiske eller  

 regenererede bånd (tow), korte fibre eller affald af korte kemofibre  

 henhørende under pos. 55.01 til 55.07.
Note 6 6.1. For så vidt angår blandede produkter tariferet under de positioner i  

 listen, til hvilke der er henvist i denne indledende note, finder  

 betingelserne i kolonne 3 ikke anvendelse på basistekstilmaterialer, der er  

 anvendt til fremstilling af den, og som sammenlagt udgør 10% eller derunder  

 af den samlede vægt af alle anvendte basistekstilmaterialer (jfr. ligeledes  

 note 6.3 og 6.4).
 6.2. Denne tolerance kan imidlertid kun anvendes på blandede produkter,  

 der er fremstillet af to eller flere basistekstilmaterialer, uden hensyn til  

 deres andel i produktet.
 Følgende materialer er basistekstilmaterialer:
- silke - uld - grove dyrehår - fine dyrehår - hestehår - bomuld - materialer til papirfremstilling og papir - hør - hamp - jute og andre tekstilbastfibre - sisal og andre tekstilfibre af arten Agave - kokos, abaca, ramie og andre vegetabilske tekstilfibre - syntetiske filamenter - regenererede filamenter - korte syntetiske fibre - korte regenererede fibre.
Eksempel: Garn under pos. 52.05 fremstillet af bomuldsfibre og  

 korte syntetiske fibre betragtes som blandet garn.
Derfor kan materialer uden  

 oprindelsesstatus, som ikke opfylder oprindelsesreglerne, anvendes med op til  

 10 vægtprocent af garnet.
Eksempel: Uldent stof under pos. 51.12 fremstillet af uldgarn og  

 syntetisk garn af korte fibre betragtes som et blandet stof.
Derfor kan enten  

 syntetisk garn eller uldgarn, der ikke opfylder oprindelsesreglerne, eller en  

 kombination af disse to garntyper anvendes med op til 10 vægtprocent af  

 stoffet.
 Eksempel: Tuftet tekstilstof under pos. 58.02, fremstillet af  

 bomuldsgarn og bomuldsstof betragtes kun som et blandet produkt, når  

 bomuldsstoffet i sig selv er et blandet stof, fremstillet af to eller flere  

 forskellige basistekstilmaterialer, eller når de anvendte bomuldsgarner selv  

 er blandinger.
 Eksempel: Når det pågældende tuftede tekstilstof er fremstillet af  

 bomuldsgarn og syntetisk stof, så har der klart været anvendt to særskilte  

 basistekstilmaterialer.
Eksempel: Et tæppe med tufter fremstillet af regenererede garner  

 og af bomuldsgarner og med en bagbeklædning af jute betragtes som et blandet  

 produkt, fordi der er anvendt tre basistekstilmaterialer.
Således kan  

 materialer uden oprindelsesstatus, der indgår på et senere stadium i  

 fremstillingen, end reglen tillader det, anvendes, forudsat at deres samlede  

 vægt ikke overstiger 10% af tæppets vægt.
Således kan jutebagbeklædningen, de  

 regenererede garner og/eller bomuldsgarnerne importeres på dette  

 fremstillingsstadium, forudsat at vægtbetingelserne er opfyldt.
 6.3. For produkter, hvori indgår »garn fremstillet af polyurethan  

 opdelt af fleksible polyestersegmenter, også overspundet«, er tolerancen  

 20% med hensyn til dette garn.
 6.4. For produkter, hvori indgår strimler bestående af en kerne af  

 aluminiumsfolie eller en kerne af plastfilm, også beklædt med  

 aluminiumspulver, af bredde på 5 mm og derunder, klemt sammen ved hjælp af en  

 klæbestrimmel mellem to lag plastfilm, er tolerancen 30% med hensyn til denne  

 strimmel.
Note 7 7.1. For de tekstilprodukter, der i listen er forsynet med en fodnote med  

 henvisning til denne indledende note, kan tekstilmaterialer med undtagelse af  

 for og mellemfor, som ikke opfylder reglen i listen i kolonne 3 for det  

 fremstillede produkt, anvendes, forudsat at de er tariferet under en anden  

 position end produktet, og deres værdi ikke overstiger 8% af produktets pris  

 ab fabrik.
 7.2. Besætningsartikler og tilbehør, der ikke er af tekstilmateriale,  

 eller andre anvendte produkter, som indeholder tekstilmateriale, skal ikke  

 opfylde betingelserne i kolonne 3, selv om de ikke falder inden for  

 anvendelsesområdet for note 4.3.
 7.3. I overensstemmelse med note 4.3 kan besætningsartikler og tilbehør  

 uden oprindelsesstatus, der ikke er fremstillet af tekstilmateriale, eller  

 andre produkter uden oprindelsesstatus, som ikke indeholder  

 tekstilmaterialer, dog anvendes frit, når de ikke kan fremstilles af de i  

 kolonne 3 anførte materialer.
 Eksempel: Hvis det i en regel i listen hedder, at der til en  

 bestemt tekstilgenstand såsom en bluse skal anvendes garn, forhindrer dette  

 ikke, at der kan anvendes metalgenstande som f.eks. knapper, idet sådanne  

 ikke kan fremstilles af tekstilmaterialer.
 7.4. Når der gælder en procentregel, skal der tages hensyn til værdien af  

 besætningsartikler og tilbehør ved beregningen af værdien af de medgåede  

 materialer, som ikke har oprindelsesstatus.
Note 8 8.1. De indledende noter 1-7 finder om fornødent anvendelse på alle  

 produkter, der er fremstillet ved anvendelse af materialer uden  

 oprindelsesstatus, selv når disse ikke er underlagt særlige bestemmelser i  

 listen til Tillæg II, men i stedet er underlagt reglen om positionsskifte  

 indeholdt i artikel 4(1).
Tillæg II til Protokol 3 Liste over bearbejdning eller forarbejdning af materialer uden  

 oprindelsesstatus, der er påkrævet for at den færdige vare kan få  

 oprindelsesstatus Tillæg III til protokol 3 Varecertifikat EUR.1 og ansøgning om varecertifikat EUR.1 Trykningsanvisninger 1. Certifikatets format er 210 x 297 mm, idet en  

 maksimal afvigelse i længden på højst 5 mm kortere og 8 mm længere tillades.  

 Der skal anvendes hvidt, træfrit og skrivefast papir med en vægt på mindst 25  

 g pr. (m2). Det skal forsynes med guillochetryk i bunden i grøn farve, som  

 gør al forfalskning ved hjælp af mekaniske eller kemiske midler klart synlig.
2. Færøernes og Schweiz' offentlige myndigheder kan  

 selv trykke formularerne eller overlade trykningen til trykkerier, som de har  

 godkendt.
I sidstnævnte tilfælde skal hvert varecertifikat EUR.1 forsynes med  

 en bemærkning om godkendelsen.
Hver formular skal forsynes med trykkeriets  

 navn og adresse eller et mærke, som gør det muligt at identificere  

 trykkeriet.
Det skal desuden forsynes med et påtrykt eller på anden måde  

 anført løbenummer, der tjener til identifikation.
VARECERTIFIKAT Anmodning om VARECERTIFIKAT Tillæg VII til protokol 3 Samarbejde med andre lande De stater, der henvises til i - Artikel 2, stk. 1 (b) (iii), 2, 3 og 4 - Artikel 10 - Artikel 13, stk. 1 - Artikel 14, stk. 1 - Artikel 17, stk. 5 - Artikel 21, stk. 3 - Artikel 27, stk. (d) - Artikel 30, stk. 2-3 - Artikel 31 - Tillæg IV - Tillæg V - Tillæg VIII er følgende:
- Østrig - Finland - Island - Norge - Sverige Tillæg VIII til protokol 3 Fælleserklæring 1. Med henvisning til artikel 20 er der enighed mellem  

 de Kontraherende Parter og den danske regering om, at varecertifikater EUR.1  

 kan udstedes af toldmyndighederne i Danmark, når produkter sendt fra Færøerne  

 opbevares under danske toldmyndigheders kontrol med det formål at sende alle  

 eller en del af disse produkter til Schweiz.
 Oprindelsesbevis kan også udstedes eller udfærdiges i Danmark for varer af  

 schweizisk oprindelse, når de sendes fra Danmark til Færøerne, forudsat at  

 afsenderen kan fremvise tilfredsstillende bevis for oprindelsen.
 2. Varer, som opfylder bestemmelserne i denne  

 Protokol, og som på dagen for aftalens ikrafttræden er undervejs til eller  

 befinder sig i en Kontraherende Part eller i en af de stater, der er nævnt i  

 Tillæg VII, og der er underlagt regler for midlertidig lagring, lagring på  

 toldlager eller i frizoner, kan godtages som oprindelsesprodukter, forudsat  

 at der - inden for en frist, som udløber fire måneder efter denne dato - for  

 toldmyndighederne i den importerende stat fremlægges et oprindelsesbevis  

 udstedt efterfølgende, samt dokumenter, som beviser de omstændigheder,  

 hvorunder transporten har fundet sted.
 3. Hvad angår det administrative samarbejde omtalt i  

 artikel 2, stk. 2, er det underforstået, at det administrative samarbejde,  

 som er etableret i protokol B til EFTA-konventionen, skal anvendes.
Tillæg IX til protokol 3 Fælleserklæring De Kontraherende Parter er enige om, at de, i lyset af udviklingen i  

 Europa og ikrafttrædelsen af oprindelsesreglerne i aftalen om Det europæiske  

 økonomiske Samarbejdsområde, skal rådføre sig med hinanden og med de  

 Kontraherende Parter i den aftale, med det formål at vurdere, fra sag til  

 sag, i hvilket omfang og på hvilken basis disse regler kan tilpasses denne  

 aftale, specielt med henblik på at opnå større kumulation og indirekte  

 transport.
Protokol 4 Vedrørende den behandling, Schweiz kan anvende på indførsel af visse produkter under ordningen for opbygning af obligatoriske lagre Schweiz kan etablere en ordning for obligatoriske lagre for varer, der er  

 uundværlige for befolkningens overlevelse, og i Schweiz' tilfælde for hæren,  

 i tider med alvorlig forsyningsknaphed, og fremstillingen af hvilke i Schweiz  

 er utilstrækkelig eller ikke-eksisterende, og hvis egenskaber og art gør det  

 muligt at opbygge lagre.
 Schweiz skal anvende denne ordning på en måde, der ikke medfører  

 diskriminering, direkte eller indirekte, mellem produkter indført fra den  

 anden part i denne aftale og nationale tilsvarende produkter eller  

 erstatningsprodukter.
 Aftalen trådte i medfør af artikel 11 i kraft den 1. marts 1995.
