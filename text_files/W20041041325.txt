 Klager er  

 momsregistreret, revisor laver årsregnskab og et firma står for drift og  

 vedligeholdelse.
 Klager  

 foretager afskrivninger på driftssiden efter reglerne for selvstændige  

 erhvervsdrivende.
 I 2002  

 var omsætningen 554.664 kr., mens omkostningerne var 100.588 kr.
 Drift af  

 møllen er ikke formueforvaltning, men selvstændig virksomhed, fordi:
-  

 der foregår en produktion af strøm med  

 henblik på salg, -  

 klager er eneejer af vindmøllen, -  

 møllen drives for hans regning og risiko med  

 det formål at få økonomisk udbytte -  

 han har den formelle handlefrihed omkring  

 driften, -  

 han forpligter sig personligt ved aftaler om  

 møllen og hæfter personligt, -  

 han afholder selv udgifterne til driften, -  

 der afskrives efter reglerne for selvstændige  

 erhvervsdrivende, -  

 han er momsregistreret, og -  

 han opfylder betingelserne for at kunne  

 optages i en a-kasse for selvstændige erhvervsdrivende.
 På grund  

 af den høje indtjening på møllen, fik han afslag på drift af denne samtidig  

 med  

 efterløn efter 400-timers-ordningen.
Selvstændig  

 virksomhed / formueforvaltning, efterløn, 400 timers-ordningen Ankenævnet har behandlet Deres klients klage på møde  

 den 11. marts 2004.
Nævnet traf denne A F G Ø R E L S  

 E Deres klients drift af en vindmølle skal anses for  

 selvstændig virksomhed som bibeskæftigelse.
Deres klient kan ikke få  

 tilladelse  

 til at drive vindmøllen samtidig med, at han får efterløn.
BEGRUNDELSE Ankenævnet har ved afgørelsen lagt til grund, at -  

 	  

 Deres klient er  

 eneejer af vindmøllen, -  

 	  

 han har drevet møllen  

 siden 1996, -  

 	  

 han sælger strøm fra  

 møllen, -  

 	  

 Deres klient er  

 momsregistreret, -  

 	  

 omsætningen på  

 vindmøllen i 2002 var 554.664 kr. og omkostningerne 100.588 kr., -  

 	  

 Deres klient ifølge  

 a-kassens oplysninger foretager afskrivninger på driftssiden efter reglerne  

 for  

 selvstændige erhvervsdrivende.
 Ved vurderingen af, om der er tale om selvstændig  

 virksomhed anvendes de kriterier, der er opstillet i bekendtgørelsen om  

 optagelse som selvstændig erhvervsdrivende i en a-kasse.
Formueforvaltning kan bl.a. omfatte kapitalanbringelse  

 i investeringsarrangementer, som især af hensyn til skattefordelene let får  

 erhvervsmæssig karakter.
Det kan i denne forbindelse være afgørende, om  

 investeringsvirksomheden er baseret på personligt arbejde.
Uanset at Deres klients arbejdsopgaver omkring  

 vindmøllen nu er yderst beskedne, finder ankenævnet, at Deres klients drift  

 af  

 vindmøllen er selvstændig virksomhed og ikke formueforvaltning.
Der er herved  

 lagt vægt på, at der på vindmøllen foregår en produktion af strøm med henblik  

 på salg, ligesom Deres klient er eneejer af møllen.
Virksomheden udøves for  

 hans egen regning og risiko med det formål at opnå økonomisk udbytte, og han  

 har den formelle handlefrihed omkring møllens drift.
Deres klient forpligter  

 sig personligt ved de aftaler, der indgås og hæfter personligt, ligesom han  

 selv afholder udgifterne til driften.
Uanset om den daglige drift udføres af  

 andre, er dette at anse som selvstændig virksomhed.
Ankenævnet har endvidere lagt vægt på, at Deres klient  

 ifølge a-kassens oplysninger foretager afskrivning på driftsmidler efter de  

 for  

 selvstændige erhvervsdrivende gældende regler.
En beskæftigelse, der  

 foretager  

 sådanne afskrivninger anses altid for udøvelse af selvstændig  

 erhvervsvirksomhed.
Endelig har ankenævnet lagt vægt på, at Deres klient er  

 momsregistreret.
Momsregistrering er normalt et sikkert tegn på selvstændig  

 erhvervsudøvelse.
 Deres klient vil således kunne optages i en a-kasse som  

 selvstændig erhvervsdrivende, og også af den grund anses ejerskabet af  

 vindmøllen som selvstændig virksomhed for ham.
 Efter arbejdsløshedsforsikringsloven er hovedreglen, at  

 efterlønsmodtagere ikke må udføre vedvarende selvstændig virksomhed, bortset  

 fra mindre jordbrug.
 Der er dog mulighed for undtagelsesvis og efter nærmere  

 betingelser at give tilladelse til at påbegynde eller videreføre en  

 selvstændig  

 virksomhed.
 Efter reglerne i direktoratets bekendtgørelse om  

 selvstændig virksomhed samtidig med efterløn er det medlemmet, der skal  

 sandsynliggøre, at arbejdstiden varigt er nedsat til højst 400 timer, og at  

 indtægten er nedsat til højst 50.000 kr. pr. regnskabsår (58.076 kr. i 2004),  

 hvis virksomheden før har været drevet i større omfang, herunder som  

 hovedbeskæftigelse, før en eventuel tilladelse kan gives.
 Ved afgørelsen af, at Deres klient ikke kan få  

 tilladelse til at drive vindmøllen samtidig med, at han får efterløn, har  

 ankenævnet  

 lagt vægt på oplysningerne om virksomhedens indtægt i 2002. Dette beløb  

 overstiger den tilladte grænse for dækningsbidrag 1 på 50.000 kr. (58.076 kr.  

 i  

 2004).
 Vedrørende ophør med selvstændig virksomhed har Deres  

 klient aftalt med sin revisor, at denne laver momsregnskaberne og dermed står  

 for hele administrationen af vindmøllen, ligesom den ugentlige  

 kontrolopringning til møllen kan overlades til XXX.
Dermed er betingelserne for ophør med selvstændig  

 virksomhed som eneejer imidlertid ikke opfyldt.
Hertil kræves, at Deres  

 klient  

 dokumenterer, at virksomheden er lukket eller solgt, bortforpagtet eller  

 udlejet til andre end ægtefællen, samleveren eller umyndige børn, jf. § 7,  

 stk.  

 1 og 2 i bekendtgørelsen om udøvelse af selvstændig virksomhed som  

 bibeskæftigelse.
 Vedrørende spørgsmålet om selvstændig virksomhed  

 henviser ankenævnet til Arbejdsdirektoratets bekendtgørelse nr. 556 af 3.  

 juli  

 2002 om optagelse som selvstændig erhvervsdrivende i en a-kasse.
 Vedrørende selvstændig virksomhed efter 400-timers-reglen  

 samtidig med efterløn henviser ankenævnet til lov om arbejdsløshedsforsikring  

 m.v., jf. lovbekendtgørelse nr. 799 af 24. september 2002 § 74 f, stk. 4 og  

 Direktoratet for Arbejdsløshedsforsikringens bekendtgørelse nr. 315 af 20.  

 maj  

 1999 om selvstændig virksomhed samtidig med efterløn.
 Vedrørende ophør med selvstændig virksomhed henvises  

 til Direktoratet for Arbejdsløshedsforsikringens bekendtgørelse nr. 1146 af  

 20.  

 december 1995 om udøvelse af selvstændig virksomhed som bibeskæftigelse § 7.
 Ankenævnet tiltræder således Arbejdsdirektoratets  

 afgørelse af 4. september 2003.
BEMÆRKNINGER Deres klients revisor har i sit brev af 19. september  

 2003 anført, at der ved fastsættelsen af indtjeningen på møllen for 2002 ikke  

 er taget højde for betydelige renteudgifter og heller ikke afskrivningerne,  

 som  

 skal svare til den faktiske værdiforringelse på møllen.
Ankenævnet kan oplyse, at dækningsbidrag 1 defineres  

 som nettoomsætning fratrukket vareforbrug.
Udgifter til f.eks. renter samt  

 afskrivninger kan ikke opgøres som en del af vareforbruget.
 De har gjort gældende, at andre vindmølleejere kan få  

 efterløn uden problemer, og Deres klients revisor har i vejledninger fra  

 a-kasser læst, at bl.a. vindmølleejere kan få efterløn, hvis de overlader alt  

 arbejde med de såkaldte passive kapitalanbringelser til andre.
 Arbejdsmarkedets Ankenævn har ikke mulighed for at tage  

 stilling til Deres eller Deres klients revisors anbringende om andre  

 vindmølleejeres mulighed for at få efterløn, men må henvise Dem til  

 Arbejdsdirektoratet eller a-kassen, der kan vejlede Dem om reglerne.
På ankenævnets vegne Lise Møller fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
