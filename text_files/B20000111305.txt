Bekendtgørelse om uddannelsen til  

 teknisk designer I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 teknisk designer.
Uddannelsens mål § 2. Den uddannede tekniske designer kan
selvstændigt og i samarbejde med andre planlægge og  

 udføre arbejdsopgaver inden for et af nedennævnte områder  

 eller inden for en kombination af områderne med henblik på  

 beskæftigelse inden for el-, bygge- og anlægsvirksomhed, IT- og  

 fremstillingsvirksomhed samt teknisk rådgivning og  

 administration:
 1)	Konstruktion, tegning og beregning.
 2)	Planlægning og drift.
 3)	Illustration og teknisk design.
Stk. 2. Den uddannede tekniske designer har på avanceret  

 niveau forståelse af og færdigheder i anvendelsen og inddragelsen  

 af IT i produktionsmæssig, kommunikationsmæssig, administrativ og  

 økonomisk sammenhæng.
Den uddannede kan på rutineniveau  

 planlægge og udføre opgaver med inddragelse af digital  

 billedbehandling kombineret med 3-D CAD, animation og visualisering.
 Stk. 3. Den uddannede har opnået almene og personlige  

 kompetencer, sådan at vedkommende kan indgå i selvstændig  

 og effektiv løsning af opgaver inden for uddannelsens  

 beskæftigelsesområder og indgå i samarbejde med andre  

 faggrupper.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation,  

 jf. § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 udvalg for uddannelsen til Teknisk designer.
 § 4. Uddannelsen varer 2 år og 6  

 måneder.
Stk. 2. Uddannelsen omfatter et obligatorisk  

 grundforløb på 40 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 20 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af en skoleperiode på 20 uger, der  

 omfatter grundfag, områdefag, valgfag samt valgfri specialefag, der  

 gennemføres i skoleperioden eller på et andet tidspunkt under  

 hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb jf. §§ 6 og 7, og ved forløb  

 efter § 8.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag og  

 grundfag i grundforløbet, der er særlige for  

 hovedforløbet, jf. §§ 9 og 10.
 Stk. 2. Inden afslutning af grundforløbet skal eleven  

 have gennemført et mini-projekt, jf. § 10, stk. 2. Eleven  

 skal have opnået mindst karakteren 6,0 i projektet.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige 40 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, valgfri specialefag og valgfag med de fastsatte  

 mål.
§ 7. Det i § 6 nævnte forløb kan  

 begynde med et supplerende kursus efter erhvervsuddannelseslovens § 16  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan under  

 kurset foretage afklaring af elevens praktiske og teoretiske kvalifikationer  

 med henblik på afgørelse om merit i uddannelsesforløbet i  

 et forløb på indtil 2 uger, jf. hovedbekendtgørelsens  

 § 20, stk. 2. Det supplerende kursus kan gennemføres uden  

 uddannelsesaftale.
Fritagelse for dele af uddannelsen § 8. Eleven kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 9. Undervisningen i grundforløbet  

 omfatter følgende grundfag, der er særlige for  

 hovedforløbet, jf. bekendtgørelse om grundfag:
 1)	Dansk F.
 2)	Informationsteknologi D.
 3)	Matematik E.
 4)	Materialeforståelse.
 5)	Virksomhedslære og innovation F.
 § 10. Undervisningen i grundforløbet  

 omfatter følgende områdefag, der er særlige for  

 hovedforløbet:
1)	Introduktion til konstruktion, teknologi og  

 tegningsforståelse Niveau : Begynder Eleven kender til materialer og metoder inden for fremstillings-,  

 bygge- og anlægsområdet, herunder det tilknyttede  

 el-område.
Eleven kan løse tværgående opgaver og  

 medvirke i processer inden for konstruktion, produktion, tilbudsgivning,  

 driftsteknik og teknisk administration under hensyntagen til normer,  

 standarder og miljøforhold.
Eleven kan anvende og præsentere  

 IT-støttede beregninger og dokumentfremstilling samt CAD og  

 multimedieteknikker.
2)	Videregående konstruktion, teknologi og  

 tegningsforståelse Niveau : Rutine Eleven har indsigt i materialer og metoder inden for fremstillings-,  

 bygge- og anlægsområdet, herunder det tilknyttede  

 el-område.
Eleven kan selvstændigt planlægge og  

 forestå arbejdet med opgaveløsning samt medvirke i processer i  

 tilknytning til arbejdsområdet.
Eleven kan udforme og præsentere  

 IT-støttede beregninger og dokumentationsfremstillinger samt anvende  

 CAD og multimedieteknikker.
Eleven kan selvstændigt planlægge og  

 udføre opgaver inden for konstruktion, produktion, tilbudsgivning,  

 driftsteknik og teknisk administration under hensyntagen til normer,  

 kvalitetssikring, standarder, produktansvar og miljøforhold.
3)	3-D CAD, visualisering og animation Niveau : Rutine Eleven kan anvende et 3-D-system til at visualisere og animere et emne  

 til anvendelse ved konstruktions- og salgsopgaver.
I forbindelse med  

 visualisering kan eleven fremstille materialeoverflader, lyssætninger  

 og perspektivindstillinger.
I forbindelse med animation kan eleven fremstille  

 bevægelige emner og scener.
4)	Teknisk illustration Niveau : Begynder Eleven har kendskab til forskellige illustrationsteknikker, herunder  

 de praktiske og æstetiske sider af design, sådan at eleven kan  

 løse enkle illustrationsopgaver.
Stk. 2. Grundforløbet omfatter endvidere et  

 mini-projekt, der bedømmes efter § 18, stk. 4.  

 Formålet med mini-projektet er, at eleven 1)	kan dokumentere viden om metoder til indsamling og bearbejdning af  

 data, 2)	kan anskueliggøre hvorledes vedkommende er i stand til at  

 anvende viden og erhvervede kvalifikationer fra områdefag og grundfag i  

 løsning af problemstillinger, 3)	kan demonstrere indsigt i anvendelsen af tidssvarende teknologier,  

 metoder og teknikker samt har forståelse af og indsigt i  

 miljømæssige overvejelser, 4)	kan udarbejde den nødvendige dokumentation for projektet  

 og 5)	kan foretage en selvstændig præsentation af og  

 argumentation for projektet, både mundtligt og skriftligt.
Stk. 3. Områdefagene, der er særlige for  

 hovedforløbet, varer i alt 15 uger.
Heri indgår mini-projektet  

 med en varighed på 3,0 uger.
 § 11. Undervisningen i hovedforløbet  

 omfatter grundfaget økonomi, 1,0 uge, jf. bekendtgørelse om  

 grundfag.
 § 12. Undervisningen i hovedforløbet  

 omfatter følgende områdefag:
1)	Kvalitetsstyring Niveau : Rutine Eleven har et sådant kendskab til kvalitetsstyring, at  

 vedkommende kan medvirke ved løsning af relevante opgaver inden for  

 kvalitetskontrol.
Endvidere kan eleven løse opgaver i kvalitetssikring  

 og har et grundlæggende kendskab til gældende standarder og  

 certificering.
2)	Videregående teknisk illustration Niveau : Rutine Eleven kan planlægge, løse og gennemføre  

 arbejdsopgaver inden for retvinklet projektion, stregarter,  

 målsætning, signaturer, snitteknik og tekstning efter  

 ISO-standard.
Eleven kan desuden anvende opmåling og skitser til  

 udarbejdelse af arbejdstegninger og kan udføre rumlige tegninger af  

 forskellige emner, diagrammer, skemaer samt arbejds- og samlingstegninger ved  

 hjælp af edb og multimedieteknikker.
Eleven har endvidere en  

 grundlæggende forståelse af de praktiske og æstetiske sider  

 af design.
 Stk. 2. Undervisningen i områdefag i  

 hovedforløbet varer i alt 2 uger.
§ 13. Undervisningen i hovedforløbet  

 omfatter desuden 11 ugers valgfri specialefag.
Heri indgår  

 afslutningsprojektet med en varighed af 3 uger.
Eleven vælger i  

 samarbejde med praktikvirksomheden 4 specialefag.
Fagene vælges efter  

 anvisningerne i vejledningen.
 Stk. 2. Målet med specialefagene er at  

 understøtte og medvirke til, at eleven når uddannelsens  

 mål, jf. § 2. Endvidere skal de valgfri specialefag kvalificere  

 eleven til at udarbejde og gennemføre det afsluttende projekt, jf.  

 § 19. Specialefagene skal understøtte og udbygge de kompetencer,  

 eleven har opnået i grundforløbet og i praktikperioden, samt  

 tilføre disse kompetencer en faglig toning i relation til den enkelte  

 elevs erhvervsønsker.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter valgfag.
Undervisningen i valgfag, herunder bedømmelse,  

 følger reglerne for valgfag, jf. hovedbekendtgørelsen.
Valgfag  

 varer i alt 6,0 uger.
Praktikuddannelsen § 15. Målet med praktikuddannelsen er, at  

 eleven opnår færdighed i udførelsen af virksomhedens  

 arbejdsopgaver inden for mindst et af følgende arbejdsområder  

 eller inden for en kombination af disse, hvoraf eleven skal beherske mindst  

 et af områderne på avanceret niveau:
 1)	Konstruktion, tegning og beregning.
 2)	Planlægning og drift.
 3)	Illustration og teknisk design.
Stk. 2. Praktikuddannelsen skal understøtte udviklingen  

 af elevens faglige og personlige kvalifikationer og udvikle elevens evne til  

 samarbejde og til at håndtere nye problemstillinger.
Virksomheden skal  

 give eleven mulighed for i praktiktiden at arbejde selvstændigt ved  

 anvendelse af de færdigheder, der er erhvervet gennem  

 grundforløbet og praktikuddannelsens forskellige arbejdsopgaver.
 Uddannelsesbog mv.
§ 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en standpunktskarakter.
Hvis faget afsluttes med eksamen,  

 er den afsluttende karakter eksamenskarakteren; ellers er den en  

 standpunktskarakter.
Stk. 4. Inden afslutningen af grundforløbet  

 bedømmes elevens mini-projekt.
Bekendtgørelse om  

 eksamensordning ved erhvervsskolerne m.v. finder anvendelse.  

 Bedømmelsen omfatter:
1)	en skriftlig projektrapport med teknisk dokumentation og 2)	en mundtlig prøve, der tager udgangspunkt i elevens  

 skriftlige fremlæggelse af projektopgaven.
Stk. 5. Mini-projektet, jf. stk. 4, bedømmes af en  

 lærer og en censor.
Hvis projektet udføres som gruppearbejde,  

 skal den enkelte elevs præstation kunne bedømmes individuelt med  

 en eksamenstid på ca. 20 minutter for hver elev.
 Afsluttende prøver (eksamen) m.v.
§ 19. I den sidste skoleperiode udarbejder eleven  

 som led i undervisningen et afslutningsprojekt, der samtidig  

 udgør en svendeprøve (eksamen). Eleven udformer  

 projektbeskrivelsen indenfor en emnekreds, som skolen fastsætter i  

 samråd med det faglige udvalg.
Projektoplægget godkendes af  

 skolen.
Projektet har en varighed af 3 uger.
Bekendtgørelse om  

 eksamensordning ved erhvervsskolerne m.v. finder anvendelse.
Stk. 2. Eksaminen består af 1)	vurdering af projektets skriftlige del og 2)	en mundtlig projektfremlæggelse af ca. 20 minutters  

 varighed.
 Stk. 3. Afslutningsprojektet bedømmes af en lærer  

 udpeget af skolen og to censorer udpeget af det faglige udvalg.
 § 20. Projektopgaven omfatter:
 1)	Indsamling og bearbejdning af data.
 2)	Anvendelse af viden og erhvervede kvalifikationer fra de valgte  

 specialefag.
 3)	Inddragelse af tværfaglig viden og elementer fra specialefag,  

 områdefag, grundfag, eventuelle relevante valgfag samt  

 praktikerfaringer.
 4)	Anvendelse af tidssvarende teknologier, metoder, teknikker og  

 inddragelse af miljømæssige, administrative og økonomiske  

 overvejelser.
 5)	Udarbejdelse af den nødvendige dokumentation for  

 projektet.
§ 21. Ved bedømmelsen af  

 afslutningsprojektet lægges vægt på, at eleven, inden for  

 de arbejdsområder, der er nævnt i § 2, kan 1)	kombinere de faglige kompetencer, som projektopgaven omhandler, 2)	anvende relevante informationsteknologiske  

 hjælpeværktøjer og 3)	redegøre for systematik og metodik i løsning af  

 opgaven, herunder bearbejdningsmetoder, arbejdsproces og implementering af  

 teori og praksis.
 Stk. 2. Karakteren for projektets skriftlige del gives ud fra  

 en helhedsvurdering af den faglige kvalitet og den skriftlige  

 fremstilling.
 Stk. 3. Karakteren for projektets mundtlige del gives ud fra  

 en vurdering af elevens projektfremlæggelse, herunder  

 planlægning, gennemførelse og konklusioner.
 Stk. 4. Hvis projektet er udført som gruppearbejde,  

 skal den mundtlige projektfremlæggelse tage udgangspunkt i en  

 gruppeeksamen, hvor den enkelte elevs præstation skal kunne  

 bedømmes individuelt med en eksamenstid på ca. 20 minutter pr.  

 elev.
 Stk. 5. Eleven har bestået projektet, hvis gennemsnittet  

 af den mundtlige og den skriftlige karakter er 6 eller derover.
Sygeeksamen og ny eksamen (eller prøve) § 22. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 23. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. Den afsluttende prøve skal være  

 bestået med mindst karakteren 6, jf. § 21, stk. 5.
 § 24. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 25. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 26. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 522  

 af 22. juni 1995 om uddannelse til teknisk assistent.
 Stk. 3. Den i stk. 2 nævnte bekendtgørelse  

 finder dog anvendelse for elever, der på  

 ikrafttrædelsestidspunktet er begyndt på et uddannelsesforhold i  

 henhold til uddannelsesaftale, og som inden den 31. december 2003 vil kunne  

 afslutte uddannelsen.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen til teknisk assistent efter  

 bekendtgørelsen nævnt i stk. 2, og som efter aftale med  

 praktikvirksomheden ønsker at overgå til uddannelsen til teknisk  

 designer efter denne bekendtgørelse.
