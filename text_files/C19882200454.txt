(Til alle friskoler, private  

 grundskoler samt private gymnasier med grundskoleafdeling) Hermed følger Undervisningsministeriets cirkulære af 14. januar 1988 om  

 tjenestetid, overtimebetaling og aflønning af børnehaveklasseledere ved  

 friskoler, private grundskoler samt private gymnasier med grundskoleafdeling.
Cirkulæret har virkning fra 1. august 1987 Reglerne finder anvendelse for alle børnehaveklasseledere samt årsvikarer  

 for disse, også når der er tillagt de pågældende undervisning i forbindelse  

 med samordnet indskoling, jf. lov nr. 270 af 6. juni 1985 om ændring af lov  

 om folkeskolen m.m. (skolegangens påbegyndelse m.v.) og  

 Undervisningsministeriets cirkulære af 14. november 1985 om ændring af lov om  

 folkeskolen m.m. (skolegangens påbegyndelse m.v.). Som bilag er optrykt  

 afsnit 1. Skolegangens påbegyndelse, i cirkulæret af 14, november 1985.
 Ved Undervisningsministeriets cirkulære af 23. juni 1987 om tjenestetid,  

 m.v. for børnehaveklasseledere i folkeskolen skete der en udvidelse af de  

 arbejdsopgaver, der kan indgå i en børnehaveklasseleders pligtige timetal.  

 Der blev bl.a. indsat bestemmelser om undervisning i samordnede  

 indskolingsforløb for børn fra børnehaveklasser og 1. og 2. klassetrin.  

 Samordningen kan gennemføres på flere måder, som har det tilfælles, at lærere  

 i eet eller andet omfang virker i børnehaveklassen, og at  

 børnehaveklasselederen i eet eller andet omfang virker i 1. og 2. klasse.
Den ugentlige undervisningstid i et samordnet indskolingsforløb skal ved  

 årgangsdelte skoler være mindst 20 timer.
Det er endvidere en forudsætning,  

 at undervisningen i det samordnede indskolingsforløb varetages både af af en  

 børnehaveklasseleder og en eller flere lærere.
 Baggrunden for indførelse af bestemmelserne om indskolingsforløbet er, at  

 skolerne hermed får en almindelig adgang til at udjævne det skarpe skel  

 mellem børnehaveklasse og 1. og 2. klassetrin.
 For så vidt angår børnehaveklasseledere og lærere ved frie  grundskoler er  

 der en generel adgang til at læse timer både i børnehaveklassen og i 1.-10.  

 klasse, idet der her ikke er knyttet et uddannelseskrav til stillingen som  

 henholdsvis børnehaveklasseleder og lærer.
 Deraf følger, at undervisere m.fl. ved de frie grundskoler ikke ansættes  

 og aflønnes efter deres uddannelse, men efter deres funktion.
 Som børnehaveklasseleder betegnes den, der forestår undervisningen i en  

 børnehaveklasse.
 Som lærer betegnes den, der underviser på 1.-10. klassetrin, Den, der både  

 forestår undervisningen i en børnehaveklasse, og som underviser på 1.-10.  

 klassetrin, er ansat og aflønnes som børnehaveklasseleder for undervisningen  

 i børnehaveklassen og er ansat og aflønnes som lærer for undervisningen på  

 1.-10. klassetrin.
 Den pågældende skal have en indplacering både som børnehaveklasseleder og  

 som lærer.
 Denne grundregel om aflønning efter funktion vil fortsat være gældende.
Med virkning fra 1. august 1987 fraviges reglen dog, hvis der etableres et  

 samordnet indskolingsforløb på en fri grundskole.
Således vil en  

 børnehaveklasseleder, der medvirker i et samordnet indskolingsforløb, fungere  

 og aflønnes som børnehaveklasseleder for alle sine timer i  

 indskolingsordningen.
 Tilsvarende aflønnes en lærer, for de undervisningstimer, der indgår i et  

 samordnet indskolingsforløb, som lærer, også for så vidt angår  

 undervisningstimerne i børnehaveklassen i indskolingsforløbet.
 Opmærksomheden henledes på følgende:
 Det pligtige timetal er fastsat som en årsnorm.
Det pligtige timetal er timer af 60 minutters varighed.
For  

 undervisningsopgaver er der fastsat en omregning for at tage hensyn til  

 lektionslængde, forberedelse m.v.
Undervisningslektioner i børnehaveklassen er nedsat til 45 minutter,  

 svarende til lektionslængden i 1. - 10. klasse.
Børnehaveklasselederen er som  

 hidtil forpligtet til af føre tilsyn med børnehaveklasseeleverne i  

 frikvartererne uden for undervisningstiden.
Bemærkninger til de enkelte bestemmelser Det pligtige årlige timetal § 2, stk. 2 Antallet af skoledage udgør for tiden normalt 200.
§ 3, stk. 1 Timerne er omregnet til timer af 60 minutters varighed og fastsat som en  

 årsnorm.
§ 3, stk. 2 Der henvises til Undervisningsministeriet cirkulære af 10. marts 1987 om  

 nedsættelse af det pligtige timetal for lærere i friskoler, private  

 grundskoler m.v. ved deltagelse i videre uddannelse.
§ 3, stk. 3 Der henvises til den mellem Finansministeriet og tjenestemændenes  

 centralorganisationer indgåede aftale af 29. juni 1982 om indregning af tid  

 til sikkerhedsarbejde i tjenestetiden for lærer.
Aftalen finder tilsvarende  

 anvendelse for lærere ved friskoler, private grundskoler m.v.
Opgørelse af det pligtige årlige timetal § 6, stk. 3 Overtimebetaling kan kun udbetales, såfremt det årlige opgjorte timetal  

 som børnehaveklasseleder overstiger det pligtige årlige timetal for  

 børnehaveklasseledere.
 Der kan således ikke udbetales overtimebetaling på grundlag af en  

 sammenlægning af to forskellige stillingers pligtige årlige timetal.
§ 6, stk. 4, litra a For de arbejdsopgaver, der er fastsat i ugeskema for skoleåret (f.eks.  

 undervisning i børnehaveklassen), opgøres det årlige timetal for disse  

 arbejdsopgaver ved at multiplicere det ugentlige timetal efter omregning med  

 40.
Overtimebetaling § 7, stk. 2 Tillæg for skemalagte undervisningstimer, jfr. cirkulære af 8. juli 1987  

 om tillæg til ledere, lærer og børnehaveklasseledere i friskoler, private  

 grundskoler m.v. for skemalagte undervisningstimer, samt tillæg for  

 indskoling indgår ikke ved beregning af overtimebetalingen.
§ 10, stk. 1, litra a, og stk. 2, litra a For de arbejdsopgaver, der er fastlagt i ugeskema for skoleåret (f.eks.  

 undervisning i børnehaveklasser), beregnes periodens timetal for disse  

 arbejdsopgaver således:
Undervisningsministeriet, den 14. januar  

 1988 P. m. v.
 e. b.
Susanne Boe Bilag Som bilag er optrykt afsnit 1. Skolegangens påbegyndelse i  

 undervisningsministeriets cirkulære af 14. november 1985 om ændring af lov om  

 folkeskolen m.m. (Skolegangens påbegyndelse m.v.) Bilagene udelades her.
