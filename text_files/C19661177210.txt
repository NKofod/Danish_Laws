Da hensynet til færdselssikkerheden ofte tilsiger, at der foretages særlig  

 afmærkning på veje ved brandsteder herunder steder, hvor der bliver udlagt  

 brandslanger, finder justitsministeriet det ønskeligt, at der på hvert  

 slukningstog medføres fornødent materiel hertil.
Materiellet kan f.eks bestå  

 af følgende:
2 stk. reflekterende og sammenklappelige advarselstavler, A-17, hvis  

 undertavle bærer teksten »BRAND«, 2 stk. reflekterende og sammenklappelige forbudstavler, B-13,  

 »BEGRÆNSET HASTIGHED« med tekst »20 KM« og undertavle  

 »0-300 M«, 2 stk. blå advarselsblinklys.
 Er politiet ikke til stede bør brandvæsenet i det omfang slukningsarbejdet  

 tillader det, opsætte advarselsafmærkninger snarest efter ankomsten til  

 brandstedet såfremt brandvæsenet skønner det fornødent af hensyn til  

 færdelssikkerheden eller færdselsreguleringen på stedet.
 Er politiet til stede, vil dette foretage fornøden afspærring m.v., jfr.  

 brandlovens § 23.
 Udgifterne ved tilvejebringelse af det nævnte afmærkningsmateriel afholdes  

 af vejfonden, og det nødvendige materiel rekvireres gennem politiet ved  

 indsendelse til vejdirektoratet af tavlerekvisitionen, blanket A.
K.Axel Nielsen /Eefsen.
