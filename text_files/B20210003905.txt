Bekendtgørelse om ændring af bekendtgørelse om Revisornævnet § 1 I bekendtgørelse nr. 952 af 24. juni 2020 om Revisornævnet foretages følgende ændringer:
 1. § 3, stk. 4, affattes således:
»Stk. 4. I sager, hvor en klager har nedlagt påstand om betinget frakendelse, jf. revisorlovens § 44, stk. 2, forbud, jf. lovens § 44, stk. 3, eller frakendelse, herunder midlertidig frakendelse, jf. lovens § 44, stk. 4 og 5, eller § 44, stk. 6, 4. pkt., skal foruden formanden eller en næstformand og mindst to repræsentanter for regnskabsbrugerne deltage et tilsvarende antal statsautoriserede henholdsvis registrerede revisorer.« 2. § 8, stk. 2, affattes således:
»Stk. 2. Nævnet kan kun træffe afgørelse om frakendelse, herunder midlertidig frakendelse, forbud, eller betinget frakendelse, jf. revisorlovens § 44, stk. 2-5, § 44, stk. 6, 4. pkt., eller § 44 b, stk. 2, når klageren har nedlagt påstand herom.« 3. I § 17, stk. 4, 1. pkt., ændres »§ 52 a, stk. 1« til: »§ 52 b, stk. 1«.
 4. I § 18, stk. 7, 2. pkt., ændres »§ 52 a« til: »§ 52 b«.
 5. Efter § 19 indsættes før overskriften før § 20:
»Kapitel 7 a Revisornævnets behandling af sager om midlertidig frakendelse § 19 a.
For behandlingen af sager om midlertidig frakendelse af en revisors godkendelse efter revisorlovens § 44, stk. 5, gælder særlige bestemmelser om fravigelse af forvaltningslovens § 8, stk. 1, og § 21, stk. 1, samt det forvaltningsretlige officialprincip, jf. bekendtgørelse om Revisornævnets behandling af sager om midlertidig frakendelse af en revisors godkendelse.« § 2 Bekendtgørelsen træder i kraft den 1. februar 2021.
