Skrivelse af 10/06-1997 vedr.  

 sukkersygepatienters godkendelse som adoptivforældre Adoptionsnævnet har i lyset af udviklingen inden for  

 området drøftet retningslinierne for sukkersygepatienters  

 godkendelse so adoptivforældre.
 Overlæge Bo Jacobsen, der er medlem af nævnet,  

 har den 14. april 1997 afgivet en udtalelse med forslag til ændring af  

 retningslinierne, som nævnet har tilsluttet sig.
 Udtalelsen om ændring af retningslinierne for  

 godkendelse af adoptionsansøgere med sukkersyge (diabetes mellitus)  

 udsendes hermed til orientering.
 Til samtlige adoptionssamråd og amtskommunale  

 socialforvaltninger (i København Magistraten og på Frederiksberg  

 Det Sociale Udvalg), Rigsombudsmanden på Færøerne,  

 Adoptionssamrådet på Færøerne, Rigsombudsmanden i  

 Grønland og Socialdirektoratet i Grønland.
Civilretsdirektoratet, den 10. juli  

 1997 Pia Andersen Bilag 1 Adoptionsnævnet har på et møde den 15. april 1997  

 drøftet vedlagte forslag af 14. april 1997 fra overlæge Bo  

 Jacobsen til ændrede retningslinier vedrørende godkendelse af  

 adoptionsansøgere med sukkersyge (diabetes mellitus).
 Nævnet kan henholde sig til overlæge Bo Jakobsen  

 udtalelse.
 Der henvises til Civilretsdirektoratets sag j.nr. 1989-3006-2.
Bilag 2 Forslag til ændrede retningslinier vedr. godkendelse af  

 adoptionsansøgere med sukkersyge (diabetes mellitus).
 Baggrunden for forslaget er, at nye epidemiologiske undersøgelser  

 har vist, at insulinbehandlede patienter, som er komplikationsfri, har en god  

 prognose = den raske befolkning, hvis de fortsat er komplikationsfri efter  

 mere end 10 års insulin-behandling.
 Derfor foreslåes:
 Insulin-behandling mindre end 10 år: godkendelse, hvis der ikke er  

 tilstødt komplikationer (mikroalbuminuri, nyresygdom,  

 øjenforandringer) eller anden sygdom.
Insulin-behandling over 10 år: skal vurderes af speciallæge.  

 Undersøgelsen skal inkludere prøve for mikroalbuminuri,  

 hemoglobinA-1c samt oftalmoskopi.
Godkendelse, hvis disse  

 undersøgelser giver normale resultater.
Konstateres nogen  

 komplikation: afslag.
