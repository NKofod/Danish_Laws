 I henhold til § 5 i lov nr. 98 af 12. marts 1980 om skibes sikkerhed m.v.  

 fastsættes:
 § 1.  Bekendtgørelsen gælder for fiskefartøjer, der i  

 nedennævnte områder driver fiskeri med bundslæbende redskaber eller med garn  

 fast placeret på havbunden:
Område A Begrænset af meridianerne 18 30 minutter øst og 20 00 minutter øst, samt breddeparallellerne 55 50 minutter nord og 56 40 minutter nord Område B Begrænset af meridianerne 14 30 minutter øst og 16 30 minutter øst, samt breddeparallellerne 54 50 minutter nord og 55 30 minutter nord Område C Begrænset af meridianerne 10 00 minutter øst og 10 20 minutter øst, samt breddeparallellerne 54 45 minutter nord og 54 52 minutter nord.
 § 2.  Fiskefartøjer, der driver fiskeri som anført i §  

 1, skal være forsynet med følgende beskyttelsesudstyr:
 1. Et åndedrætsværn (helmaske med påskruet filter) og  

 tilhørende reservefilter pr. påbegyndt antal af 3 besætningsmedlemmer.  

 Åndedrætsværn og filtre skal være godkendt af statens skibstilsyn.
 2. Et par butylgummihandsker af mindst 36 cm længde  

 til hvert besætningsmedlem.
 § 3.  Fiskefartøjer, der driver fiskeri som anført i §  

 1, skal endvidere pr. påbegyndt antal af 3 besætningsmedlemmer være forsynet  

 med et gas-førstehjælpsudstyr bestående af:
5 stk. tungespatler, 4 pakker a 10 g sygevat, 3 flasker a 100 ml af en opløsning af 5 pct. dikloramin i diklorethan,  

 eller 3 flasker a 100 ml af en 5 pct. opløsning af  

 1,3-diklor-5,5-dimethylhydantoin i diklorethan.
Flaskerne mærkes tydeligt  

 »Gasrensevæske« og sammensætningen angives, 3 pulverspray a 50 g af en fint pulveriseret blanding af klorkalk og  

 magnesiumoxid, indstillet på et indhold af 25 pct. aktiv klor.
Dåsen skal  

 være mærket »Antigaspudder« og sammensætningen angives, 1 flaske med 75 ml af en opløsning af kobbersulfat.
Flasken skal være  

 mærket »Antifosforvæske« og skal endvidere være påtrykt en af  

 sundhedsstyrelsen godkendt brugsanvisning, 1 eksemplar af pjecen »Fiskeri og krigsgas, forholdsregler og  

 førstehjælp. 1986« udgivet af industriministeriet.
Stk. 2.  Når der i område C drives fiskeri som anført i  

 § 1, skal førstehjælpsudstyret yderligere pr. påbegyndt antal af 3  

 besætningsmedlemmer bestå af 10 injektionssprøjter med påmonteret kanyle  

 (autoinjector) indeholdende injektionsvæske svarende til 2,0 mg atropinsulfat  

 og 220 mg obidoximklorid pr. sprøjte.
Injektionssprøjterne skal være forsynet  

 med brugsanvisning.
§ 4.  Åndedrætsværn og filter skal opbevares i en af  

 statens skibstilsyn godkendt beholder, og førstehjælpsudstyret skal opbevares  

 i en kasse mærket »gas-førstehjælpsudstyr«.
Det samlede udstyr skal  

 anbringes på et let tilgængeligt sted i skibet, tilstrækkeligt beskyttet mod  

 fugt, kulde og varme.
 § 5.  Skibsføreren skal sørge for, at udstyret  

 udskiftes senest på den udløbsdato, som er påmærket de enkelte udstyrsdele,  

 og at udstyret ved fiskeri som anført i § 1 er komplet.
 § 6.  Et eksemplar af denne bekendtgørelse skal findes  

 ombord.
 § 7.  Overtrædelse af §§ 2-6 straffes med bøde eller  

 hæfte i henhold til lovens § 28.
 § 8.  Bekendtgørelsen træder i kraft den 1. august  

 1986. Samtidig ophæves bekendtgørelse nr. 332 af 15. juli 1970 om visse  

 fiskeskibes forsyning med gas-førstehjælpsudstyr.
