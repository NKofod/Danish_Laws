Fremsat den 19. december 2003 af  

 Elsebeth Gerner Nielsen (RV), Elisabeth Arnold (RV) og  

 Marianne Jelved (RV) Forslag til folketingsbeslutning om indsats for sikring og forbedring af udenlandske kvinders  

 rettigheder Folketinget opfordrer regeringen til at tage følgende  

 initiativer til sikring og forbedring af voldsramte udenlandske kvinders  

 rettigheder:
 1.  

 	  

    

 Udenlandske  

 kvindelige statsborgere uden varig opholdstilladelse, som kan dokumentere, at  

 de har været udsat for vold i ægteskabet, og at volden har været medvirkende  

 til ægteskabets ophør, skal i alle tilfælde bevare deres midlertidige  

 opholdsgrundlag i Danmark efter ægteskabets ophør.
 2.  

 	  

    

 Alle  

 familiesammenførte skal, uanset at familien er selvforsørgende, deltage i  

 danskundervisning og øvrige integrationsforløb som betingelse for at få  

 opholdstilladelsen forlænget.
 3.  

 	  

    

 På alle  

 integrationsforløb skal oplysningsindsatsen forbedres over for udenlandske  

 kvindelige statsborgere vedrørende deres rettigheder og muligheder, hvis  

 de er udsat for vold i hjemmet.
 4.  

 	  

    

 Udenlandske  

 kvindelige statsborgere, som henvender sig til politiet, på en skadestue  

 eller  

 til andre offentlige myndigheder som følge af vold i hjemmet, skal sikres en  

 uvildig bisidder og tolk, som ikke må være et familiemedlem til den  

 voldsramte.
5.  

 	  

    

 Der skal iværksættes  

 en oplysningsindsats over for politiet og relevant personale i  

 sundhedsvæsenet  

 med henblik på at indskærpe deres forpligtelse til at dokumentere kvindens  

 fysiske og psykiske tilstand ved henvendelser som følge af vold.
Politi og  

 sundhedspersonale skal ligeledes oplyse kvinden om vigtigheden af at få  

 kopi af denne dokumentation.
Bemærkninger til forslaget Et gammelt ordsprog taler om at vælge mellem pest og  

 kolera.
Som situationen er i dag, må udenlandske kvinder, som ikke har fået  

 varig opholdstilladelse, men til gengæld tæsk af deres samlever, vælge mellem  

 at vende tilbage til den voldelige ægtefælle eller at forlade Danmark til  

 fordel for en uvis skæbne i et hjemland, som de måske ikke har den store  

 tilknytning til, og hvor de f.eks. ikke har mulighed for at forsørge deres  

 børn, hvis de overhovedet får dem med ud af landet.
Meget tyder på, at de  

 fleste udenlandske kvinder derfor fastholdes i et voldeligt samliv, fordi de  

 i  

 høj grad frygter konsekvenserne af at blive udvist.
Det er forslagsstillernes  

 opfattelse, at staten dermed bidrager til overgreb mod og tortur af  

 kvinderne.
Forslagsstillerne ønsker desuden at gøre opmærksom på, at  

 udlændingelovgivningen modarbejder bekæmpelsen af kriminalitet i Danmark.
En  

 udenlandsk kvinde, som er gift med en kriminel ægtefælle, vil ikke turde  

 melde  

 det kriminelle forhold til politiet.
Hvis manden dømmes og kommer i fængsel,  

 vil hun nemlig med stor sandsynlighed selv blive straffet med en udvisning.  

 Det  

 er ikke fremmende for opklaring af kriminelle forhold.
Beslutningsforslaget er en revideret genfremsættelse af  

 beslutningsforslag nr.
B 126 fra folketingsåret 2002-03, jf.
Folketingets  

 forhandlinger side 8533 og 10538, tillæg A side 6319 og 6321 samt tillæg B  

 side  

 1752.
Bemærkninger til forslagets enkelte punkter Ad 1.  

  

 I dag  

 bliver to ud af tre udenlandske kvinder (147 ud af 219 afgørelser) sendt ud  

 af  

 Danmark, hvis de har forladt deres mand på grund af vold, før de har opnået  

 varig opholdstilladelse.
To ud af tre kvinder, som forlader deres voldelige  

 mænd, må altså også forlade Danmark.
 Dette sker på trods af, at udlændingeloven faktisk  

 indeholder gode muligheder for, at disse kvinder kunne blive i Danmark, hvis  

 de ønskede det.
 Det fremgår af udlændingelovens § 19, stk. 7, at  

 udlændingemyndighederne ved vurderingen af, om en opholdstilladelse skal  

 inddrages ved samlivsophør, skal tage særlige hensyn til, om den pågældende  

 har været udsat for overgreb, misbrug eller anden overlast.
 Ifølge en undersøgelse foretaget af Landsorganisation af  

 Kvindekrisecentre i Danmark (LOKK) i november 2003 søgte 219 kvinder om  

 opholdstilladelse på baggrund af § 19, stk. 7, i perioden fra 1.1. 1998 til  

 26.10. 2002. Af disse 219 kvinder fik 147 kvinder inddraget deres  

 opholdstilladelse og måtte derfor forlade Danmark.
 Årsagen til, at så mange kvinder fik deres  

 opholdstilladelse inddraget, skal måske findes i, at det åbenbart ikke er  

 tilstrækkeligt, at kvinden påviser, at volden har fundet sted.
Således har integrationsministeren gjort det meget klart  

 over for Folketinget (jf. svar på spørgsmål nr.
S 324, Folketingstidende  

 2002-03, forhandlingerne side 985), at det, at kvinden har været udsat for  

 overgreb, på ingen måde er tilstrækkelig grund til, at hun får lov til at  

 blive.
 Integrationsministeren skriver:
»Det forhold, at en udlænding har været udsat for overgreb,  

 der har ført til ophævelse af samlivet, vil ikke i sig selv være  

 tilstrækkeligt  

 til, at opholdstilladelsen ikke inddrages eller forlænges, hvis der i øvrigt  

 ikke i sagen foreligger andre forhold som nævnt i udlændingelovens § 26, stk.  

 1, der kan medføre, at opholdstilladelsen ikke skal inddrages.
En udlænding,  

 der f.eks. alene har opholdt sig i Danmark i meget kort tid og ikke har anden  

 tilknytning her til landet end ægtefællen, vil således ikke kunne undgå en  

 inddragelse eller nægtelse af forlængelse af sin opholdstilladelse, uanset at  

 det kan dokumenteres, at den pågældende har været udsat for vold, der har  

 ført  

 til ophævelse af samlivet.« Forslagsstillerne  

 mener, at denne situation er aldeles uacceptabel, og at den må og skal  

 ændres.  

 Først og fremmest er det nødvendigt med en mildere fortolkning af § 26, stk.  

 1.
Juraprofessor Jens Vedsted Hansen fra Aarhus Universitet  

 udtalte i forbindelse med en artikel om voldsramte udenlandske kvinder  

 (Berlingske Tidende den 8. september 2002), at han har konstateret en  

 udpræget  

 modvilje i Udlændingestyrelsen mod at benytte voldsbestemmelsens muligheder  

 for  

 at lade kvinderne beholde deres opholdstilladelse. »Det har ind imellem ført  

 til nogle fortolkningsøvelser, der var lodret uholdbare«, siger han og  

 tilføjer: »Det er f.eks. ikke holdbart at stille særlige beviskrav for en  

 årsagssammenhæng mellem volden og ægteskabets ophør.
Hvis der er dokumenteret  

 vold, og samlivet ophører i forbindelse hermed, må der være en formodning  

 for,  

 at det skyldes volden.« I den sammenhæng er det afgørende, at myndighederne er  

 opmærksomme på voldsparagraffens »bredde« og på, at den også omfatter psykisk  

 vold i form af terror og trusler.
Som eksempel kan nævnes, at en del af de  

 voldsramte udenlandske kvinder har været udsat for udbredt seksuelt misbrug,  

 f.eks. i form af »udlån« til venner og bekendte.
 Forslagsstillerne anmoder om, at regeringen indskærper over  

 for Udlændingestyrelsen, at når styrelsen skal vurdere, om en kvinde har  

 været udsat for vold, skal der tages udgangspunkt i FNs definition af  

 vold mod  

 kvinder, således som den er formuleret i FNs deklaration 48/104,  

 Declaration  

 on the elimination of Violence against Women, fra generalforsamlingens 85.  

 plenarmøde og uddybet i Platform for Action fra Beijingkonferencen 1995.
Hertil kommer, at det er helt urimeligt, at en udenlandsk  

 kvinde, som har den nødvendige dokumentation for vold i ægteskabet, alligevel  

 ikke får mulighed for at blive i Danmark under henvisning til hendes  

 manglende  

 »tilknytning«, hendes manglende danskkundskaber m.m.
Kvinden har jo kun  

 opholdt  

 sig i Danmark, fordi hun er blevet gift med en herboende mand, som så efter  

 et  

 stykke tid viser sig at være voldelig.
Sat på spidsen vil hun være nødt til  

 at  

 leve med volden i flere år, hvis hun skal opfylde det særskilte krav om  

 tilknytning til Danmark.
Samtidig er det nødvendigt, at myndighederne viser  

 forståelse for, at det netop kan være en konsekvens af et voldeligt ægteskab,  

 at kvinden ikke har lært dansk.
Således dokumenterer LOKK, at flere kvinder  

 nægtes tilladelse til at deltage i integrations- og sprogkurser af deres  

 herboende mænd.
 Ad 2, 3, 4 og 5  

                                                                         .  

                                                                            Der  

 Der er altså forskellige grunde til, at disse kvinder ikke får lov til at  

 blive, nemlig at de ikke er i stand til i tilstrækkelig grad at dokumentere,  

 at  

 de har været udsat for vold, og at deres tilknytning til Danmark er for ringe  

 til, at de kan få lov til at blive, selv om volden er dokumenteret.
 Det er Udlændingestyrelsens vurdering, at den vigtigste  

 grund til afslag er den manglende dokumentation af volden.
At den dokumentation kan være svær at skaffe, skyldes først  

 og fremmest, at de udenlandske kvinder ofte ikke kender deres rettigheder, at  

 de ikke tør rette henvendelse til de danske myndigheder, og at de ikke kender  

 til vigtigheden af den skriftlige dokumentation.
Det er på denne baggrund, at  

 forslagsstillerne anbefaler, at alle udenlandske kvinder, uanset om familien  

 er  

 selvforsørgende, skal deltage i et dansk- og integrationskursus, samt at  

 disse  

 kurser aktivt søger at oplyse de udenlandske kvinder om deres rettigheder i  

 Danmark.
Hertil kommer, at de danske myndigheder og det offentlige  

 sundhedsvæsen desværre ikke er tilstrækkelig opmærksomme på, hvor vigtigt det  

 er for kvinderne at få dokumentationen i form af politirapporter eller f.eks.  

 skadestueanmeldelser.
Det er således nødvendigt med en udvidet oplysning til  

 alle relevante myndigheder om vigtigheden af at samle dokumentation og om den  

 støtte, særligt udenlandske ofre for hustruvold har behov for.
 Det er forslagsstillernes klare opfattelse, at det danske  

 samfund har en forpligtelse til at sikre de udenlandske voldsramte kvinder en  

 anstændig tilværelse her i landet, når deres  ofte danske  mænd  

 på det  

 groveste har misbrugt kvindernes tillid.
Skriftlig fremsættelse Elsebeth Gerner Nielsen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indsats til sikring og forbedring af udenlandske  

 kvinders rettigheder.
(Beslutningsforslag nr.
B 99).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
