 (Nærværende meddelelse erstatter meddelelse nr. 1437).
 Under henvisning til justitsministeriets bekendtgørelse nr. 451 af 1.  

 august 1973 vedrørende EF-direktiver om motorkøretøjer og disses  

 påhængskøretøjer skal man meddele følgende:
 1. Der er til dato udsendt et  

 EF-standardgodkendelsesdirektiv for biler m.v. og et antal EF-særdirektiver  

 for biler og motorcykler, jfr. de som bilag 1 og 2 vedlagte oversigter.
 2. Nye køretøjer, for hvilke det dokumenteres, at de  

 er bygget og godkendt i henhold til et eller flere EF-særdirektiver, kan ikke  

 nægtes godkendt eller taget i brug i Danmark af grunde, der vedrører de af  

 pågældende direktiver dækkede emneområder - ej heller i sådanne tilfælde,  

 hvor tilsvarende nugældende danske bestemmelser ikke måtte være opfyldt.
Det samme gælder sådant køretøjstilbehør (f.eks. førerspejle og  

 lydsignalapparater), der - foruden at være fabriksmonteret på nye køretøjer -  

 udbydes i løssalg.
For anvendelse af sådant EF-godkendt tilbehør på  

 ibrugværende køretøjer er det dog en forudsætning, at pågældende løsdel er  

 monteret korrekt og fungerer efter hensigten.
 3. Kravet om dokumentation af, at et nyt køretøj er  

 afprøvet og godkendt i henhold til et eller flere EF-direktiver, kan anses  

 for opfyldt, når der for de enkelte direktiver foreligger en af et EF-lands  

 myndigheder underskrevet godkendelsesformular med tilhørende bilag  

 (prøvelaboratorierapport, tegninger og fotografier m.v.). Udformningen af  

 godkendelsesformularen er i en del tilfælde vist som bilag til det enkelte  

 særdirektiv.
 Den underskrevne formular med tilhørende bilag sendes af det udfærdigende  

 EF-lands myndigheder til fabrikanten og til de øvrige EF-landes myndigheder,  

 således at samtlige EF-lande kan lægge disse dokumenter til grund ved den  

 nationale godkendelse af køretøjer, såfremt fabrikant eller importør måtte  

 ønske dette.
 De nævnte godkendelsesformularer med bilag sendes for Danmarks vedkommende  

 til justitsministeriet, der således direkte kan tage EF-godkendelser i  

 betragtning ved udfærdigelse af danske standardtypegodkendelser og  

 typegodkendelser.
 I de tilfælde, hvor en ikke standardtypegodkendt personbil M1 ønskes  

 godkendt af statens bilinspektion med henblik på 1. registrering her i  

 landet, kan en erklæring fra fabrikanten eller dennes repræsentant anses som  

 dokumentation for, at bilen er godkendt i henhold til et eller flere  

 særdirektiver.
 4. Hvad angår de i pkt. 2 ovenfor nævnte særdirektiver  

 omhandlende udstyr, der kan optræde som løst tilbehør (f.eks. førerspejle,  

 lydsignalapparater), gælder, at sådant EF-godkendt udstyr skal være mærket  

 med et »e« efterfulgt af det godkendende lands EF-nummer (for  

 Irlands vedkommende dog »IRL«) samt af EF-godkendelsesnummer.
 Mærkningen vil således bestå af:
 efterfulgt af det egentlige godkendelsesnummer, tildelt af det godkendende  

 EF-lands myndighed.
 EF-godkendelsesformularer med bilag tilsendes og kan anvendes af  

 justitsministeriet som anført i pkt. 3.
 5. Den dansksprogede udgave af de på bilag 1,s første  

 sider anførte bildirektiver er indeholdt i specialudgaven af de  

 »Europæiske Fællesskabers Tidende« (forkortet »EFT«).
 Specialudgaven dækker perioden indtil den 1. januar 1973, og enkelte  

 årgange af denne kan købes hos Schultz Boghandel, Møntergade 19, 1116  

 København K. (tlf. (01) 141195).
 Direktiver udsendt efter den 1. januar 1973 fremkommer i den almindelige  

 danske udgave af EFT, der kan købes sammesteds.
 Der kan leveres særtryk eller fotokopier af de enkelte direktiver ved  

 bestilling hos Schultz Bogtrykkeri, Gothersgade 49, 1123 København K. (tlf.  

 (01) 121195).
6. I sagens anledning skal for en ordens skyld  

 påpeges, P.
M.
V.
E.
B.
Ib Rasmussen Bilag 1 til meddelelse nr. 1473 Oversigt over EF-Bildirektiver pr. 1. august 1982.
