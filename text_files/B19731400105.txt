 Efter indstilling af vildtnævnet fastsætter landbrugsministeriet i medfør  

 af § 35 i lov nr. 221 af 3. juni 1967 om jagten nedennævnte bestemmelser for  

 vildtreservatet ved Skjern ås udmunding i Ringkøbing fjord.
 § 1. Vildtreservatet omfatter:
a.
Den ca. 30 ha store ø benævnt lod 937, der ligger mellem Skjern å og  

 den sydlige parallelkanal ved udløbet i Ringkøbing fjord.
b.
De vandarealer i Skjern å og den sydlige parallelkanal, der ligger øen  

 nærmere end nogen andens grund (midtstrømslinjen).
c.
Det vandareal af Ringkøbing fjord, der grænser til øen i en bredde af  

 50 meter.
 § 2. På vildtreservatets landområde er enhver form for færdsel uden  

 jagtrådets tilladelse forbudt undtagen i forbindelse med oprensning af åen  

 eller den sydlige parallelkanal.
Stk. 2. På vildtreservatets vandområde forbydes det alle og enhver uden  

 jagtrådets tilladelse at udøve jagt på eller på anden måde at ombringe,  

 indfange eller forjages pattedyr eller fugle.
Fiskeri og færdsel med ladt  

 skydevåben er forbudt.
 § 3. Overtrædelse af bestemmelserne i § 2 straffes i medfør af jagtlovens  

 § 51, stk. 1, med bøde, for så vidt strengere straf ikke er forskyldt efter  

 den øvrige lovgivning.
 § 4. Bekendtgørelsen træder i kraft den 1. august 1973.
Landbrugsministeriet, den 11. juli 1973 Ib Frederiksen /Henny Bloch-Nielsen.
