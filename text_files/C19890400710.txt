 Som det fremgår af Boligministeriets cirkulæreskrivelse af 3.5.1978 om  

 anvendelse af Almindelige Betingelser for arbejder og leverancer i bygge- og  

 anlægsvirksomhed (AB 72) skal statslige og statsstøttede byggearbejder efter  

 de gældende regler udbydes på grundlag af AB 72, der som hovedregel skal  

 lægges til grund uden fravigelser.
 Det her i det statslige og statsstøttede byggeri på grund af de særlige  

 forhold i dette byggeri vist sig vanskeligt at undgå at fravige  

 bestemmelserne i AB 72, § 26, stk. 6, om betalingsfrist.
 Derfor kan det som supplerende retningslinier til ovennævnte  

 cirkulæreskrivelse fastlægges, at bygherren i sit udbud kan fravige  

 bestemmelsen i AB, § 26, stk. 6 således, at rater udbetalt på grundlag af  

 månedlige a conto-begæringer i henhold til det konstaterede udførte arbejde  

 skal udbetales indenfor en periode af op til 4 uger .
 Efter AB 72, § 26, stk. 14, kan forrentning kræves fra forfaldsdagen  

 (dagen for modtagelse af a conto-begæring), såfremt den nævnte betalingsfrist  

 på op til 4 uger, ikke kan overholdes.
 Opmærksomheden henledes endeligt på, at det af AB 72 § 1, stk. 3, fremgår,  

 at når AB anvendes, er bestemmelsen om fravigelser af reglerne kun gældende,  

 når de tydeligt og udtrykkeligt angiver, på hvilke punkter fravigelse skal  

 ske.
