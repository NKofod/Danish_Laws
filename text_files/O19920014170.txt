Resumé Et dagblad A klagede over Justitsministeriets (JMT's) afgørelse,  

 hvori JMT tiltrådte en afgørelse truffet af politimesteren (P) i X-by,  

 hvorved  

 P afbrød samarbejdet med A, når dette var repræsenteret ved journalist B.  

 Afgørelsen var en reaktion på en i pressen verserende kritik af politiet i  

 X-by.
Ombudsmanden udtalte, at P burde have meddelt afgørelsen om  

 udelukkelse af B fra at modtage informationer skriftligt.
Ombudsmanden  

 udtalte  

 endvidere, at politiet burde have anset B som part i sagen, idet afgørelsen  

 havde direkte betydning for B's videre arbejde som journalist.
Ombudsmanden  

 kritiserede, at afgørelsen ikke indeholdt nogen tidsbegrænsning.
Endvidere  

 pegede ombudsmanden på, at artikler forfattet af andre journalister ikke  

 kunne  

 tillægges betydning ved beslutningen om udelukkelse af B.
 Ombudsmanden kritiserede JMT for ikke over for P at have påtalt  

 de ovenfor angivne forhold.
Afslutningsvis udtalte ombudsmanden, at principperne i  

 medieansvarsloven er til hinder for, at en myndighed er berettiget til at  

 foretage begrænsninger i en journalists adgang til informationer med henblik  

 på  

 at sanktionere krænkelser af de presseetiske regler.
En særordning for  

 bestemte  

 medievirksomheder/pressemedarbejdere kan derimod efter omstændighederne  

 begrundes ud fra ordensmæssige hensyn, hensynet til at forebygge misbrug og  

 ønsket om at sikre en almindelig adgang for journalister til at modtage  

 informationer, såfremt disse hensyn er tungtvejende. (J. nr. 1991-1577-619).
 Politiets udelukkelse af en journalist fra at modtage  

 informationer.
 A klagede i skrivelse af 18.  

 februar 1991 til Justitsministeriet over, at Politimesteren i X-by havde  

 meddelt redaktionen, at ingen på politigården i X-by måtte udtale sig til  

 journalist B, som var ansat på A og bl.a. dækkede bladets kriminalreportage.
 A anførte i klagen:
 "...
 Det er dertil vort  

 standpunkt, at det er (A) og ikke politiet, der alene tager stilling, hvilken  

 medarbejder der i det daglige på avisens vegne henvender sig til politiet.
 Alene af ovennævnte grund  

 begærer vi politimesterens forbud til sine medarbejdere trukket tilbage.
 Vi gør det også, efter at vi  

 nøje har vurderet de argumenter, politimesteren mundtligt har fremført  

 overfor  

 undertegnede.
 Politimesteren henviser til  

 to konkrete sager, der har været behandlet i (A).
 Den første var nogle  

 artikler, der i uge 41 og 42 sidste år blev bragt i (A) i forbindelse med den  

 afsluttende behandling af en sag, som Arbejdstilsynet havde rejst mod  

 Statsfængslet (F). De fleste, men ikke alle artikler, er skrevet af (B). Det  

 er  

 anført, at journalisten har undladt at indhente kommentar fra politiet,  

 hvilket  

 vi må bestride, og det fremgår da også af artiklerne, at (A) har talt med  

 alle  

 berørte parter, klagerne, fængslets ledelse, politiets ledelse og  

 Arbejdstilsynet.
Politimesteren har anført, at  

 han i artiklerne har set et ønske om at mistænkeliggøre politiet, og han har  

 i  

 denne forbindelse nævnt en ledende artikel, som (A) bragte 14. oktober.
Jeg  

 har  

 oplyst politimesteren om, at denne ikke var skrevet af redaktionen i (X-by).
Jeg må ydermere anføre min  

 forundring over, at politimesteren genoptager denne sag, eftersom den på hans  

 foranledning blev drøftet i oktober sidste år.
Politimesteren reagerede med  

 at  

 nedlægge forbud til sine medarbejdere mod, at de udtalte sig til (A) 14. og  

 15.  

 oktober, idet han anførte, at han ville forklare grunden hertil overfor den  

 ansvarshavende redaktør (C) på hovedredaktionen i (Y-by).
 Da (C) var bortrejst  

 inviterede politimesteren (B) til en snak om forholdene mandag den 15.  

 oktober  

 og tilkendegav, at den normale kontakt mellem politiet i (X-by) og (A)  

 derefter  

 var genoptaget.
Det andet forhold,  

 politimesteren har anført som årsag til manglende tillid til (B) er en  

 artikel,  

 der blev bragt 14. januar.
Heri oplyses, at en mand har klaget til politiet  

 over den behandling, hans kammerat var udsat for i forbindelse med en  

 anholdelse.
Det fremgår af artiklen, at vicepolitimesteren bekræfter, at  

 klage  

 er modtaget, undersøges og vil blive behandlet i lokalnævnet.
 Politimesteren har anført, at  

 den anholdte overfor kriminalpolitiet har benægtet, at han blev slået, efter  

 at  

 han var lagt i håndjern, således som det står i den pågældende artikel.
 Hertil må jeg anføre, at det  

 ikke er (A), der påstår, at klageren blev slået efter at være lagt i  

 håndjern.  

 Det er den påstand, der dels fremføres i klagen, dels bringes som en  

 udtalelse  

 fra klageren, og at denne lægger navn til sin påstand i vores artikel.
Vi har efterfølgende  

 foreholdt den anholdte politimesterens oplysning om, at den anholdte har  

 benægtet  

 at være slået efter ilæggelsen i håndjern.
Han har overfor os bekræftet den  

 fremstilling, klageren har givet.
 Vi har naturligvis også givet  

 politiet mulighed for at kommentere udtalelserne, hvilket er en helt normal  

 praksis på (A).
 Jeg har overfor politimesteren  

 udtrykt min forundring over, at han ikke forinden sin beslutning om at  

 forbyde  

 sine medarbejdere at udtale sig til (B) tog en drøftelse med mig som  

 ansvarlig  

 leder af egnsredaktionen i (X-by).
Jeg blev inviteret til en  

 snak over en kop kaffe om problemer os imellem, som politimesteren udtrykte  

 sig.
Men hans ærinde var ikke at tage en snak, men at meddele en beslutning,  

 der var taget forinden og allerede var meddelt afdelingslederne på  

 politigården.
 Konkluderende må jeg anføre,  

 at politimesteren ikke har belæg for at påstå, at (B) i sin virksomhed som  

 journalist har været illoyal overfor politiet i de anførte sager, han har  

 skrevet om, og at noget sådant heller ikke kan påvises i andre artikler af  

 vores medarbejder.
..." Asbest-sagen drejede sig om  

 en anmeldelse fra en indsat på Statsfængslet F til politiet i X-by i  

 anledning  

 af, at fængslet havde ladet indsatte arbejde med asbest.
Artiklerne i A  

 indeholdt kritik af den tid, der medgik til politiets behandling af  

 anmeldelsen.
Den anden sag drejede sig om  

 en episode lørdag den 3. november 1990 i X-by.
To unge mænd blev anholdt,  

 efter  

 at den ene havde sat sig ind i en af politiets patruljevogne, der stod med  

 åben  

 dør.
De to unge gjorde senere gældende, at de i forbindelse med anholdelsen  

 unødigt var blevet slået med stave samt uberettiget anbragt i detention.  

 Beskyldningerne mod politiet blev refereret i A i december 1991. Politiets  

 tilbagevisning af beskyldningerne blev ligeledes bragt i A (den 12. januar  

 1992).
I en skrivelse af 4. april  

 1991 til Justitsministeriet redegjorde politimesteren for baggrunden for  

 beslutningen om at afbryde samarbejdet med B.
Politimesteren oplyste bl.a.:
 "...idet jeg skal  

 udtale, at min beslutning nærmere går ud på, at jeg i møde den 9. januar 1991  

 med chefredaktør (D) har meddelt denne, at politimesterembedet ikke længere  

 ønsker at samarbejde med journalist (B), og at jeg iøvrigt gerne vil  

 samarbejde  

 med (A). Jeg meddelte samtidig chefredaktøren, at min afgørelse kunne  

 påklages  

 til ministeriet.
 (X-by) politi har gennem længere  

 tid løbende givet (B), der ikke har journalistisk uddannelse, oplysninger om  

 verserende sager m.v., medens denne var ansat på (X-by's) lokalradio  

 ("...") og senere under hans ansættelse på (A) (så vidt erindres  

 fra  

 1. oktober 1990).
Den direkte anledning til at  

 udelukke (B) er begrundet i hans omtale af 2 sager, hvor (X-by's) politi blev  

 "hængt ud" på en efter min vurdering urimelig måde.
Begge sager  

 vedlægges.
Den første sag vedrører den  

 såkaldte "asbestsag," hvor (E) som repræsentant for  

 talsmandsgruppen  

 på statsfængslet på (F) ved skrivelse af 30. december 1988 anmeldte  

 statsfængslet for overtrædelse af arbejdsmiljøreglerne i forbindelse med de  

 indsattes arbejde med asbest.
Sagen havde naturligt pressens bevågenhed og  

 var  

 meget omtalt i medierne.
Efterforskning blev straks indledt, og sagen blev  

 fremsendt til arbejdstilsynet til udtalelse den 2. marts 1989.  

 Arbejdstilsynet  

 blev jævnligt rykket, men først den 2. juli 1990 modtog jeg begæring om  

 tiltalerejsning.
Bl.a. på grund af sagens principielle karakter blev sagen  

 den  

 11. s.m. forelagt for statsadvokaten.
Sagen kom retur den 3. oktober 1990, og  

 den 11. oktober 1990 udsendtes bødeforlæg til statsfængslet.
(B) havde i den  

 mellemliggende periode løbende spurgt til sagen, ligesom han lavede flere  

 radioudsendelser omkring asbestsagen.
Han var således fuldt ud bekendt med,  

 at  

 sagen var behandlet meget hurtigt ved politimesterembedet. - Alligevel lader  

 (B) (det er ham og ikke (E), der har lavet research og skrevet artiklerne) på  

 forsiden af (A) den 13. oktober 1990 (en indsat i F) udtale, at politiet  

 havde  

 trukket sagen i langdrag med delvis forældelse til følge.
Det er efter min  

 opfattelse en utilstedelig og tendentiøs form for journalistik at lade en  

 anmelder udtale sig - muligvis ubekendt med den rette sammenhæng - om  

 forhold,  

 hvor journalisten positivt ved, at det refererede er forkert.
Bægret blev  

 fuldt  

 den følgende dag søndag den 14. oktober, hvor (A) omdeles gratis til samtlige  

 husstande i området, og hvor lederen omtalte dårlig efterforskning i den  

 såkaldte  

 "pedal-Ovesag" og mere end antydede, at det samme var tilfældet i  

 asbestsagen.
På daværende tidspunkt var vi i (X-by) temmelig  

 "hudløse" over den hetz, som vi havde været udsat for i dele af  

 pressen efter tv-udsendelsen Dømt for mord den 17. september 1990, og jeg  

 måtte  

 nu konstatere, at (A) nu også lod hetzen omfatte (X-by's) politis behandling  

 af  

 andre sager.
Selv om jeg gik ud fra, at (A's) var skrevet på hovedredaktionen  

 i  

 (Y-by), var der for mig ingen tvivl om, at den byggede på de af (B) skrevne  

 artikler.
Lederen gav anledning til  

 megen harme blandt politigårdens medarbejdere, og jeg valgte at udelukke  

 (A's)  

 journalister fra det daglige morgenmøde hos ordens- og kriminalpolitiet  

 mandag  

 den 15. oktober.
Samme dag ved 10-tiden meddelte jeg telefonisk  

 redaktionschef  

 (R), at jeg var utilfreds med lederen, og at jeg ønskede en berigtigelse.
Da  

 redaktionschefen erklærede sig villig hertil, blev han samtidig gjort bekendt  

 med, at (A) igen kunne få oplysninger.
De kunne således straks rette  

 henvendelse til ordens- og kriminalpolitiet og få oplysninger, men man valgte  

 at vente til næste dag.
Dog indfandt (B) sig på mit kontor omkring kl. 11.30,  

 hvorefter han den næste halvandentime blev orienteret om sagens gang med  

 henblik på en berigtigelse.
Artiklen den følgende dag ydede desværre ikke  

 fuld  

 retfærdighed.
I den følgende tid forløb  

 samarbejdet med (A) uden problemer.
Den 3. december modtog jeg en klage fra  

 (G), der ønskede at klage over politiets behandling af ham og en kammerat (H)  

 i  

 forbindelse med anholdelse og detentionsanbringelse den 4. november 1990.  

 Sædvanlig procedure for lokalnævnssager blev iværksat med indhentelse af  

 udtalelse fra de indklagede polititjenestemænd. (B) omtalte sagen på (A's)  

 forside den 19. december 1990 under overskriften: "Jeg blev tævet af  

 politiet," ligesom der var et indsat farvebillede af (G) og (H). Denne  

 omtale gav naturligvis anledning til overvejelser i embedets ledelse om,  

 hvorvidt der på grundlag af artiklen skulle indledes strafferetlig  

 efterforskning for vold begået af de indklagede.
Jeg valgte at lade en  

 kriminalassistent afhøre (H) til rapport, og det fremgår heraf, at han ikke  

 har  

 udtalt sig om, at han er blevet slået med stav efter at være belagt med  

 håndjern.
Iøvrigt fremgår det,  

  

 at  

  

 (H)  

 ikke er på billedet,  

  

 at  

  

 han, der  

 privat kommer sammen med (B) havde omtalt sagen for denne, og  

  

 at  

  

 han udtrykkeligt havde sagt, at han  

 ikke ønskede at klage, idet han selv havde givet anledning til  

 magtanvendelsen.  

 Sagen blev derefter fortsat som lokalnævnssag og er afgjort ved skrivelse af  

 26. marts 1991.
 Det forhold, at (B) påny  

 havde fremsat en alvorlig beskyldning mod (X-by's) politi, blev drøftet i  

 ledelsen og med ordenspolitiets tillidsmand, og ingen ønskede herefter at  

 samarbejde med (B). Efter min vurdering havde (B) påny bevidst forbrudt sig  

 mod  

 grundliggende presseetiske principper, og jeg betragter herefter samarbejdet  

 med pågældende som varigt ødelagt, hvorfor jeg besluttede at udelukke (B).  

 Dette meddelte jeg klageren den 9. januar 1991, idet jeg samtidigt  

 pointerede, at  

 (X-by's) politi af mange offentlig retlige grunde naturligvis fortsat ville  

 samarbejde med (A).
..." I en skrivelse af 14. maj  

 1991 kommenterede A politimesterens ovenfor citerede udtalelse.
A bemærkede  

 bl.a.:
 "...
 Politimesteren anfører, at  

 det er (B) og ikke journalist (E), der har lavet research og skrevet  

 artiklerne  

 om asbestsagen på (F). Til støtte herfor anføres, at (B) forud for sin  

 ansættelse på (A) havde arbejdet med denne sag som journalistisk medarbejder  

 på  

 lokalradioen (...).
Dertil må jeg bemærke, at (A)  

 også forud for (B's) ansættelse indhentede oplysninger om og beskrev den  

 pågældende sag, og at vi naturligvis udnytter den viden, hver enkelt  

 medarbejder har i en videre sagsbehandling.
Således også i den nævnte sag.
På det tidspunkt, hvor (E)  

 udtaler, at politiet havde trukket sagen i langdrag, har journalisterne ikke  

 oversigt over alle datoer for, hvornår sagen har befundet sig i forskellige  

 instanser, men der havde intet været i vejen fra vores side for at oplyse  

 det,  

 såfremt den ansvarlige sagsbehandler, politiet i (X-by), havde orienteret  

 herom.
Vi fik efterfølgende en bekræftelse fra Arbejdsdirektoratet på, at det  

 var her, sagen havde ligget det meste af tiden, og det skrev vi.
Politimesteren anfører om  

 artiklen, som blev resultatet af (B's) møde med politimesteren den 15.  

 oktober,  

 at den efterfølgende dags artikel ikke ydede fuldt retfærdighed.
Det er vel  

 ikke ualmindeligt, at angrebne føler, at de ikke bliver refereret uddybende  

 nok, men jeg må anføre, at politimesteren ikke overfor (B) eller undertegnede  

 gav udtryk for en skuffelse over artiklens indhold endsige bad os skrive  

 mere.
Med hensyn til sagen (om G og  

 H) skal jeg gentage, at begge overfor os fastholder, at (H) blev slået, efter  

 at være belagt med håndjern.
Det væsentlige for mig er, at det ikke er en  

 påstand, (A) fremsætter, men citat af, hvad navngivne personer oplyser.
 (B) har overfor mig endnu  

 engang benægtet, at han privat kommer sammen med (H). Havde det været  

 tilfældet, ville jeg have bedt en anden medarbejder skrive den pågældende  

 artikel. (B) kender (H) på den måde, at de i vinteren 1989-90 lejlighedsvis  

 mødtes på havnen, hvor (B) havde sin båd liggende, og hvor (H) arbejdede.
..." Justitsministeriet tiltrådte  

 i skrivelse af 9. august 1991 politimesterens afgørelse.
Ministeriet henviste  

 til følgende:
 "...
Det fremgår af  

 politimesterens udtalelser, at (X-by's) politi gennem længere tid løbende har  

 givet (B) oplysninger om verserende sager, samt at den direkte anledning til  

 at  

 udelukke (B) er begrundet i hans omtale af 2 sager, hvor (X-by's) politi  

 efter  

 politimesterens vurdering blev "hængt ud" på en urimelig måde.  

 Efter  

 politimesterens opfattelse var der bl.a. tale om tilfælde af utilstedelig og  

 tendentiøs form for journalistik samt brud på grundlæggende presseetiske  

 principper.  

 Det fremgår iøvrigt af politimesterens udtalelser, at (B) ikke har  

 journalistisk uddannelse.
For så vidt angår den nærmere beskrivelse af de 2  

 omtalte sager, kan Justitsministeriet henvise til politimesterens udtalelser,  

 som blev tilsendt Dem ved skrivelse af 23. april 1991.
Efter en gennemgang af sagen  

 skal man meddele, at Justitsministeriet ikke finder grundlag for at ændre  

 politimesterens afgørelse.
Justitsministeriet har herved lagt vægt på, at  

 politimesteren som nævnt ikke har afvist at samarbejde med (A) men alene har  

 meddelt, at han ikke ønsker at udtale sig til journalist (B), samt at denne  

 afgørelse i sagens natur beror på en helt konkret vurdering af forholdet  

 mellem  

 embedet og den pågældende journalist.
Det bemærkes i den forbindelse, at  

 politimestrene  

 efter retsplejelovens ordning har den selvstændige ledelse af kredsens  

 politi.
 Justitsministeriet finder, at  

 landets politimesterembeder i almindelighed bør gøre, hvad der er muligt, for  

 at etablere og opretholde et godt og åbent forhold til pressen.  

 Justitsministeriet har imidlertid i den foreliggende sag ikke fundet  

 tilstrækkeligt grundlag for at tilsidesætte det skøn, der danner grundlag for  

 politimesterens afgørelse, og hvorefter politimesteren ikke har tillid til,  

 at  

 journalisten vil viderebringe de oplysninger, politiet måtte afgive, på en  

 dækkende og loyal måde, idet den pågældende tidligere i flere tilfælde efter  

 politimesterens opfattelse har formidlet oplysninger fra politimesterembedet  

 på  

 en uacceptabel og illoyal måde.
 Justitsministeriet er enig i,  

 at det tilkommer avisens ledelse at afgøre, hvilke journalister, der skal  

 varetage bestemte opgaver for avisen, herunder rette henvendelse til  

 politimesterembederne vedrørende konkrete sager eller generelle spørgsmål.  

 Dette forhold er imidlertid efter Justitsministeriets opfattelse ikke til  

 hinder for, at en politimester i et konkret tilfælde, hvor det er sagligt  

 begrundet, og hvor embedet ikke efter reglerne i f.eks. offentlighedsloven er  

 forpligtet til at meddele oplysninger, afbryder samarbejdet med en  

 journalist.
..." I skrivelse af 23. august  

 1991 klagede A til mig over Justitsministeriets afgørelse.
A gjorde gældende,  

 at politimesterens første reaktion gjaldt alle medarbejdere ved A.
A anførte  

 videre, at de to sager, der havde ført til udelukkelsen af A og dernæst B,  

 var  

 blevet undersøgt og dækket af A på samme måde som andre lignende sager, at  

 politiet har kunnet komme til orde i avisen, samt at der ikke havde været  

 tale  

 om en hetz.
 Jeg forelagde klagen for  

 Justitsministeriet og politimesteren og bad i skrivelse af 9. september 1991  

 myndighederne udtale sig specielt om følgende:
 En nærmere redegørelse for rækkevidden af  

 politimesterens afgørelse af 9. januar 1991. Jeg sigter herved især til,  

 hvilke  

 oplysningstyper og samarbejdssituationer afgørelsen omfatter, samt  

 afgørelsens  

 tidsmæssige udstrækning.
 En nærmere beskrivelse af de retningslinier, der følges  

 ved politimesterembedet i (X-by) for kontakten med pressen.
 Akterne vedrørende eventuelle andre tilfælde, hvor  

 politiet har afbrudt samarbejdet med journalister.
 Hvilken betydning ministeriet ved bedømmelsen af  

 politimesterens beslutning har tillagt det, at beslutningen kan betegnes som  

 et  

 indgreb i pressens adgang til informationer og varetagelse af  

 nyhedsformidlingen.
 En nærmere begrundelse for politimesterens opfattelse,  

 hvorefter den pågældende journalist har formidlet oplysninger fra  

 politimesterembedet på en "uacceptabel og illoyal måde".
 En nærmere redegørelse for, hvilke oplysninger  

 Justitsministeriet forud for skrivelsen af 9. august 1991 har tilvejebragt  

 til  

 belysning af det under punkt 5) anførte.
 Akterne i asbestsagen fra Statsfængslet (F) samt i  

 sagen om den påståede politivold den 3. november 1990.
Jeg udbeder mig endvidere akterne i sagen vedrørende  

 beslutningen om at afbryde kontakten til journalist (B)." Politimesteren besvarede i en  

 skrivelse af 11. oktober 1991 ombudsmandens spørgsmål således:
 "  

  

 ad 1:
Kontakten mellem pressen og  

 politimesterembedet sker ved dels personlig, dels telefonisk henvendelse til  

 politigården.
Der afholdes således hver morgen omkring kl. 8 på hverdage møde  

 med journalister fra de lokale aviser, (........), hvor kriminalinspektøren  

 og  

 politikommissæren typisk orienterer om det seneste døgns begivenheder ved  

 gennemgang af døgnrapporterne.
Journalisterne møder samtidigt hos  

 kriminalpolitiet og derefter hos ordenspolitiet, og under møderne forekommer  

 det naturligvis, at journalisterne spørger om andre sager, og disse spørgsmål  

 besvares også.
I weekends klares denne løbende nyhedsformidling ved  

 telefonisk  

 henvendelse fra de lokale aviser til vagthavende i ordenspolitiet og inden  

 for  

 kriminalpolitiets sagsområde ved henvendelse til kriminalinspektøren eller  

 kriminalkommissæren, der frivilligt har påtaget sig denne  

 "hjemmevagtordning". - Øvrige henvendelser fra pressen (i.e. de  

 landsdækkende aviser, regional- og lokalradio m.fl. samt den lokale presses  

 henvendelse til andre end kriminalinspektøren og politikommissæren) sker  

 typisk  

 pr. telefon, og der besvares og informeres løbende - også i fritiden.
 Rækkevidden af min beslutning  

 om ikke at samarbejde med journalist (B) går ud på, at (A) ved morgenmøderne  

 og  

 de løbende telefoniske henvendelser må lade sig repræsentere af en anden end  

 (B). Min beslutning, der er uden tidsbegrænsning, omfatter ikke sager, hvor  

 embedet  

 efter reglerne i f.eks. offentlighedsloven er forpligtet til at meddele  

 oplysninger, eller henvendelser til medarbejdere, der ikke udtaler sig på  

 embedets vegne, jfr. nedenfor ad 2.
 I øvrigt bemærkes, at (A)  

 efter den 9. januar 1991 har sendt andre medarbejdere end (B) til  

 morgenmøderne, ligesom (A) har ladet andre journalister rette telefonisk  

 henvendelse hertil.
 ad 2:
Der henvises til vedlagte  

 politimestermeddelelse af 21. marts 1988. For så vidt angår de afsluttende  

 bemærkninger om kompetencen til at udtale sig til pressen, tænkes der her på,  

 hvem der på  

  

 embedets vegne  

  

 kan udtale  

 sig.
Denne kompetence er hos embedets ledelse inclusive vagthavendegruppen.  

 Derimod er der ikke ved politimestermeddelelsen taget stilling til andres ret  

 til at udtale sig, det være sig tillidsrepræsentanter eller andre  

 medarbejdere,  

 der måtte have lyst til at træde frem i medierne, men i sidstnævnte situation  

 sker det ikke på embedets vegne.
 ad 3:
 (X-by's) politi har ikke  

 afbrudt samarbejdet med andre journalister.
 ad 8:
Grundlaget for afgørelsen har  

 været asbestsagen fra Statsfængslet (F) samt sagen om den påståede politivold  

 sammenholdt med avisartiklerne i (A). Afgørelsen er med begrundelse og  

 klagevejledning meddelt mundtligt til chefredaktør (D) den 9. januar 1991 og  

 gentaget under møde den 11. s.m.
Chefredaktøren har ikke efterfølgende  

 begæret  

 skriftlig begrundelse, jfr. forvaltningslovens § 23, stk. 1. - Særskilt sag  

 er  

 først oprettet i forbindelse med klagen til ministeriet, hvor  

 originalkorrespondance samt avisudklip beror...." Dansk Journalistforbund  

 tilsluttede sig i en skrivelse af 11. oktober  

 1991 A  

 's klage til mig.
Forbundet  

 pegede bl.a. på, at Justitsministeriets afgørelse burde ses i lyset af den  

 nye  

 medieansvarslov.
Loven optager som bilag et sæt presseetiske regler, som  

 klart  

 fastslår, at det er et brud på god presseskik, hvis et blad underlægger sig  

 et  

 pres fra udenforstående.
Det havde efter forbundets mening været brud på de  

 presseetiske regler, hvis A havde givet efter for det pres, politimesteren  

 forsøgte  

 at lægge på avisen.
Denne skrivelse forelagde jeg  

 for politimesteren og Justitsministeriet.
Politimesteren bemærkede i  

 skrivelse  

 af 9. januar 1992 bl.a. følgende:
 "...
Med hensyn til sagens  

 realitet drejer denne sig efter min vurdering ikke om (A's) ledelses ret til  

 at  

 tilrettelægge arbejdet blandt de journalistiske medarbejdere eller indgreb i  

 pressens adgang til informationer og at videreformidle disse.
Det for mig  

 afgørende har været, hvorvidt (B) gennem artiklerne har forset sig så groft,  

 at  

 han bør udelukkes.
Det er min opfattelse, at dette var tilfældet, jfr.  

 fortsat  

 min begrundelse i min påtegning af 4. april 1991.
Begrundelsen støtter sig især  

 på de VEJLEDENDE regler for god presseskik litra A nr. 1, jfr. litra C nr. 1.  

 Journalistforbundets henvisning til den nu gældende medieansvarslov nr. 348  

 af  

 6. juni 1991 ændrer efter min opfattelse ikke herved, allerede fordi det af  

 bemærkningerne til kapitel 5 og specielt til § 34 fremgår, at de vejledende  

 etiske regler fortsat skal være grundlaget for det nærmere indhold af  

 begrebet  

 "God presseskik."" Justitsministeriets  

 Lovafdeling udfærdigede den 14. april 1992 et notat om en myndigheds adgang  

 til  

 at afbryde samarbejdet med enkelte journalister.
I notatet anførtes bl.a.:
 "...
5. Justitsministeriet må på  

 baggrund af politimesterens udtalelse af 11. oktober 1991 lægge til grund, at  

 den trufne afgørelse om ikke at samarbejde med en bestemt, navngiven  

 journalist, alene retter sig mod de ansatte ved embedet, der efter de  

 almindelige regler har adgang til at udtale sig på embedets vegne.  

 Beslutningen  

 tilsigter ikke at gennemføre en begrænsning i de ansattes adgang til på egne  

 vegne at udtale sig til pressen eller på anden måde at begrænse de ansattes  

 ytringsfrihed.
Justitsministeriet finder derfor ikke grundlag for at gå ind i  

 en nærmere overvejelse af spørgsmålet om offentligt ansattes ytringsfrihed.
 Det spørgsmål, som sagen  

 navnlig giver anledning til at drøfte nærmere, er spørgsmålet om sikring af  

 en  

 ligelig behandling af pressen, når den retter henvendelse til offentlige  

 myndigheder vedrørende informationssøgning.
6. Det er et almindeligt  

 forvaltningsretligt princip, at forvaltningsmyndighederne er forpligtet til  

 at  

 behandle væsentligt lige forhold lige i retlig henseende, jf.
Jens Garde,  

 Forvaltningsret, Almindelige Emner, 2. udgave, 1989, side 250. Af  

 lighedsgrundsætningen kan udledes et krav om konsekvens i forvaltningens  

 afgørelser.
En administrativ praksis kan dog i almindelighed ændres, hvis der  

 er tale om en generel kursændring, som er nødvendig af saglige grunde, og som  

 ligger inden for lovens rammer.
Af lighedsgrundsætningen følger, at der ikke  

 må  

 forekomme enkeltstående ubegrundede afvigelser fra en i øvrigt fulgt praksis,  

 jf.
Garde, a.st. side 249.
Den forvaltningsretlige  

 lighedsgrundsætning omfatter også offentlige myndigheders information af  

 pressen, jf.
Justitsministeriets betænkning om Kriminalforsorgen og  

 Massemedierne (714/1974), side 51, og FOB, 1990, side 181 ff.  

 forudsætningsvis.
Spørgsmålet om ligebehandling  

 af pressen har også været drøftet i anden sammenhæng, jf.
FOB, 1984, side 156  

 ff.
I denne sag, hvor en minister afbestilte samtlige ministeriets  

 abonnementer  

 på et bestemt dagblad som følge af utilfredshed med en bestemt artikel,  

 udtalte  

 Folketingets Ombudsmand blandt andet følgende:
 "Den disposition, der er  

 tale om - opsigelse af tjenesteabonnement på et dagblad - kræver ikke anden  

 hjemmel end den, der er indeholdt i den på ministeriets finanslovkonto  

 optagne  

 bevilling til afholdelse af udgifter til kontorhold, og er da heller ikke  

 undergivet  

 (yderligere) udtrykkelig regulering.
Dette er dog ikke  

 ensbetydende med, at dispositionsretten på dette område er fri.
Også sådanne  

 dispositioner er i hvert fald i et vist omfang undergivet begrænsninger, der  

 følger af forvaltningsrettens almindelige regler...
 ...
 Gennemførelsen af en sådan  

 "straffeaktion" falder ganske udenfor rammerne af den kreds af  

 hensyn  

 - vedrørende tjenesteforretningernes praktiske tilrettelæggelse - som  

 kontorholdskontoen tager sigte på at varetage, og som, må jeg gå ud fra, også  

 har været bærende for tidligere beslutninger om avisholdets omfang og  

 sammensætning.
 ...
I min vurdering er tillige  

 indgået, at sagen også synes at kunne åbne op for principielt betænkelige  

 konsekvenser med hensyn til forholdet mellem det offentlige og massemedierne  

 og  

 dermed for et væsentligt element i de vilkår, hvorunder dagspressen virker.  

 Jeg  

 sigter herved til spørgsmålet om rammerne for myndighedernes  

 reaktionsmuligheder i tilfælde, hvor der måtte være anledning til at reagere  

 over for indlæg i dagspressen.
Jeg finder ikke at have tilstrækkelig  

 anledning  

 til med udgangspunkt i den foreliggende sag at gå nærmere ind herpå, men  

 mener  

 dog ikke at burde undlade med denne afsluttende bemærkning at påpege  

 sammenhængen med denne principielle problemstilling.
..." 7. Offentlighedsloven hviler  

 på en forudsætning om, at myndighederne ikke alene meddeler pressen de  

 oplysninger, som pressen efter reglerne om aktindsigt har krav på, men også i  

 en vis udstrækning giver pressen méroffentlighed i det omfang, det kan ske  

 inden for rammerne af straffelovens almindelige regler om tavshedspligt.
Der  

 kan i den forbindelse henvises til FOB 1984, side 88 ff og den deri nævnte  

 beretning af 12. oktober 1979 fra en arbejdsgruppe, der blev nedsat på et  

 møde  

 den 21. februar 1977 i Justitsministeriets centrale samarbejdsudvalg for  

 politiet med den opgave at undersøge politiets og anklagemyndighedens forhold  

 til massemedierne.
 Den forvaltningsretlige  

 lighedsgrundsætning indebærer, at myndigheden som udgangspunkt skal behandle  

 pressens repræsentanter ens ved meddelelse af méroffentlighed.
 Den omstændighed, at en  

 bestemt journalist, som følge af myndighedens utilfredshed med den  

 pågældendes  

 journalistiske virke, udelukkes fra en formløs adgang til oplysninger eller  

 fra  

 en adgang til méroffentlighed, som indrømmes andre journalister, må på den  

 baggrund efter Justitsministeriets opfattelse give anledning til principielle  

 betænkeligheder.
Ved vurderingen af dette  

 spørgsmål må det formentlig tages i betragtning, hvilket formål der tilsigtes  

 varetaget ved afgørelsen om at afskære den pågældende fra informationer.
Sker  

 udelukkelsen for - med henblik på fremtiden - at varetage væsentlige hensyn  

 til  

 sigtede, tiltalte, forurettede eller de enkelte ansatte polititjenestemænd,  

 som  

 på grund af journalistens urigtige brug af oplysningerne udsættes for  

 forfølgning eller på anden måde er genstand for en fejlagtig og klart  

 misvisende information, eller har udelukkelsen karakter af en sanktion over  

 for  

 det, der efter myndighedens opfattelse er et brud på de presseetiske regler.
I tilfælde, hvor formålet  

 alene har været at undgå et fremtidigt misbrug af oplysningerne, må der efter  

 Justitsministeriets opfattelse i grove tilfælde af brud på de almindelige  

 presseetiske regler formentlig være adgang for myndighederne til at rette  

 henvendelse til dagbladets ledelse med henblik på at få en anden  

 journalistisk  

 medarbejder til at overtage området.
Formålet med at lade en anden journalist  

 overtage området vil efter omstændighederne kunne løse 2 problemstillinger;  

 dels  

 tilsigte at hindre fremtidigt misbrug, dels forbedre samarbejdsforholdene  

 mellem politi og presse, som er et vigtigt element, for at  

 informationsformidlingen efter meroffentlighedsprincippet i praksis kan  

 fungere.
Udelukkelsen af en journalist med dette formål for øje må dog  

 samtidig  

 ses i lyset af, at journalisten, da der er tale om oplysninger, som gennem  

 meroffentlighed til pressen bliver almindeligt tilgængelige for en bredere  

 kreds, ad anden vej kan skaffe sig oplysningerne og fortsætte den hidtidige  

 journalistiske linie.
 Justitsministeriet finder som  

 nævnt samtidig grund til at pege på, at udelukkelsen af en journalist kan få  

 karakter af en sanktion eller, med ombudsmandens ord, en  

 "straffeaktion". Iværksættelsen af en sådan sanktion vil efter  

 Justitsministeriets  

 opfattelse stride mod forvaltningsrettens almindelige principper om saglig  

 forvaltning.
 Hvis man fra myndighedernes  

 side er utilfreds med den dækning, som en bestemt sag har fået i pressen  

 eller  

 andre medier, må man som andre gå frem efter medieansvarslovens almindelige  

 regler.
Efter Justitsministeriets  

 opfattelse har der ikke i et tilfælde som det foreliggende været det fornødne  

 grundlag for at træffe afgørelse om at udelukke journalisten fra at deltage i  

 de pressemøder og den meroffentlighedsordning, der gælder for andre  

 journalister." Under henvisning til notatet  

 fra Lovafdelingen meddelte Justitsministeriet mig i skrivelse af 19. juni  

 1992  

 følgende:
 "...
I den anledning kan man  

 oplyse, at Justitsministeriet på baggrund af Deres henvendelse har haft  

 lejlighed til at overveje sagen på ny.
Der henvises til vedlagte notat af 14.  

 april 1992. Som der nærmere er redegjort for i notatet, må det ved  

 vurderingen  

 af spørgsmålet om adgangen til at udelukke en bestemt journalist fra en  

 formløs  

 adgang til oplysninger eller fra en adgang til méroffentlighed, som indrømmes  

 andre journalister, formentlig tages i betragtning, hvilket formål der  

 tilsigtes varetaget ved afgørelsen om at afskære den pågældende fra  

 informationer.
I tilfælde, hvor formålet alene har været at undgå et  

 fremtidigt  

 misbrug af oplysningerne, må der efter Justitsministeriets opfattelse i grove  

 tilfælde af brud på de almindelige presseetiske regler formentlig være adgang  

 for myndighederne til at rette henvendelse til dagbladets ledelse med henblik  

 på at få en anden journalist til at overtage området.
Efter en fornyet  

 vurdering af den konkrete sag er det Justitsministeriets opfattelse, der ikke  

 har været fuldt tilstrækkeligt grundlag for at anse de foreliggende forhold  

 for  

 at falde inden for denne kategori.
Justitsministeriet har på denne baggrund  

 meddelt politimesteren i (X-by), at journalist (B) bør gives samme adgang til  

 information fra politimesterembedet som andre presserepræsentanter i området.
..." Herefter gav politimesteren i  

 skrivelse af 1. juli  

 1992 A  

 meddelelse om, at journalist B var velkommen til at rette henvendelse til  

 embedet, og at B ville få informationer på lige fod med andre  

 presserepræsentanter.
Jeg forelagde udtalelsen for  

 A og Dansk Journalistforbund.
A meddelte mig i en skrivelse af 8. juli 1992,  

 at  

 bladet ikke var enig i, at myndighederne ved grove brud på de presseetiske  

 regler bør kunne anmode ledelsen af et dagblad om at få en anden journalist  

 til  

 at overtage stofområdet.
 Journalistforbundet bemærkede  

 i skrivelse af 7. juli 1992 følgende:
 "...
 Notatet fra  

 Justitsministeriets Lovafdeling om "Notat om en myndigheds adgang til at  

 afbryde samarbejdet med enkelte journalister" giver anledning til en  

 enkelt principiel bemærkning.
 Det hedder, at "der  

 efter Justitsministeriets opfattelse i grove tilfælde af brud på de  

 almindelige  

 presseetiske regler formentlig må være adgang for myndighederne til at rette  

 henvendelse til dagbladets ledelse med henblik på at få en anden journalist  

 til  

 at overtage området".
 Dansk Journalistforbund  

 finder, at det er afgørende for at sikre en uafhængig presse, at det ikke er  

 en  

 offentlig myndighed, der får indflydelse på eller søger at få indflydelse på,  

 hvilken medarbejder en redaktion sætter til at dække et område.
 Det er en beslutning, som suverænt  

 er redaktionens.
 Hvis politiet eller en anden  

 offentlig myndighed finder, at de presseetiske regler ikke følges, er  

 fremgangsmåden at gå frem efter medieansvarslovens regler - som det også er  

 beskrevet på side ni i notatet.
 En offentlig myndighed som  

 for eksempel politiet kan aldrig gøre sig til dommer over, om de presseetiske  

 regler er overtrådt.
..." Jeg udtalte herefter følgende  

 i en skrivelse til A:
 "1)  

  

 Politimesterens afgørelse af 9. januar 1991:
Som sagen nu er oplyst, må jeg lægge til grund, at  

 politimesteren denne dag meddelte (A's) redaktør, at (B) for fremtiden var  

 afskåret fra det almindelige løbende samarbejde mellem politiet i (X-by) og  

 pressen.
Afgørelsen var formelt begrundet i den måde, hvorpå (B) havde dækket  

 "asbestsagen" og "politibilsagen", idet politimesteren  

 fandt, at (B) "bevidst havde forbrudt sig mod grundlæggende presseetiske  

 regler". Politimesteren havde dog også tillagt det betydning, at der i  

 den  

 pågældende periode generelt havde været negativ omtale i pressen af  

 politimesterembedet  

 i forbindelse med den såkaldte "Pedal-Ove sag". Desuden havde han  

 lagt vægt på andre artikler i (A), som var forfattet af andre medarbejdere  

 end  

 (B) vedrørende de to sager.
Afgørelsen gjaldt uden tidsgrænser, men omfattede  

 alene deltagelse i morgenmøder og de løbende telefoniske henvendelser og  

 således ikke situationer, hvor politiet f.eks. i kraft af offentlighedsloven  

 var forpligtet til at udlevere oplysninger.
Et afgørende problem i sagen har for så vidt været, om  

 (B's) dækning af de to sager har været udtryk for så grove afvigelser fra  

 normen for god presseskik, at en udelukkelse af denne grund eventuelt kunne  

 være berettiget.
Justitsministeriet har imidlertid ved skrivelse af 19. juni  

 1992 truffet afgørelse om, at der ikke fra (B's) side forelå sådanne forhold,  

 at de kunne begrunde en udelukkelse af (B) fra deltagelse i det almindelige  

 samarbejde mellem politiet og pressen.
Da dette spørgsmål nu er afklaret,  

 afstår jeg fra at indgå på en nærmere vurdering heraf.
Vedrørende det  

 principielle spørgsmål om, hvorvidt en offentlig myndighed under sådanne  

 omstændigheder vil kunne udelukke en journalist fra at modtage oplysninger,  

 henvises der til de nedenstående bemærkninger under pkt. 3.
En afgørelse om udelukkelse af en journalist fra at  

 modtage informationer må karakteriseres som en retssikkerhedsmæssigt meget  

 indgribende afgørelse.
Både ordenshensyn og hensynet til det pågældende  

 dagblads og den udelukkede journalists muligheder for at bedømme rækkevidden  

 af  

 afgørelsen samt mulighederne for at påklage afgørelsen taler for, at en sådan  

 afgørelse meddeles skriftligt, jf.
Juridisk Grundbog, bind 4, 4. udgave, s.  

 184, og den dér anførte praksis.
 Politimesterens afgørelse  

 burde derfor have været meddelt skriftligt og ikke blot i form af en  

 tilkendegivelse under en samtale mellem redaktøren og politimesteren.
 Afskæringen af (B) fra informationskanaler, som andre  

 journalister kunne gøre brug af, var ikke alene et indgreb i (A's)  

 interesser,  

 men i høj grad også et indgreb i (B's) muligheder for at udøve sit erhverv,  

 bl.a. fordi beslutningen kunne forventes opretholdt, selv om (B) skiftede job  

 til en anden medievirksomhed.
 Afgørelsen havde således  

 direkte betydning for (B's) muligheder for at have arbejde som journalist.  

 Han  

 burde derfor af politiet have været anset som part i sagen, og han burde  

 således have været inddraget i behandlingen af sagen, bl.a. i form af adgang  

 til partshøring og ved, at han fik meddelelse om afgørelsen.
 Afgørelsen af 9. januar 1991 var i sit indhold  

 upræcist, idet den ikke indeholdt nogen tidsbegrænsning og blot gik ud på at  

 "udelukke (B)".
 Efter min mening var en så  

 bred afgrænsning af afgørelsens retlige konsekvenser uacceptabel.  

 Politimesteren burde have angivet en tidsgrænse for afgørelsen og samtidig -  

 som senere sket - have præciseret, hvilke dele af samarbejdet mellem politi  

 og  

 presse det angik.
 Efter politimesterens skrivelse af 4. april 1991 til  

 Justitsministeriet må jeg lægge til grund, at afgørelsen ikke alene byggede  

 på  

 artikler skrevet af (B), men at der også var taget hensyn til den mere  

 generelle kritiske indstilling til politimesterembedet, som på daværende  

 tidspunkt var kommet til udtryk i pressen, herunder i artikler, der var  

 skrevet  

 af andre medarbejdere ved (A) end (B).
 Som anført foran under b)  

 finder jeg ikke at have anledning til at indgå på en vurdering af, om (B) i  

 forbindelse med artiklerne om "asbest-sagen" og  

 "politibilsagen" har tilsidesat retningslinierne for god  

 presseskik.  

 Også uden en sådan vurdering kan det imidlertid konstateres, at  

 politimesteren  

 ikke lovligt har kunnet tillægge det betydning for udelukkelse af (B), at  

 andre  

 journalister - endog i andre blade end (A) - havde forfattet artikler, som  

 efter politimesterens opfattelse indeholdt uberettiget kritik af (X-by's)  

 politi.
 Jeg har gjort politimesteren  

 bekendt med min opfattelse om klagepunkterne ovenfor under c-f.
 2)  

  

 Justitsministeriets afgørelse af 9. august 1991.
a) Som anført under 1) må  

 politimesterens afgørelse af 9. januar 1991 i flere henseender retligt anses  

 for mangelfuld.
Afgørelsen var i sit indhold for uklar og burde have været  

 meddelt skriftligt.
Afgørelsen blev truffet uden forudgående høring af (B),  

 og  

 den byggede tildels på forhold, som (B) ikke kunne gøres ansvarlig for.
Disse forhold burde  

 ministeriet have påtalt.
Desuden burde disse forhold have ført til, at  

 ministeriet ikke på det da foreliggende grundlag stadfæstede politimesterens  

 afgørelse.
 Jeg har gjort  

 Justitsministeriet bekendt med min opfattelse.
 3)  

  

 Justitsministeriets udtalelse af 19. juni 1992.
Ministeriet har i forbindelse  

 med min behandling af sagen overvejet det generelle spørgsmål om offentlige  

 myndigheders adgang til at udelukke en bestemt journalist fra formløs adgang  

 til oplysninger eller fra adgangen til meroffentlighed, som indrømmes andre  

 journalister.
Ministeriet mener, at det vil være i strid med den almindelige  

 lighedsgrundsætning, hvis dele af pressen udelukkes fra at modtage sådanne  

 informationer og udtalelser.
Grove brud fra en journalists side på de  

 almindelige presseetiske regler vil efter omstændighederne kunne begrunde, at  

 en myndighed retter henvendelse til dagbladets ledelse med henblik på at få  

 en  

 anden journalist til at overtage området.
 Jeg er enig med ministeriet  

 i, at lighedsbetragtninger fører til, at fast etablerede ordninger for  

 varetagelse af kontakter med pressen må gælde og omfatte alle dele af  

 nyhedsformidlingen, samt at myndighederne som hovedregel ikke kan blande sig  

 i,  

 hvem de forskellige medier ønsker at lade sig repræsentere af.
 Den foreliggende sag rejser  

 spørgsmålet, om myndighederne efter omstændighederne kan etablere  

 særordninger  

 for bestemte medievirksomheder eller for bestemte pressemedarbejdere.
Ved vurderingen af dette  

 spørgsmål må der (som også påpeget af Journalistforbundet) tages hensyn til,  

 at  

 massemediernes virksomhed er omfattet af en særlig lov, medieansvarsloven  

 (lov  

 nr. 348 af 6. juni 1991). Ved denne lov er oprettet en særlig myndighed,  

 Pressenævnet, der træffer afgørelse om, hvorvidt der er sket en  

 offentliggørelse, der er i strid med god presseskik.
Loven indeholder desuden  

 hjemmel for straf, mortifikation, erstatning og genmæle som reaktioner i  

 forhold til massemediernes tilsidesættelser af principper for god presseskik.
 Det følger efter min mening  

 af principperne i medieansvarsloven, at en offentlig forvaltningsmyndighed  

 ikke  

 vil være berettiget til at foretage begrænsninger i en journalists adgang til  

 informationer med henblik på at sanktionere krænkelser af de presseetiske  

 regler.
Det må på den anden side  

 anses for uholdbart, dersom en myndighed i sin tilrettelæggelse af kontakten  

 med pressen er fuldstændig afskåret fra at tage hensyn til visse forhold  

 vedrørende den enkelte journalist, herunder pådømte og/eller klare krænkelser  

 af de presseetiske regler.
Ordensmæssige hensyn og hensynet til at forebygge  

 misbrug samt ønsket om at sikre en almindelig adgang for journalister til at  

 modtage informationer, kan således efter omstændighederne begrunde, at der  

 sker  

 begrænsninger i bestemte journalisters adgang til oplysninger.
Det må i den  

 forbindelse understreges, at de særlige hensyn, der kan begrunde sådanne  

 begrænsninger, ikke vil kunne omfatte de pågældendes lovhjemlede ret til i  

 henhold til lovgivningen (herunder især offentlighedsloven) at modtage  

 oplysninger.
Det almindelige forvaltningsretlige proportionalitetsprincip må  

 endvidere medføre, at sådanne begrænsninger ikke må gå videre end de hensyn,  

 der begrunder begrænsningen, tilsiger; ligeledes skal de hensyn, der kan  

 begrunde en eventuel særordning, påviseligt være overordentlig tungtvejende.  

 Det forhold, at en journalist selv har en kritisk holdning over for  

 myndigheden  

 - eller repræsenterer et medie med en sådan holdning - kan ikke i sig selv  

 udgøre et lovligt hensyn.
