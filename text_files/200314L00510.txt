Betænkning afgivet af Retsudvalget den 18. maj 2004 Betænkning over Forslag til lov om  

 bortvisning og beføjelse til at meddele tilhold m.v.
[af justitsministeren (Lene Espersen)] 1. Udvalgsarbejdet Lovforslaget blev fremsat den 31. marts 2004 og var til 1.  

 behandling den 15. april 2004. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Lovforslaget bygger på betænkning 1439/2004 om bortvisning af  

 voldelige og truende personer fra hjemmet m.v.
Betænkningen har været sendt  

 til  

 høring.
Den 2. april 2004 sendte justitsministeren de indkomne høringssvar  

 samt  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Joan-Søstrene.
Justitsministeren har over for  

 udvalget kommenteret den skriftlige henvendelse til udvalget.
Spørgsmål Udvalget har stillet 6 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
S, SF, RV og KD støtter lovforslaget.
Det skal være muligt at  

 bortvise en voldelig eller truende person fra et fælles hjem for at forhindre  

 yderligere vold i hjemmet.
Vold splitter og ødelægger alt for mange familier,  

 hvor særlig kvinderne er udsatte for volden.
Lovforslaget giver politiet mulighed for at bortvise en voldelig  

 eller truende person fra det fælles hjem i indtil 4 uger  med mulighed  

 for  

 forlængelse i op til 4 uger ad gangen.
S, SF, RV og KD deler lovforslagets  

 beskrivelse af, hvilke betingelser der skal gælde, før bortvisning kan komme  

 på  

 tale, og understreger, at det centrale bør være faren for gentagelse af  

 volden.
Samtidig finder S, SF, RV og KD det positivt, at lovforslaget  

 også giver mulighed for at bortvise en person alene på baggrund af trusler om  

 vold og dermed uden, at der foreligger en begået kriminalitet.
Det afgørende  

 for S, SF, RV og KD er, at politiet  og de sociale myndigheder   

 hermed får mulighed  

 for at gribe ind tidligere med henblik på at få stoppet volden i familien og  

 forebygge årsagerne til volden.
Endelig finder S, SF, RV og KD det værd at fremhæve muligheden  

 for, at bortvisning også kan ske uden anmodning fra den forurettede.
At  

 anmelde  

 en ægtefælle til politiet kræver mod, og frygten for repressalier må være  

 nærliggende.
Men også her finder S, SF, RV og KD, at det må gælde, at  

 indsatsen  

 mod vold ikke kun kan reduceres til et anliggende mellem et offer og en  

 gerningsmand.
Bekæmpelsen af vold er et samfundsanliggende, som  

 anklagemyndigheden skal påtale og rejse sag på baggrund af.
S, SF, RV og KD mener, at der er behov for at sætte større fokus  

 på vold i hjemmet.
Der er behov for, at indsatsen fra de involverede  

 myndigheder bliver bredere funderet og bedre koordineret for at forhindre  

 vold  

 i hjemmet.
 Det er på baggrund af de ønsker, S, SF, RV og KD udtrykker dyb  

 forundring over regeringens lave ambitionsniveau, når det gælder arbejdet for  

 at forebygge og stoppe vold i hjemmet.
S, SF, RV og KD finder det som udgangspunkt tilfredsstillende,  

 at politimestrene, hvis der træffes afgørelse om bortvisning, har pligt til  

 at  

 underrette de kommunale sociale myndigheder, så de nødvendige sociale  

 foranstaltninger kan iværksættes.
Problemet er blot, at ambitionsniveauet er  

 alt for lavt.
 S, SF, RV og KD finder det forstemmende og yderst beklageligt,  

 at regeringen ikke samtidig med dette lovforslagtager initiativer, der kan  

 styrke de sociale myndigheders muligheder for at forebygge yderligere vold i  

 familier,  

 hvor en person er blevet bortvist.
S, SF, RV og KD bekymringer for den manglende sammenhæng i  

 regeringens politik bestyrkes yderligere af Strafferetsplejeudvalgets  

 betænkning nr. 1439/2004, som har dannet baggrund for det fremsatte  

 lovforslag.  

 Heri fremhæves det bl.a., jf. uddraget i bilag 3, at manglende  

 socialpolitiske  

 tiltag kan modvirke formålet med loven.
Det mest afslørende for regeringens  

 lave ambitionsniveau er, at Socialministeriet ikke umiddelbart synes uenig i  

 dette, men blot har tilkendegivet over for Strafferetsplejeudvalget, at der  

 ikke umiddelbart er ressourcer til en sådan forstærket indsats.
 Regeringen har under udvalgsbehandlingen henvist til projektet  

 »Dialog mod vold« som svaret på behovet for en bredere indsats mod vold i  

 familien.  

 Med hensyn til dette skal S, SF, RV og KD understrege, at projektet er et  

 forsøgsprojekt i Københavnsområdet, som er  

    

  

 finansieret via de såkaldte satspuljemidler, og som  trods regeringens  

 ønske om større geografisk udbredelse  endnu ikke er sikret den  

 nødvendige  

 finansiering til at indfri dette ønske.
 Som det fremgår af besvarelserne af spørgsmål 2, 3 og 4 (bilag  

 10), er der behov for et bredere geografisk udbud af behandlingstilbud til  

 ofre  

 for vold og behandlingsmuligheder for gerningsmænd, således at risikoen for  

 gentagelse minimeres.
 S, SF, RV og KD finder, at regeringen sammen med dette  

 lovforslag, jf. anbefalinger fra Strafferetsplejeudvalget (bilag 3), burde  

 have  

 sikret grundlaget for en betydelig mere aktiv indsats fra  

 socialforvaltningernes  

 side i fremtidige bortvisningssager.
 Grundlaget for bortvisning er alvorlig kriminalitet, hvilket  

 indikerer, at årsagerne til kriminaliteten og bortvisningen er af samme  

 karakter og kræver en ambitiøs og sammenhængende indsats, hvis volden i  

 familien skal stoppes.
I forbindelse med udvalgsbehandlingen af lovforslaget har det  

 været drøftet, hvilke konsekvenser bortvisning af en voldelig person vil få  

 for  

 en udenlandsk kvindes opholdstilladelse.
S, SF, RV og KD henviser i den  

 forbindelse til besvarelsen af spørgsmål 6 (bilag 14).
Enhedslisten har valgt at støtte lovforslaget, selv om  

 Enhedslisten mener, der er store mangler, først og fremmest på det sociale  

 område.
For Enhedslisten er børnene de største ofre, og dem der skal tages  

 mest  

 hensyn til, når der er vold i hjemmet.
I langt de fleste situationer vil det  

 være bedst for børnene at kunne blive i deres hjem, deres vante omgivelser,  

 med  

 deres legetøj og legekammerater.
Og det vil som regel være en fordel, at  

 børnene kan blive i børnehave og skole.
Men Enhedslisten mener, det er et meget stort problem, at der  

 ikke med lovforslaget er nogen sikkerhed for, at nogen tager sig af børnene,  

 når den voldelige far eller mor er blevet bortvist fra hjemmet.
Det er en  

 voldsom oplevelse for et barn først at opleve vold og derefter, at politiet  

 kommer  

 og tager den ene af forældrene med sig.
Den tilbageværende forælder vil ofte  

 selv være så chokeret, at der ikke er det nødvendige overskud til at tage sig  

 af børnene.
Der burde være nogen, der tager sig af børnene både straks og på  

 længere sigt.
Især hvis volden har stået på igennem længere tid og  

 bortvisningen ender med skilsmisse, kan der være meget, børnene har behov for  

 at tale om, ligesom de har behov for nogle stærke voksne, der kan få dem til  

 at  

 forstå, at det ikke er deres skyld.
Selv om politiet skal indberette en bortvisning til de sociale  

 myndigheder, er der ikke overhovedet nogen sikkerhed for, at der så kommer  

 den  

 fornødne hjælp.
Det har været en årelang kamp at få fokus på børnene på  

 krisecentrene og forståelse for, at de har behov for særlig hjælp.
Det er  

 meget  

 svært at se, hvordan de mange kommuner skal sikre den fornødne fagligt  

 kvalificerede hjælp.
Enhedslisten er nervøs for, at kommunen bare vil slå sig  

 til tåls med, at børnenes almindelige pædagoger og lærere nok tager sig af  

 problemerne.
Det kan nemt gå galt, hvis der ikke er ekstra ressourcer til at  

 tage sig af det enkelte barn og der ikke er nogen voksne, der kender de  

 reaktioner, der normalt kommer hos børn i den situation, og ved, hvordan man  

 skal tackle det.
Derfor bør det være en pligt for kommunerne at sikre, at  

 børnene får ekstra støtte og hjælp og får mulighed for at tale med andre børn  

 i  

 samme situation, så de ikke tror, at det er dem, der er noget galt med,  

 ligesom  

 der bør sikres videnopsamling og efteruddannelse.
Det vil Enhedslisten  

 arbejde  

 for som opfølgning på denne lov.
Med hensyn til den voksne, der bliver i hjemmet er det også  

 svært at se sikkerheden for, at der bliver nogen social indsats.
Hvis man har  

 levet i et voldeligt forhold i årevis, er der et stort behov for hjælp til at  

 få genopbygget ens selvværd, ligesom der er en lang række praktiske  

 problemer,  

 som der skal tages stilling til, både med hensyn til at få hentet og bragt  

 børnene og med hensyn til økonomi osv.
For at kunne tage stilling til, om  

 bortvisningen skal ende med skilsmisse, er der også en lang række ting, der  

 skal snakkes igennem.
Derfor burde den, der bliver i hjemmet, straks få  

 tilbudt  

 krisehjælp og en socialarbejder, der kan følge hele sagen.
Vel at mærke en  

 socialarbejder, der er uddannet til at tage sig af de problemer, der opstår i  

 forbindelse med voldeligt samliv.
Hvis en kvinde i dag flytter på  

 krisecenter,  

 er der på krisecenteret nogle, hun kan tale med og som hjælper hende med at  

 få  

 den hjælp, hun har behov for.
Enhedslisten frygter, at mange kvinder vil  

 blive  

 ladt i stikken, hvis det overlades til kommunernes socialforvaltninger, som i  

 forvejen ofte er overbelastede.
Også med hensyn til den bortviste er der som regel behov for en  

 social indsats.
I nogle tilfælde vil der være mulighed for, at familien rent  

 faktisk kan komme til at fungere igen, hvis den får noget hjælp til at lære  

 andre reaktionsmønstre end vold.
I mange andre tilfælde skal de to voksne jo  

 fortsat snakke sammen, og hvis der er børn i familien, skal børnene ofte have  

 samvær med den bortviste.
Derfor er det vigtigt, at den bortviste sikres et  

 sted at bo og hurtig hjælp.
Hvis ikke man sikrer hjælp og behandling, vil man  

 risikere, at den bortviste flytter tilbage efter kort tid og det voldelige  

 samliv fortsætter, eller at den bortviste flytter sammen med en anden og der  

 så  

 kommer et nyt voldeligt samliv.
Så hvis vi ønsker at stoppe volden, er det  

 nødvendigt med en social indsats.
Det er for Enhedslisten en glædelig udvikling, at der er mere og  

 mere forståelse for, at vold i hjemmet ikke kan afvises som »husspektakler«,  

 men skal tages mindst lige så alvorligt som vold begået uden for hjemmet.
Det  

 kan i mange tilfælde være værre at blive udsat for vold i sit eget  

    

  

 hjem, da man så ikke har noget sted at søge  

 tilflugt.
Det har været en årelang kamp at få ændret holdningerne og få  

 oprettet krisecentre, som man kunne flygte til.
Nu åbnes der så en ny  

 mulighed  

 for, at offer og børn kan blive i hjemmet, mens den voldelige person  

 bortvises.  

 Det vil forhåbentlig føre til, at endnu flere siger fra over for vold.
Det er for Enhedslisten samtidig helt afgørende, at  

 retssikkerheden er i orden, da det er et meget alvorligt indgreb at blive  

 bortvist fra sit eget hjem.
Enhedslisten vil derfor nøje følge udviklingen og  

 se på, hvordan ordningen fungerer i praksis, og hvilken type sager der bliver  

 tale om.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 218 Bilagsnr.
Titel 1 Høringssvar og høringsnotat, fra justitsministeren 2 Udkast til tidsplan for udvalgets behandling af  

 lovforslaget 3 Spm. 1, om ministeren vil redegøre for, om udenlandske  

 kvinder kan risikere at miste deres opholdstilladelse, hvis deres mand bliver  

 fjernet fra hjemmet, til justitsministeren 4 Tidsplan 5 Spm. 2, om ministeren vil redegøre for mulighederne for  

 behandlingstilbud til mænd, som er bortvist fra hjemmet, til  

 justitsministeren Spm. 3, om ministeren vil redegøre for, hvorfor  

 lovforslaget ikke vil have økonomiske konsekvenser, til justitsministeren 6 Spm. 4 om rådgivning til mænd, der er blevet bortvist fra  

 hjemmet m.v., til justitsministeren 7 Svar på spm. 1, om ministeren vil redegøre for, om  

 udenlandske kvinder kan risikere at miste deres opholdstilladelse, hvis deres  

 mand bliver fjernet fra hjemmet, fra justitsministeren 8 Henvendelse af 5/5-04 fra Joan-Søstrene 9 Spm. 5 om kommentar til henvendelse af 5/5 04 fra  

 Joan-Søstrene, til justitsministeren 10 Svar på spm. 2, om ministeren vil redegøre for  

 mulighederne for behandlingstilbud til mænd, som er bortvist fra hjemmet, fra  

 justitsministeren Svar på spm. 3, om ministeren vil redegøre for, hvorfor  

 lovforslaget ikke vil have økonomiske konsekvenser, fra justitsministeren Svar på spm. 4 om rådgivning til mænd, der er blevet  

 bortvist fra hjemmet m.v., fra justitsministeren 11 Spm. 6 om inddragelse af opholdstilladelse, til  

 justitsministeren 12 1. udkast til betænkning 13 Svar på spm. 5 om kommentar til henvendelse af 5/5 04 fra  

 Joan-Søstrene, fra justitsministeren 14 Svar på spm. 6 om inddragelse af opholdstilladelse, fra  

 justitsministeren Bilag 2 Et af  

 udvalgets spørgsmål til justitsministeren og dennes besvarelse heraf.
 Spørgsmål 6 og justitsministerens svar herpå er optrykt efter  

 ønske fra S, SF, RV og KD.
 Spørgsmål nr. 6:
»Kan ministeren i  

 forlængelse af besvarelsen af spørgsmål 1 bekræfte, at en bortvisning fra det  

 fælles hjem i 4 uger ikke i sig selv vil medføre, at der vil ske inddragelse  

 af  

 opholdstilladelse i de tilfælde, hvor forurettede er udlænding med  

 tidsbegrænset opholdstilladelse i Danmark på baggrund af samliv med den  

 bortviste på fælles bopæl?« Svar:
 Justitsministeriet har til brug for besvarelse af spørgsmålet  

 indhentet en udtalelse fra Ministeriet for Flygtninge, Indvandrere og  

 Integration, der har oplyst følgende:
 »Udlændinge, der har  

 opnået en opholdstilladelse i Danmark på baggrund af samliv på fælles bopæl i  

 ægteskab eller i fast samlivsforhold, og som ikke er meddelt tidsubegrænset  

 opholdstilladelse, vil som udgangspunkt få inddraget deres opholdstilladelse,  

 såfremt samlivet på fælles bopæl ophører, idet grundlaget for tilladelsen  

 således ikke længere er til stede (udlændingelovens § 19, stk. 1, nr. 1).
 En bortvisning af den  

 herboende ægtefælle fra den fælles bopæl i fire uger vil ikke i sig selv  

 medføre,  

 at udlændingens opholdstilladelse inddrages.
 Det afgørende for, om  

 der kan ske inddragelse, er, om der er tale om en reel ophævelse af samlivet.
Er der tale om en  

 reel samlivsophævelse, vil udlændingemyndighederne foretage en konkret og  

 samlet vurdering af omstændighederne i sagen, herunder oplysninger om  

 udlændingens tilknytning både til Danmark og til hjemlandet og  

 omstændighederne  

 vedrørende ophøret af parrets samliv.
I den vurdering skal der tages særligt  

 hensyn til, om ophør af samliv på fælles bopæl skyldes, at udlændingen har  

 været udsat for overgreb, misbrug eller anden overlast m.v. her i landet  

 (udlændingelovens § 19, stk. 7).« Justitsministeriet kan henholde sig til udtalelsen fra  

 Ministeriet for Flygtninge, Indvandrere og Integration, og spørgsmålet kan  

 således besvares bekræftende.
Bilag 3 Uddrag fra betænkning 1439, Betænkning om bortvisning  

 af voldelige og truende personer fra hjemmet m.v., København 2004, side  

 126-128:
 Uddraget er optrykt efter ønske fra S, SF, RV og KD.
 14. De sociale myndigheders rolle m.v.
De overgreb, som efter udvalgets forslag kan føre til  

 bortvisning, vil i almindelighed være udtryk for alvorlige sociale problemer,  

 samlivsproblemer eller problemer med alkohol- eller stofmisbrug.
I  

 forbindelse  

 med bortvisning vil der derfor hyppigt være behov for at sætte ind med særlig  

 social støtte over for den ene eller begge parter.
Den obligatoriske underretningsordning, som udvalget har  

 foreslået ovenfor i afsnit 11, skal sikre, at de sociale myndigheder er  

 opmærksom på den socialt belastede situation, som en bortvisning afspejler,  

 og  

 at der hos de sociale myndigheder hurtigt dannes et overblik over  

 problemernes  

 karakter og omfang.
Det foreslås, at politimesteren senest samtidig med en  

 afgørelse om bortvisning skal underrette det sociale udvalg om sagen.
De sociale myndigheder bør samtidig med underretningen fra  

 politiet modtage kopi af relevante sagsakter.
Dette bør også gælde  

 elektronisk  

 lagrede data.
Oplysningerne bør meddeles uden krav om samtykke fra de  

 involverede personer.
Der bør både hos politiet og de sociale myndigheder udpeges en  

 kontaktperson for den forurettede, som den pågældende kan kontakte med  

 eventuelle spørgsmål.
Det samme bør gælde for den, der bortvises.
 Det vil være af meget væsentlig betydning, at de sociale  

 myndigheder hurtigt etablerer kontakt til parterne med henblik på en tidlig  

 vurdering af, hvorledes problemerne kan løses, og at der hurtigt skaffes  

 grundlag for, at parterne, navnlig den forurettede, kan træffe deres valg,  

 samt  

 at der herefter iværksættes de nødvendige hjælpeforanstaltninger.
 Disse foranstaltninger bør omfatte en indledende rådgivning om  

 mulighederne for hjælp.
For den  

  

 forurettede  

  

 vil der navnlig kunne være behov for økonomisk hjælp, i det omfang  

 forsørgelse  

 fra den bortviste umiddelbart kan ventes at ophøre.
Særlige problemer kan  

 opstå, hvor en lejlighed står i den bortvistes navn og der er tale om  

 samboende,  

 hvis samliv har varet i mindre end 2 år.
 Der vil endvidere kunne være behov for rådgivning og henvisning  

 til rådgivning om separation og skilsmisse, bidrag mv., jf. også afsnit 15  

 nedenfor.
For den  

  

 bortviste  

  

 vil  

 der navnlig kunne være behov for hjælp til at skaffe en  eventuelt  

 midlertidig  

  bolig.
Hvis andre løsninger ikke er mulige, kan det blive nødvendigt  

 med  

 ophold på forsorgshjem, jf. den sociale servicelovs § 94.
Herudover kan den pågældende navnlig have behov for andre  

 sociale foranstaltninger, f.eks. i form af behandling for et eventuelt  

 alkohol-  

 eller stofmisbrug.
Om støtte til mænd, der har udøvet vold, henvises til  

 bilag  

 3.
Formålet med hjælpeforanstaltninger må være, at der så hurtigt  

 som muligt iværksættes tiltag med henblik på en varig løsning, hvad enten den  

 sigter mod et varigt brud eller en genoptagelse af samlivsforholdet.
I begge  

 tilfælde handler det om at komme frem til en situation, hvor bortvisningen  

 ikke  

 længere er nødvendig.
Ved det varige brud må ikke mindst boligforholdene  

 afklares.
Ved forsøg på genoptagelse af samlivet må det navnlig gennem  

 behandling for misbrug eller lignende sikres, at der er et forsvarligt  

 grundlag  

 herfor.
De nødvendige tiltag vil kunne involvere flere forskellige  

 aktører, herunder gennem retshjælp og fri proces.
Efter udvalgets opfattelse  

 er  

 det imidlertid væsentligt, at de sociale myndigheder i almindelighed kan  

 fremstå som en  

  

 aktiv og koordinerende  

 instans  

  

 i bestræbelserne på at tilvejebringe grundlaget for bortvisningens  

 ophævelse.
Socialministeriet har over for udvalget oplyst, at der ikke  

 umiddelbart er ressourcer til rådighed for socialforvaltningerne til den  

 indsats, som er beskrevet ovenfor.
Det drejer sig bl.a. om personale, der er  

 uddannet til disse særlige opgaver.
Der kan endvidere blive tale om  

 kapacitetsproblemer, f.eks. med hensyn til forsorgshjem.
Hertil kommer f.eks.  

 de problemer, der er omtalt ovenfor med hensyn til at foretage  

 huslejebetaling  

 efter en bortvisning.
En nærmere regulering af disse forhold ligger uden for udvalgets  

 opgave.
Udvalget finder dog anledning til at understrege vigtigheden af, at  

 de  

 sociale problemer i tilknytning til bortvisning løses.
Skabes der ikke det  

 nødvendige grundlag herfor, herunder navnlig for, at de sociale myndigheder  

 kan  

 spille en aktiv rolle i løsning af de underliggende problemer, vil det kunne  

 modvirke formålet med bortvisningsordningen.
Udvalget anbefaler derfor, at  

 der  

 samtidig med gennemførelse af udvalgets forslag iværksættes de nødvendige  

 tiltag på det sociale område.
