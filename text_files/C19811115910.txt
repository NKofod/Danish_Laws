 Efter drøftelse med sundhedsstyrelsen fastsætter direktoratet følgende  

 retningslinier for behandling af personer, der har eller tidligere har haft  

 hepatitis.
 1. Personer, der har hepatitis.
 Personer, hos hvem der diagnosticeres hepatitis, bør snarest muligt  

 indlægges på hospital, herunder Vestre hospital, eller eventuelt på  

 sygeafdeling.
 Indlægges de pågældende på sygeafdeling, skal der iagttages særlige  

 forholdsregler til imødegåelse af smitterisikoen.
Personer, der venter på indlæggelse bør så vidt muligt ikke dele toilet  

 med andre.
Kan dette ikke gennemføres, bør toilettet rengøres grundigt, og  

 nødvendigheden af god håndhygiejne indskærpes.
 Der henvises i øvrigt til »Retningslinier for beskyttelse mod  

 hepatitis«, sundhedsstyrelsen 1979.
 Før eventuel tandbehandling skal tandlægen underrettes om, at den  

 pågældende har hepatitis.
 2. Personer, der tidligere har haft hepatitis.
 Hepatitis forårsages oftest af en infektion med hepatitis A-virus  

 (epidemisk hepatitis) eller hepatitis B-virus (serumhepatitis); andre typer,  

 der især overføres ved blodtransfusion, har ikke praktisk betydning i  

 kriminalforsorgen.
Hepatitis A smitter gennem afføringen, fra ca. 10 dage før symptomernes  

 start til ca. 10 dage efter.
Den giver ikke anledning til kronisk  

 leversygdom.
Diagnosen kan oftest stilles ved påvisning af antistof i blodet.
Hepatitis B smitter ved blodkontakt, fx via brugte sprøjter, men også ved  

 sexuel kontakt, især mellem homosexuelle mænd.
Infektionen kan i nogle  

 tilfælde udvikle sig til kronisk leversygdom.
Diagnosen kan stilles ved  

 påvisning af hepatitis B-surface-antigen (HBsAg) i blodet.
Hos enkelte  

 patienter forbliver HBsAg i blodet ud over selve sygdomsperioden.
Hvis der  

 samtidig er vedvarende leversygdom, kan sådanne patienter eventuelt stadig  

 frembyde smittefare ved de nævnte former for kontakt.
 Personer, der har været indlagt på hospital, herunder Vestre hospital,  

 tilbageføres, når de er klinisk raske, til anstalten eller arresthuset,  

 hvorfra de blev indlagt.
Tilbageførsel fra Københavns fængsler, Vestre hospital, til  

 fuldbyrdelsesanstalten sker uden fornyet anmeldelse til direktoratet, og de  

 pågældende går forud for andre, der venter på overførsel til  

 fuldbyrdelsesanstalt.
Denne fremgangsmåde fraviges dog, såfremt ganske  

 særlige omstændigheder gør det uhensigtsmæssigt, at den indsatte tilbageføres  

 til den oprindelige fuldbyrdelsesanstalt.
I dette tilfælde samt i tilfælde af  

 uenighed mellem fuldbyrdelsesanstalten og Københavns fænglser vedrørende  

 tilbageførselsspørgsmålet forelægges spørgsmålet direktoratet.
 Personer, der har haft hepatitis A, behandles i enhver henseende på samme  

 måde som andre raske personer.
Personer, der har haft hepatitis B, og som ikke har tegn på leverlidelse,  

 behandles i enhver henseende på samme måde som andre raske personer.
Ved tegn  

 på leverlidelse bør der iagttages særlig forsigtighed ved blodprøvetagning,  

 sårskiftning og lignende, i hvilke situationer personalet bør benytte  

 engangshandsker.
 Før eventuel tandbehandling skal tandlægen underrettes om, at den  

 pågældende har haft hepatitis B.
 3. Cirkulærskrivelsen træder i kraft den 1. marts  

 1981.
 Samtidig ophæves:
 Direktoratets skrivelse af 17. juli 1969 om forholdsregler mod smitsom  

 leverbetændelse.
 Direktoratets skrivelse af 14. januar 1971 om undersøgelser til  

 konstatering af hepatitis.
 Direktoratets skrivelse af 23. april 1971 om tilvejebringelse af  

 journaloplysninger vedrørende hepatitispatienter i Københavns fængsler.
 Direktoratets skrivelse af 19. januar 1973 om tilbageførsel af  

 hepatitispatienter fra Københavns fængsler til fuldbyrdelsesanstalt.
 Direktoratets skrivelse af 3. marts 1975 vedrørende anbringelse af  

 personer med hepatitis.
 Direktoratets skrivelse af 3. marts 1975 vedrørende afdeling for indsatte  

 med hepatitis i statsfængslet ved Horserød.
 Den kvartalsvise indberetningspligt med hensyn til antallet af foretagne  

 undersøgelser for hepatitis, jf. punkt 5 i følgeskrivelse af 27. september  

 1978 til direktoratets cirkulære af 20. september 1978 om lægeundersøgelser  

 ved indsættelse i kriminalforsorgens anstalter og arresthusene.
W.
Rentzmann fg.
/J.
Balder Til kriminalforsorgens anstalter og arresthusene.
