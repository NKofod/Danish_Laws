 I medfør af § 2, stk. 7, 8 og 9, § 3, stk. 1, § 6, stk. 1 og 2, § 7, stk.  

 2, § 15 og § 18, stk. 2, i lov nr. 508 af 30. juni 1993 om åben uddannelse  

 (erhvervsrettet voksenuddannelse) m.v. fastsættes:
Almindelige bestemmelser § 1.  Åben uddannelse skal følge de almindelige regler  

 for uddannelserne i uddannelsesbekendtgørelser m.v., medmindre andet følger  

 af lov om åben uddannelse eller denne bekendtgørelse.
 Stk. 2.  Praktik eller praktikpladskompenserende  

 undervisning, der indgår i en uddannelse, kan alene udbydes som åben  

 uddannelse, hvis Undervisningsministeriet godkender det.
§ 2.  Uddannelsesinstitutionen fastsætter inden for  

 rammerne af de almindelige regler, der er nævnt i § 1, de nærmere  

 retningslinier for undervisningens tilrettelæggelse.
Hvis ikke andet fremgår  

 af den enkelte uddannelsesbekendtgørelse, skal retningslinierne indeholde en  

 beskrivelse af Stk. 2.  Eventuelle timetalsnormer i  

 uddannelsesbekendtgørelser er ikke bindende for tilrettelæggelsen som åben  

 uddannelse.
 Stk. 3.  Den normerede arbejdsindsats for et enkeltfag,  

 skal være den samme som den normerede arbejdsindsats for faget i den  

 almindelige uddannelse.
 Bevis, merit m.v.
§ 3.  Den studerende har ret til at få udstedt bevis  

 for beståede enkeltfag og til at få udstedt et samlet eksamensbevis for en  

 uddannelse, hvis alle prøver, der indgår i uddannelsen, er bestået.
Beviset  

 udstedes af den uddannelsesinstitution, hvor den sidste prøve er aflagt,  

 medmindre uddannelsesinstitutionerne aftaler andet.
Stk. 2.  Når der indgår praktik i en uddannelse eller en  

 del af en uddannelse, der udbydes som åben uddannelse, godkender  

 uddannelsesinstitutionen, i hvilket omfang forudgående praktisk  

 erhvervserfaring kan sidestilles med den foreskrevne praktik.
For  

 erhvervsuddannelser, landbrugsuddannelser og uddannelse af pædagoger  

 tilrettelagt for studerende med forudgående praktisk erhvervserfaring  

 foretages godkendelsen efter reglerne for de pågældende uddannelser.
Det  

 faglige udvalg for erhvervsuddannelsen eller landbrugsuddannelsen udsteder  

 sædvanligt bevis efter bestået afsluttende prøve.
For køkkenlederuddannelsen  

 er det Fællesudvalget for Køkkenlederuddannelsen, der godkender praktik og  

 udsteder bevis.
Stk. 3.  Den studerende har ret til at få en beskrivelse  

 af de korte kurser og særligt tilrettelagte uddannelsesforløb, som  

 vedkommende har deltaget i.
Beskrivelsen af særligt tilrettelagte  

 uddannelsesforløb udarbejdes af den/de institutioner, der har afholdt de  

 enkelte dele af uddannelsesforløbet.
Indskrivning § 4.  Indskrivningen til åben uddannelse sker til et  

 enkeltfag, et undervisningsforløb eller en uddannelse med dertil hørende  

 prøver eller lignende.
Har en uddannelsesinstitution udbudt et samlet  

 undervisningsforløb eller en uddannelse, har den studerende ret til at  

 afslutte det påbegyndte forløb eller uddannelsen inden for den fastsatte  

 normerede uddannelsestid.
 Stk. 2.  Studerende kan indskrive sig til flere  

 deltidsuddannelser, enkeltfag og korte kurser samtidig.
 Stk. 3.  Studerende ved en heltidsuddannelse kan ikke  

 samtidig indskrive sig til en deltidsuddannelse eller et enkeltfag, som er en  

 del af heltidsuddannelsen.
 Stk. 4.  Indskrivning til ledige pladser på en  

 heltidsuddannelse omfatter alene enkelte fag eller afgrænsede dele af en  

 uddannelse, jf. lovens § 2, stk. 2.
 Stk. 5.  Uddannelsesinstitutionen kan fastsætte, hvor  

 lang tid den studerende må vente med at gå til prøver m.v. i et fag, efter at  

 undervisning i faget er afsluttet.
 § 5.  Ved indskrivning til enkeltfag kan institutionen  

 dispensere fra adgangskravene, hvis ansøgeren skønnes at have de faglige  

 forudsætninger, der er nødvendige for at kunne gennemføre enkeltfaget.
 Stk. 2.  Når der indgår praktik i en uddannelse eller en  

 del af en uddannelse, der udbydes som åben uddannelse, kan det fastsættes som  

 supplerende adgangskrav, at ansøgeren har forudgående relevant  

 erhvervserfaring, der af institutionen kan sidestilles med den foreskrevne  

 praktik.
 § 6.  Institutionen fastsætter kriterier for  

 udvælgelse blandt rettidigt tilmeldte kvalificerede ansøgere, når  

 institutionen af kapacitetsmæssige årsager ikke kan optage alle, der opfylder  

 adgangskravene.
Frister § 7.  Uddannelsesinstitutionen fastsætter frister for § 8.  Uddannelsesinstitutionen kan efter  

 ansøgningsfristens udløb undlade at igangsætte udbudt undervisning på grund  

 af ringe søgning eller særlige omstændigheder, hvis der er taget forbehold  

 herom ved annonceringen, jf. dog § 4, stk. 1.
Korte kurser § 9.  Korte kurser er koncentrerede  

 undervisningsforløb af 1-8 ugers varighed omregnet til heltid.
Kurserne kan  

 tilrettelægges på heltid og deltid.
 Stk. 2.  Uddannelsesinstitutionerne under  

 Undervisningsministeriet, der er godkendt til at udbyde erhvervsrettet  

 uddannelse, arbejdsmarkedsuddannelsescentre samt social- og sundhedsskolerne,  

 kan udbyde korte kurser.
 Stk. 3.  Der må ikke udbydes korte kurser, der påfører  

 private initiativtagere ny konkurrence, jf. lovens § 11, stk. 3.  

 Institutionerne skal ved tilrettelæggelse af korte kurser respektere det  

 ordinære udbud af efteruddannelseskurser af kortere varighed inden for  

 arbejdsmarkedsuddannelserne.
 Stk. 4.  Virksomhedsinterne korte kurser kan alene  

 udbydes som indtægtsdækket virksomhed uden tilskud, jf. lovens § 3, stk. 4,  

 og § 4.
Særligt tilrettelagte uddannelsesforløb § 10.  Uddannelsesinstitutioner under  

 Undervisningsministeriet, der er godkendt til at udbyde erhvervsrettet  

 uddannelse, og arbejdsmarkedsuddannelsescentre kan tilrettelægge  

 uddannelsesforløb efter lovens § 2, stk. 1, nr. 5, og kan herunder rekvirere  

 uddannelsesaktiviteter fra andre institutioner, jf. stk. 2.
Stk. 2.  I særligt tilrettelagte uddannelsesforløb kan  

 med op til 1/3 af det samlede uddannelsesforløb indgå Stk. 3.  Hvis der er uddannelsesregler for en  

 uddannelsesaktivitet efter stk. 2, nr. 2, har den institution, hvorfra  

 uddannelsesaktiviteten rekvireres, ansvaret for reglernes overholdelse.
Tilskud § 11.  Det er en forudsætning for, at institutionerne  

 kan få tilskud, at deltagerbetalingen er opkrævet mindst en gang halvårligt  

 og er betalt og indberettet til Undervisningsministeriet inden for frister,  

 der fastsættes af ministeriet.
Undervisningsministeriet kan kræve  

 dokumentation for antallet af betalende deltagere.
 Stk. 2.  Tilskud til uddannelsesaktiviteter, der er  

 nævnt i § 10, stk. 2, nr. 2, udbetales til den institution, jf. § 10, stk. 1,  

 der rekvirerer denne undervisning.
 Stk. 3.  Det er en forudsætning for, at en institution  

 kan få tilskud til en åben uddannelsesaktivitet, at den ikke modtager andre  

 offentlige driftstilskud til den samme aktivitet.
 § 12.  Antallet af årselever, jf. lovens § 6, opgøres  

 som et omregnet antal betalende deltagere i uddannelsesaktiviteterne.
 Stk. 2.  En årselev er en elev, der deltager i et års  

 undervisning på heltid i en uddannelsesaktivitet, der har en normeret  

 uddannelsestid.
 Stk. 3.  En årselev ved enkeltfagsundervisning, der  

 giver ret til statens uddannelsesstøtte, er en elev, der deltager i 23  

 undervisningstimer om ugen i et normalt undervisningsår.
 Stk. 4.  Hvis uddannelsesaktiviteten ikke er omfattet af  

 stk. 2 eller stk. 3, er en årselev en elev, der deltager i et års  

 undervisning i 1200 undervisningstimer af mindst 45 minutters varighed.
 Stk. 5.  En elev, der deltager i en kortere periode end  

 1 år eller på deltid i en af de uddannelsesaktiviteter, der er nævnt i stk.  

 2-4, opgøres som en brøkdel af en årselev, svarende til forholdet mellem  

 elevens deltagelse i aktiviteten og en årselevs deltagelse i aktiviteten.
 Stk. 6.  Når åben uddannelse udbydes som  

 fjernundervisning, fastsætter Undervisningsministeriet, hvordan årselever  

 opgøres før uddannelsesaktiviteten begynder.
 § 13.  Det kan bestemmes, at ansøgning om udbetaling  

 af tilskud til åben uddannelsesaktiviteter, herunder tilskud til udvikling,  

 skal ske på særlige blanketter.
 § 14.  Tilskud efter lov om åben uddannelse skal indgå  

 i institutionens regnskab og revideres i overensstemmelse med god offentlig  

 revisionsskik efter de regler, der i øvrigt gælder for revision af  

 institutionen.
 Stk. 2.  Revisor for private og selvejende  

 uddannelsesinstitutioner, der får tilskud til åben uddannelse, skal  

 kontrollere, at institutionens oplysninger om det antal årselever, der ligger  

 til grund for tilskudsberegningen, er rigtige.
Klage § 15.  Afgørelser, der er truffet af  

 uddannelsesinstitutionen i henhold til lov om åben uddannelse og denne  

 bekendtgørelse, kan ikke indbringes for undervisningsministeren.
 Stk. 2.  Spørgsmål om overtrædelse af bestemmelserne i  

 lovens § 11 om markedsføring og aftalevilkår m.v. kan indbringes for nævnet  

 for udbud af åben uddannelse, jf. lovens § 13.
Forskellige bestemmelser § 16.  En institution, der er omfattet af  

 universitetsloven, kan med henblik på virksomheden inden for åben uddannelse  

 nedsætte en bestyrelse.
Institutionens leder er formand for bestyrelsen.  

 Bestyrelsen sammensættes normalt således, at flertallet af medlemmerne er  

 udefra kommende repræsentanter for aftagerkredse og andre kredse, der har  

 væsentlig interesse i virksomheden inden for åben uddannelse.
Desuden skal  

 der være repræsentation for de studerende ved åben uddannelse.
 Stk. 2.  Bestyrelsen har ansvaret for de overordnede  

 forhold vedrørende virksomheden åben uddannelse, herunder udbuds- og  

 prispolitikken.
 Ikrafttræden m.v.
 § 17.  Bekendtgørelsen træder i kraft den 1. januar  

 1994.
 Stk. 2.  Bekendtgørelse nr. 795 af 13. december 1989 om  

 åben uddannelse og bekendtgørelse nr. 448 af 4. juni 1992 om efteruddannelse  

 (Erhvervsrettede kurser m.v.) ophæves.
 Stk. 3.  Cirkulære af 15. juni 1977 om enkeltkurser ved  

 uddannelsesinstitutioner under direktoratet for de videregående uddannelser  

 (Tompladscirkulære) ophæves.
