Resumé En advokat klagede på vegne af en herboende udenlandsk  

 statsborger over en adoptionsbevilling hvor den pågældendes datter blev  

 adopteret af den tidligere ægtefælles nye mand.
Ved adoptionen bortfaldt  

 klagerens  

 ret til samvær.
På adoptionssagen lå en erklæring der fremstod som underskrevet  

 af klageren.
Han erklærede at være indforstået med adoptionen af datteren og  

 i  

 øvrigt at være bekendt med de regler som fremgik af en vedlagt dansksproget  

 vejledning.
Erklæringen var indhentet af moren og hendes nye mand.
Advokaten gjorde over for statsamtet og Civilretsdirektoratet  

 gældende at hans klient ikke havde underskrevet erklæringen og i hvert fald  

 ikke havde været klar over at det var en adoption han havde erklæret sig  

 indforstået med.
Politiet havde efter sin undersøgelse ikke fundet grundlag  

 for  

 at rejse sigtelse for nogen form for falskneri i den forbindelse.
 Statsamtet havde i forbindelse med behandlingen af adoptionssagen  

 ikke været opmærksom på at man samtidig behandlede en ansøgning fra den  

 pågældende udlænding om udvidelse af samværet med datteren.
 Statsamtet og Civilretsdirektoratet mente ikke der var grundlag  

 for at annullere adoptionsbevillingen.
Ombudsmanden mente ikke der var grundlag for at kritisere  

 myndighedens afgørelse.
Ombudsmanden udtalte at sagens forløb gav anledning  

 til  

 at overveje om det vejledningsmateriale der var blevet udleveret, og som  

 anvendes generelt i denne type af sager, er tilstrækkeligt til at opfylde  

 vejledningspligten.
Efter ombudsmandens mening kunne det dog ikke lægges til  

 grund at vejledningspligten var blevet tilsidesat.
 Ombudsmanden bemærkede at  

 Civilretsdirektoratet i forbindelse med udarbejdelsen af en ny bekendtgørelse  

 vedrørende statsamternes behandling af ansøgninger om adoption samt  

 udstedelse  

 af adoptionsbevilling bl.a. overvejede at stille krav om at erklæringen efter  

 adoptionslovens § 13 fremover i alle tilfælde indhentes af statsamtet.  

 Civilretsdirektoratet havde endvidere oplyst at man var enig med statsamtet i  

 at  

 der kunne være anledning til at overveje at præcisere indholdet af den  

 skriftlige vejledning, og at direktoratet ville tage initiativ til en  

 drøftelse  

 herom med statsamterne.
 Ombudsmanden bad Civilretsdirektoratet  

 orientere sig om resultatet af direktoratets overvejelser vedrørende en  

 ændring  

 af reglerne om fremgangsmåden i forbindelse med statsamtets indhentelse af  

 erklæringen efter adoptionslovens § 13 og vedrørende en præcisering af  

 indholdet af den skriftlige vejledning. (J.nr. 2000-2541-656).
Adoptionsbevilling ikke ugyldig Det fremgår af sagen at As  

 og Bs fællesbarn, C, blev født ( ) 1990.
 Ved Frederiksborg Statsamts  

 (nu Statsamtet Frederiksborg) bevilling af ( ) 1993 blev A og B separeret,  

 bl.a. på vilkår af at B skulle have forældremyndigheden over C.
 Ved afgørelse af 19. juli  

 1993 fastsatte Statsamtet Frederiksborg As samvær med C til hver lørdag  

 kl.  

 10.00 til 18.00 og første og tredje onsdag i hver måned fra 12.00 til 18.00.  

 A  

 skulle sørge for at C blev hentet fra og bragt til Bs bopæl til de  

 fastsatte  

 tider.
 Ved Statsamtet Frederiksborgs  

 bevilling af 11. marts 1994 blev A og B skilt på separationsvilkårene.
Den 23. juli 1998 søgte A  

 Statsamtet Frederiksborg om udvidet samvær med C.
Den 28. juli 1998  

 oversendte  

 Statsamtet Frederiksborg ansøgningen til Statsamtet København.
 Den 30. juli 1998 bad  

 Københavns Statsamt (nu Statsamtet København) B om hendes bemærkninger til  

 As  

 ansøgning om udvidet samvær.
På sagen lå en erklæring af  

 11. september 1998 der fremstod som underskrevet af A.
Det fremgik af denne  

 erklæring at A tiltrådte at C adopteredes af D (Bs nye mand), og at A  

 var  

 bekendt med de regler som fremgik af statsamtets vedlagte vejledning.
Den 13. september 1998 søgte  

 D Statsamtet København om adoption af C.
I forbindelse med indgivelse af  

 ansøgningen om adoption gjorde D og B statsamtet opmærksom på at de ikke  

 ønskede at deres adresse blev oplyst til A.
Den 13. oktober 1998 gav B  

 samtykke til adoptionen under et møde i statsamtet.
B oplyste i den  

 forbindelse  

 at hun og D havde talt med C om adoptionen, og at C ønskede at blive  

 adopteret  

 af D som hun betragtede som sin far.
I forbindelse med statsamtets  

 behandling af samværssagen bad statsamtet den 15. oktober 1998 A om at oplyse  

 om ? og i givet fald hvordan ? forholdene havde ændret sig siden der havde  

 været børnesagkyndig rådgivning i Statsamtet København året før.
Endvidere  

 bad  

 statsamtet A oplyse om det stadig var Statsamtet Frederiksborgs afgørelse om  

 samværsret af 19. juli 1993 der blev praktiseret.
 Med brev modtaget i  

 Statsamtet København den 22. oktober 1998 redegjorde A for sit ønske om  

 udvidet  

 samvær og bekræftede at det stadig var Statsamtet Frederiksborgs afgørelse af  

 19. juli 1993 der blev praktiseret.
 Den 22. oktober 1998  

 forelagde Statsamtet København Ds ansøgning om adoption af C for  

 Civilretsdirektoratet.
 Den 28. oktober 1998 meddelte  

 Civilretsdirektoratet statsamtet at adoptionsbevilling kunne tillades  

 udfærdiget hvis adoptionsbetingelserne i øvrigt var opfyldt.
 Den 29. oktober 1998 sendte  

 statsamtet As ovennævnte brev i samværssagen (modtaget i statsamtet den  

 22.  

 oktober 1998) til B og bad hende ringe til statsamtet.
 Ved adoptionsbevilling af 6.  

 november 1998 meddelte Statsamtet København D bevilling til at adoptere C.  

 Samme dag meddelte Statsamtet København dette til A og til Statsamtet  

 Frederiksborg.  

 Statsamtet København oplyste i den forbindelse A om at bidragspligten  

 bortfaldt  

 fra den 1. december 1998.
 Samme dag skrev statsamtet  

 følgende til D:
 Meddelelse om adoptionen er  

 sendt til folkeregistret i Deres kommune og til Kirkekontoret ved ( ) Kirke Statsamtet har påtegnet  

 børnebidragsafgørelsen om, at bidragspligten bortfalder fra førstkommende  

 forfaldsdag den 1. december 1998.
 Bidragsafgørelsen vedlægges.
Ansøgningen om dansk  

 indfødsret er i dag sendt til Justitsministeriet, Indfødsretskontoret, til  

 behandling. Af notat i statsamtets akter  

 af 9. november 1998 fremgår at statsamtet telefonisk kontaktede B efter  

 anmodning.
B oplyste at C var adopteret af hendes nye mand, og det aftaltes  

 at  

 hun skulle indsende en kopi af adoptionsbevillingen til statsamtet.
Den 10. november 1998 skrev  

 Statsamtet København til A.
Af brevet fremgår:
 Vedlagt fremsendes  

 telefonnotat og kopi af brev fra (B) af g.d. til Deres orientering.
 Da det således fremgår, at  

 (C) er adopteret af (D) har statsamtet ikke længere mulighed for at fastsætte  

 samvær for Dem med (C).
Statsamtet har af samme grund  

 ophævet det tidligere fastsatte samvær.
Tillæg herom vedlægges og bedes  

 vedhæftet Deres originale samværsresolution af 19. juli 1993.
 Statsamtets afgørelse kan  

 påklages til Civilretsdirektoratet.
Sagen er herefter henlagt. Den 26. november 1998 skrev  

 As daværende advokat, E, følgende til Statsamtet København:
 Som advokat for den  

 biologiske fader af ovennævnte (C), tillader jeg mig herved at rette  

 henvendelse til adoptionsmyndighederne, idet min klient med stor overraskelse  

 har konstateret, at hans biologiske datter (C) nu er blevet bortadopteret til  

 (D).
 Min klient erindrer intet om  

 at han skulle have givet sit tilsagn hertil.
 Jeg kan endvidere oplyse, at  

 min klient har haft fast samvær med (C) hver anden uge siden han blev skilt  

 fra  

 barnets biologiske moder i 1993.
 Min klient har ønsket udvidet  

 samvær og der har ? indtil adoptionsbevillingen var givet - verseret en  

 samværssag for Københavns Statsamt.
 Det er min umiddelbare  

 opfattelse, at betingelserne for meddelelse af adoption uden den biologiske  

 faders samtykke ikke er til stede.
 Den biologiske faders  

 samtykke foreligger ikke, og såfremt en sådan forefindes underskrevet kan  

 dette  

 være et falsum.
 Jeg bemærker endvidere for  

 god ordens skyld, at min klient er af irakisk herkomst, og forstår  

  

 ikke  

  

 dansk.
 Jeg skal høfligst anmode  

 adoptionsmyndighederne om at undersøge sagen nærmere, ligesom jeg skal begære  

 aktindsigt i samtlige sagens akter og beder Dem høfligst have ulejlighed med  

 at  

 fremsende mig kopi af disse.
 Jeg ser frem til at høre fra  

 Dem for en nærmere redegørelse af sagen.
Såfremt erklæringen beror på  

 et falsum, går jeg ud fra, at adoptionsbevillingen uden videre bortfalder,  

 ligesom jeg må tage forbehold for fremsættelse af begæring om omstødelse af  

 adoptionen. Den 4. december 1998 sendte  

 Statsamtet København en kopi af advokatens skrivelse til B og D og bad om  

 deres  

 bemærkninger inden 14 dage.
 I anledning af Es anmodning  

 om aktindsigt skrev statsamtet i brev af 4. december 1998 bl.a. følgende til  

 advokaten:
 Man skal herved meddele, at  

 statsamtet er af den opfattelse, at (A) ikke kan betragtes som part i  

 adoptionssagen og at man derfor ikke finder at kunne tilsende Dem kopier af  

 sagens samtlige akter, men kan imødekomme Deres anmodning i form af  

 aktindsigt  

 efter offentlighedslovens § 4.
I den anledning fremsendes  

 hermed fotokopi af diverse akter i adoptionssagen Den 10. december 1998 rettede  

 advokat F ? på vegne af B og D ? henvendelse til statsamtet.
Af advokatens  

 brev  

 fremgår bl.a. følgende:
 Jeg skal indledningsvis  

 oplyse, at det af (A) v/ advokat (E) i skrivelse af den 26. november d.å. til  

 amtet anførte, i sin helhed er positivt urigtigt, og jeg må naturligvis med  

 forundring konstatere, at advokaten fremkommer med et indlæg i sagen, førend  

 denne i øvrigt har haft indsigt i sagens akter, herunder antyder, at det af  

 hans klient underskrevne samtykke til bortadoption skulle være et falsum, i  

 hvilken forbindelse jeg tager forbehold for mine klienters retsstilling for  

 en  

 sådan direkte/indirekte beskyldning.
 Adoptionens gyldighed  

 fastholdes på vegne af mine klienter, og et uddybende indlæg i sagen vil  

 fremkomme, så snart jeg har haft lejlighed til med mine klienter at gennemgå  

 de  

 i amtet beroende sagsakter, som jeg begærer fremsendt i kopi under henvisning  

 til ovennævnte journalnumre.
 Den 17. december 1998 skrev  

 advokat E følgende til statsamtet:
 Jeg har nu haft lejlighed til  

 at gennemgå dette med min klient, og jeg bemærker, at min klient ikke har  

 underskrevet omhandlede erklæring.
 Til sammenligning vedlægges  

 kopi af underskrevet faderskabsattest dateret i 1990 samt underskrift  

 foretaget  

 af min klient den 16. december 1998.
 Som det fremgår heraf, er der  

 ikke uvæsentlig forskel i underskrifterne.
 Jeg kan således alene  

 konkludere, at underskriften må være et falsum, hvorfor adoptionen efter min  

 opfattelse er ugyldig og derfor skal annulleres.
 Endvidere bemærkes, at der  

 siden ultimo 1996 har verseret en samværssag ved Københavns Statsamt, hvilken  

 samværssag brat blev afsluttet, da statsamtet blev orienteret om, at (C) blev  

 adopteret af (D).
Det har således formodningen  

 imod sig, at min klient frivilligt skulle have medvirket til en overførelse  

 af  

 adoptionen - midt under en samværssag! Jeg skal således anmode om,  

 at adoptionen er ugyldig og skal betragtes som en annullation, og derfor  

 bortfalder uden videre.
Såfremt statsamtet ikke er  

 indstillet herpå, skal jeg samtidig anmode om omstødelse af adoptionen, idet  

 jeg dog vil afvente med en nærmere begrundelse for sidstnævnte, indtil  

 statsamtets svar på min første anmodning foreligger. Den 22. marts 1999 skrev  

 advokat F følgende til Statsamtet København:
Som advokat for (B) og (D)  

 har jeg nu haft lejlighed til at gennemgå amtets sagsakter samt drøfte sagen  

 med mine klienter, og det gøres følgelig herefter gældende at  

  

 der er tale om en gyldig adoption i henhold til den af (A)  

 underskrevne erklæring af den 11. september 1998.
 I relation til ovennævnte kan  

 det oplyses, at (A), under et møde med min klient, (B), den 11. september  

 1998,  

 efter en halv times drøftelse parterne imellem underskrev  

 adoptionserklæringen  

 og under hvilket møde parterne tillige havde en fuldstændig drøftelse om  

 samtlige forhold i forbindelse hermed, hvilket (A) erklærede sig fuldt ud  

 indforstået med såvel mundtligt som ved sin underskrift på nærværende  

 erklæring.
 Når henses til, at (A)s  

 advokat, (E), efterfølgende dels erklærer, at hans klient ikke har  

 underskrevet  

 nærværende erklæring om adoption, samt at underskriften følgelig er et falsum  

 (tillige begrundet i at (A)s underskrifter i sagen ikke er  

 ensartede!!?), må  

 jeg følgelig anmode om, at der prompte indgives en politianmeldelse, således  

 at  

 underskriften på det originale dokument kan ægthedsvurderes, idet jeg  

 naturligvis ikke på vegne af mine klienter kan tåle en sådan positivt urigtig  

 beskyldning, og jeg tager i den forbindelse på vegne af mine klienter  

 forbehold  

 for retslige tiltag i den forbindelse.
 Med brev af 30. marts 1999  

 bad statsamtet advokat E om hans bemærkninger til advokat Fs brev af  

 22. marts  

 1999.
 Den 28. april 1999 skrev  

 advokat E følgende til Statsamtet København:
 Min klient fastholder ikke at  

 have underskrevet nogen erklæringer.
 Episoden, som beskrevet af  

 (F), er i øvrigt af min klient opfattet således:
 (B) besøgte ganske rigtigt  

 min klient en gang i september 1998. Hun medbragte ? ligeledes korrekt ? 2  

 erklæringer fra Københavns Statsamt, hvilke erklæringer imidlertid var tomme.  

 (B) meddelte min klient, at formålet med hans underskrivelse af erklæringerne  

 var, at han skulle slippe for at betale yderligere børnebidrag, idet (B) dog  

 samtidig hermed ikke ønskede at forevise erklæringerne for min klient.
 I forbindelse med (B)s besøg  

 hos min klient blev hun tilbudt en kop kaffe, og på et tidspunkt var min  

 klient  

 ude i køkkenet for at hente mere kaffe til (B). Da min klient kom tilbage,  

 opdagede han, at (B) rørte rundt i min klients kaffe og gav samtidig udtryk  

 for, at kaffen smagte godt.
 Efterfølgende, da min klient  

 havde taget et par slurke af sin kaffe, følte han sig pludselig meget  

 svimmel,  

 hvorefter (B) forlod min klients bopæl.
 Min klient er fortsat af den  

 faste overbevisning ikke at have underskrevet nogen erklæringer, og jeg er  

 enig  

 med (F) i, at der efter omstændighederne straks indgives en politimæssig  

 ansøgning om ægthedsvurdering af underskriften.
 Statsamtet er bekendt med, at  

 der samtidig hermed verserer/har verseret en samværssag, der har kørt  

 sideløbende med nærværende sag, hvorfor det også taler imod omstændighederne,  

 at (A) skulle være indforstået med at acceptere adoptionen, hvorved min  

 klient  

 ville være afskåret fra yderligere samvær med (C).
 Dette har derfor formodningen  

 imod sig, at det har været min klients ønske at acceptere adoptionen og  

 derfor  

 også formodningen imod sig, at min klient skulle have underskrevet  

 adoptionsdokumenterne.
 Da (B), som ovenfor nævnt,  

 samtidig effektivt har afskåret min klient fra yderligere retmæssigt samvær  

 med  

 (C), synes jeg ikke, at sagen tåler yderligere opsættelse, hvorfor nærværende  

 samtidig skal betragtes som en anmodning om tilbagekaldelse af  

 adoptionen/prøvelse af denne under henvisning til følgende:
 At  

  

 barnets holdning til adoptionen ikke synes at fremgå af sagens  

 dokumenter.
 At  

  

 der under ingen  

 omstændigheder foreligger en reel vilje bag den underskrevne erklæring.
 At  

  

 min klient, under hensyntagen til hans nationalitet, ikke har  

 forstået indholdet af en sådan erklæring.
 At  

  

 der ikke er givet min  

 klient vejledning om forældremyndighedslovens § 12 og 13.
 Den 19. maj 1999 skrev  

 statsamtet bl.a. følgende til advokat E:
 For så vidt angår Deres  

 ansøgning om fastsættelse af samvær må statsamtet henholde sig til sin  

 afgørelse af 10. november 1998 (vedlægges for god ordens skyld i kopi til  

 Deres  

 orientering), så længe adoptionssagen ikke er færdigbehandlet, og (D) derfor  

 fortsat juridisk har adopteret (C).
 Statsamtets afgørelse kan  

 påklages til Civilretsdirektoratet.
 Den 21. maj 1999 traf  

 statsamtet afgørelse i sagen om gyldigheden af adoptionen.
Af afgørelsen til  

 advokat E fremgår:
 De anfører bl.a. i Deres  

 skrivelse, at betingelserne for meddelelse af adoption uden den biologiske  

 fars  

 erklæring ikke er tilstede, og at (A)s erklæring til adoption ikke  

 foreligger,  

 men at såfremt en sådan foreligger underskrevet, da kan dette være et falsum.
Ved skrivelse af 17. december  

 1998 anfører De, at Deres klient ikke har underskrevet den foreliggende  

 erklæring til adoption af (C), hvorfor De konkluderer, at underskriften må  

 være  

 et falsum og adoptionen ugyldig og derfor skal annulleres som bortfaldet.
De  

 peger endvidere på, at der, indtil adoptionen blev bevilget, har verseret en  

 sag i Københavns statsamt om udvidet samværsret for Deres klient.
Ved skrivelse af 28. april  

 1999 fastholder De, at Deres klient ikke har underskrevet nogen erklæring og  

 anmoder om, at adoptionen tilbagekaldes.
Statsamtet har i den forbindelse  

 bemærket, at det er Deres opfattelse, at der efter omstændighederne indgives  

 en  

 politimæssig ansøgning om ægthedsvurdering af Deres klients underskrift.
 Statsamtet har den 22. marts  

 1999 modtaget en udtalelse til sagen fra (B) og (D) ved advokat (F), hvori  

 det  

 gøres gældende, at der er tale om en gyldig adoption i henhold til erklæring  

 af  

 11. september 1998 underskrevet af Deres klient.
 Efter at have gennemgået  

 sagen finder statsamtet ikke grundlag for at anfægte gyldigheden af den af  

 Deres klient afgivne erklæring til adoption.
Det fremgår af  

 adoptionslovens § 13, at der forinden afgørelse træffes skal indhentes en  

 erklæring om adoption fra den af forældrene, der ikke har del i  

 forældremyndigheden.
Afgivelse af en sådan erklæring om adoption skal ikke  

 ske  

 under personligt fremmøde for et statsamt.
 Statsamtet modtog den 14.  

 september 1998 ansøgning om adoption fra (D). Ansøgningen var tillige bilagt  

 den omhandlede erklæring om adoption underskrevet den 11. september 1998 af  

 Deres klient.
 Statsamtet har ved afgørelsen  

 af adoptionssagen lagt denne erklæring til grund og finder herefter ikke på  

 det  

 foreliggende grundlag, at adoptionen er ugyldig.
 I brev af 3. juni 1999 til  

 statsamtet klagede advokat E til Civilretsdirektoratet over afgørelsen.  

 Advokat  

 E anførte bl.a. at han fandt det fornødent at der nu blev foretaget en  

 politimæssig undersøgelse af underskriftens ægthed, idet der kun kunne være  

 tale om falsk erklæring over for en offentlig myndighed.
 Den 8. juni 1999 sendte statsamtet  

 sagen til Civilretsdirektoratet idet statsamtet henholdt sig til sin  

 afgørelse  

 af 21. maj 1999. Samtidig henviste statsamtet A til selv at foretage  

 anmeldelse  

 til politiet da den for statsamtets behandling af stedbarnsadoptionssager  

 gældende procedure var fulgt.
 A indgav anmeldelse til  

 kriminalpolitiet om at han ikke havde underskrevet Erklæring om  

 adoption  

 dateret den 11. september 1998.
Den 22. november 1999 traf  

 Københavns Politi afgørelse.
Af afgørelsen fremgår bl.a. følgende:
 Den foretagne undersøgelse  

 har vist, at der antagelig ikke foreligger nogen form for falskneri i  

 forbindelse med udfærdigelse og underskrivelse af det nævnte dokument  

 Erklæring om adoption.
Da der ikke findes grundlag  

 for at fortsætte efterforskningen, har jeg, da videre forfølgning ikke i  

 øvrigt  

 kan føre til, at nogen kan sigtes i sagen, besluttet at henlægge sagen i  

 medfør  

 af retsplejelovens § 749, stk. 2. Den 19. januar 2000 skrev  

 advokat G - på vegne af A ? til Civilretsdirektoratet.
G anførte bl.a.  

 følgende:
 Jeg har gennemgået sagen med  

 min klient, og skal oplyse, at politiets afgørelse om ikke at rejse  

 straffesag,  

 ikke påankes, idet vi anser det for udelukket, at det kan bevises, at  

 underskriften er forfalsket.
 Heri ligger ikke at min  

 klient erkender at have underskrevet; han kan blot konstatere, at han ikke  

 ved  

 af, nogensinde at have underskrevet tilladelse til adoption.
 Det er min opfattelse, at  

 statsamtets beslutning om at bevilge adoption er givet på et forkert  

 grundlag,  

 og efter en mangelfuld sagsbehandling.
For det første er der ikke  

 gjort noget for at sikre, at min klient ? vidende om hvad der foregik ? har  

 godkendt bortadoption.
Såvel min klients navn, som udseendet af hans  

 underskrift, kan give det umiddelbare indtryk, at han ikke læser eller  

 skriver  

 meget dansk.
På den baggrund bør  

 sagsbehandlere være særligt opmærksomme på om betingelserne i  

 adoptionscirkulærets § 28 og især § 29 er opfyldte.
Det ses ikke at der er  

 foretaget nogen form for opfølgende sagsbehandling.
 Samtidig med ansøgningen om  

 adoption, havde amtet under et andet j.nr. en ansøgning om udvidelse af  

 samvær.  

 Det drejede sig om de samme personer og cpr-numre, og det burde være en  

 selvfølge ? i en sag af så stor betydning ? at man kontrollerer om de samme  

 personer er involveret i parallelle sager.
 Jeg har herved også bemærket,  

 at sagsbehandlingen i forbindelse med adoptionssagen har strakt sig over mere  

 end 2 måneder, hvorfor det må forudsættes, at der foretages andet end blot  

 rundsendelse af skrivelser.
For det andet ses det ikke af  

 de dokumenter jeg har fået, at betingelsen i adoptionsbekendtgørelsens § 11  

 a,  

 om at indhente oplysning om barnets stilling, er opfyldt.
Det er muligt at  

 (C)  

 ? der dog var 8 år gammel ? ved en høring var fremkommet med oplysninger, af  

 betydning for sagen, herunder om hendes ønske om kontakt til faderen.
Dette gælder så meget mere,  

 da Danmark har ratificeret FNs børnekonvention, der understreger  

 barnets krav  

 på kontakt med sine biologiske forældre.
Dette instituerer en pligt for  

 statsamtet og Civilretsdirektoratet til ikke blot at sikre sig, at samtykke  

 til  

 adoption/bortadoption foreligger, men også at adoption faktisk er i betydelig  

 grad til gavn for barnet. ? Det ses ikke at denne vurdering har fundet sted.
 For det tredje er forholdet,  

 at min klient prompte har protesteret, da han blev bekendt med adoptionen.  

 Det  

 er min opfattelse, at dette har institueret en pligt for amtet til straks at  

 genoverveje sagen.
Dette udleder jeg af, at  

 amtet kun efter omhyggelige overvejelser kan bestemme adoption, i modstrid  

 med  

 biologiske fars ønske.
I forhold til en sagsbehandling over mere end 2  

 måneder,  

 må faderens øjeblikkelige reaktion være egnet til at gøre indtryk, og en  

 genoptagelse af sagen straks ville ikke være et betydende retsbrud eller en  

 betydelig skuffelse for nogen, sammenlignet med det retsbrud faderen oplever,  

 hvis der er handlet i strid med hans erklæringer.
 Der må i sager af denne art  

 foreligge en ret og en pligt for behandlende myndighed til at genoptage  

 sagen,  

 når der er risiko for fejlbehandling.
Jeg er derfor af den  

 opfattelse, at statsamtets afgørelse har været ugyldig, eller i det mindste  

 efterfølgende bør omgøres, således at sagen behandles på baggrund af  

 parternes  

 vilje, frem for deres formelle viljeserklæringer.
Dette er efter min  

 opfattelse  

 udtryk for god forvaltningsskik og dansk retstradition. Den 16. juni 2000 traf  

 Civilretsdirektoratet afgørelse i sagen.
Af afgørelsen fremgår bl.a.  

 følgende:
 Efter en gennemgang af sagen  

 er vi nået frem til det resultat, at vi ikke ændrer statsamtets afgørelse.
 Vi kan om grundlaget for  

 vores afgørelse oplyse følgende:
 Efter adoptionslovens § 2 må  

 adoption kun bevilges, når den kan antages at være til gavn for den, som  

 ønskes  

 adopteret, og denne enten ønskes opfostret hos adoptanten eller har været  

 opfostret hos denne, eller der foreligger anden særlig grund til adoptionen.
 Adoption af et barn under 18  

 år kræver samtykke fra den eller de af forældrene, der har  

 forældremyndigheden  

 over barnet, jf. adoptionslovens § 7.
 Fra forældre, der er uden del  

 i forældremyndigheden, skal der derimod indhentes en erklæring, inden der  

 træffes afgørelse, medmindre dette skønnes at ville kunne være til væsentlig  

 skade for barnet eller at ville medføre en uforholdsmæssig forsinkelse af  

 sagen, jf. adoptionslovens § 13.
Erklæringen i henhold til lovens  

 § 13 afgives på en særlig blanket, der er vedlagt en vejledning med  

 gengivelse  

 af de relevante retsregler vedrørende retsvirkningerne af en adoption, jf.  

 herved også adoptionscirkulærets §§ 28 og 29. Vejledningen indeholder  

 endvidere  

 en henvisning til at rette henvendelse til statsamtet, hvis man ønsker at få  

 nærmere oplysninger om reglerne i adoptionsloven og lov om forældremyndighed  

 og  

 samvær.
Erklæringen skal normalt være vedlagt adoptionsansøgningen, jf.  

 adoptionsbekendtgørelsens § 18. Ansøgeren kan dog anmode statsamtet om at  

 indhente erklæringen.
 Det fremgår af sagen,  

  

 at  

  

 Københavns Statsamt den 14. september  

 1998 modtog en ansøgning fra (D) om adoption af (C),  

  

 at  

  

 ansøgningen var vedlagt en § 13-erklæring, der fremtrådte som  

 underskrevet af Deres klient den 11. september 1998,  

  

 at  

  

 statsamtet udfærdigede adoptionsbevilling den 6. november 1998,  

 idet alle parter i sagen efter de foreliggende oplysninger erklærede sig  

 indforstået med adoptionen, og  

  

 at  

  

 Deres klients forhenværende advokat klagede over statsamtets afgørelse den  

 26.  

 november 1998.
 Det fremgår endvidere,  

  

 at  

  

 Københavns Politi den 22. november  

 1999 har meddelt, at politiets undersøgelse i anledning af en indgiven  

 politianmeldelse har vist, at der antagelig ikke foreligger nogen form for  

 falskneri i forbindelse med udfærdigelsen og underskrivelsen af den nævnte  

 erklæring, og at politiet derfor har henlagt sagen.
 De har som advokat for (A)  

 henvist dels til, at Deres klients underskrift på den i sagen vedlagte §  

 13-erklæring er forfalsket, dels til at Københavns Statsamts beslutning om at  

 bevilge adoption er truffet på et forkert grundlag og efter mangelfuld  

 sagsbehandling.
De har i den forbindelse  

 særligt fremført,  

  

 at  

  

 statsamtet ikke  

 har gjort noget for at sikre, at Deres klient var indforstået med adoptionen,  

 uanset at Deres klient er udlænding, og uanset at der samtidig verserede en  

 samværssag.
De har endvidere henvist til,  

  

 at  

  

 (C) burde være hørt i sagen,  

  

 og at  

  

 Deres klient reagerede prompte efter udstedelsen af adoptionsbevillingen,  

 hvilket efter Deres opfattelse indebærer, at statsamtet har en særlig pligt  

 til  

 at genoptage sagen.
Civilretsdirektoratet skal i  

 den anledning bemærke, at vi ikke finder grundlag for at antage, at den  

 fremlagte § 13-erklæring er en forfalskning.
Civilretsdirektoratet skal i den  

 forbindelse henvise til Københavns Politis udtalelse af 22. november 1999.
 Civilretsdirektoratet skal  

 endvidere bemærke, at vi ikke finder grundlag for at antage, at der  

 foreligger  

 sådanne væsentlige fejl fra statsamtets side, at adoptionen må anses for  

 ugyldig.
 Civilretsdirektoratet skal  

 herved henvise til, at Deres klients erklæring, hvorved han tilkendegiver at  

 være indforstået med den påtænkte adoption, er afgivet på den foreskrevne  

 blanket, og at Deres klient har skrevet under på dels, at han er indforstået  

 med adoptionen, dels at han er bekendt med indholdet af vejledningen.
 Direktoratet skal endvidere  

 henvise til, at den måde, hvorpå § 13-erklæringen var tilvejebragt, har været  

 i  

 overensstemmelse med de regler, der gælder herfor, jf. hermed  

 adoptionsbekendtgørelsens § 19.
 Herefter og da erklæringen  

 ikke var påført bemærkninger af nogen karakter, ligesom Deres klient ikke i  

 øvrigt rettede henvendelse til statsamtet, havde statsamtet efter  

 direktoratets  

 opfattelse ikke grund til at betvivle, at erklæringen var udtryk for Deres  

 klients reelle holdning.
 Civilretsdirektoratet finder  

 derfor heller ikke, at der var anledning til for statsamtet at iværksætte  

 nærmere undersøgelser om Deres klients holdning til den påtænkte adoption.
For så vidt angår høring af  

 (C) skal direktoratet oplyse, at adoptionslovens § 6, stk. 3, foreskriver, at  

 såfremt barnet er under 12 år, skal der foreligge oplysning om dets holdning  

 til den påtænkte adoption, i det omfang barnets modenhed og sagens  

 omstændigheder tilsiger det.
Det skal understreges, at der ikke er tale om en  

 ubetinget høringsregel.
Det er således selvsagt en forudsætning, at barnet er  

 i  

 stand til at udtrykke sin mening, ligesom det er vigtigt, at barnet ikke  

 sættes  

 i en situation, som det ikke kan overskue, og som det ikke har forudsætninger  

 for at tage stilling til.
Da en stedbarnsadoption og de heraf afledede  

 virkninger indebærer spørgsmål, som for et barn kan være såvel komplekse som  

 abstrakte, er statsamterne og Civilretsdirektoratet i sådanne sager yderst  

 tilbageholdende med at iværksætte høring af børn i 8-års alderen.
De bestemmelser, der er  

 henvist til ovenfor, findes i adoptionsloven, jf. lovbekendtgørelse nr. 1040  

 af  

 16. december 1999, adoptionsbekendtgørelsen, jf. bekendtgørelse nr. 597 af 5.  

 september 1986 med senere ændringer og adoptionscirkulæret, jf. cirkulære nr.  

 99 af 5. september 1986 med senere ændringer. Den 17. august 2000 klagede  

 advokat G til mig over Civilretsdirektoratets afgørelse af 16. juni 2000. Af  

 Gs klage fremgår bl.a. følgende:
 Den 26. november 1998  

 protesterer faderen via sin advokat, idet man primært gjorde gældende, at  

 faderen ikke var hørt i sagen.
Via aktindsigt blev man bekendt med, at der  

 forelå en erklæring af 11/9-1998, der fremstår som underskrevet af faderen.  

 Faderen  

 nægter at have underskrevet denne, og er i hvert fald sikker på, at han ikke  

 har underskrevet nogen erklæring, hvorom han vidste at den handlede om  

 adoption.
 Herom er nøjere redegjort i  

 klage til Civilretsdirektoratet, hvortil der henvises.
 Det gøres gældende, at  

 statsamtets sagsbehandling - som efterfølgende godkendt af  

 Civilretsdirektoratet ? har været mangelfuld.
Der er ? uanset man vidste at  

 man havde med udlændinge at gøre ? ikke gjort noget for at sikre, at faderen  

 faktisk har godkendt bortadoption.
Dette uanset såvel min klients navn, som  

 udseendet af hans underskrift, kan give det umiddelbare indtryk, at han ikke  

 læser eller skriver meget dansk.
Det er på denne baggrund  

 gjort gældende, at sagsbehandlerne burde være særligt opmærksomme på om  

 betingelserne  

 i adoptionscirkulærets § 28 og især § 29 er opfyldte.
Det ses ikke at der er  

 foretaget nogen form for opfølgende sagsbehandling vedrørende faderens  

 accept.
Sagen har været sendt til  

 Civilretsdirektoratet til høring ( ). Det ses ikke at Civilretsdirektoratet  

 har  

 foretaget nogen form for sagsbehandling, uanset forelæggelse er foreskrevet i  

 adoptionscirkulæret.
Det forekommer i øvrigt betænkeligt, at den myndighed,  

 der  

 ifølge loven skal høres i sagen, efterfølgende er rekursmyndighed.
I  

 tilsvarende  

 situationer på andre områder - f.eks. fri proces - erklærer direktoratet sig  

 inhabilt, og overgiver sagen til anden administrativ myndighed.
Samtidig klages der over at  

 amtet ikke har været opmærksom på, at de samme personer er involveret i en  

 anden sag, af stik modsat indhold.
Amtet har i begge sager fået oplyst  

 cpr-numre på de involverede.
Det burde være en selvfølge i disse edb-tider,  

 at  

 amtets arbejdsgange er sådan indrettet, at man automatisk bliver opmærksom på  

 at parterne optræder i en parallel sag.
Dette ville formentlig have ført til  

 at  

 faderens tilsyneladende tilsagn til adoption var blevet underkastet nærmere  

 prøvelse.
Jeg har anført, og  

 fastholder, at sagsgangen i forbindelse med adoptionssagen har strakt sig  

 over  

 mere end 2 måneder, hvorfor det må forudsættes, at der foretages andet end  

 blot  

 rundsendelse af skrivelser.
Der er imidlertid ikke redegjort for, hvad tiden  

 er  

 brugt til, og hvilken sagsbehandling der de facto har fundet sted.
Når  

 sagsbehandlingstiden sammenholdes med, at der er reklameret straks over den  

 skete fejl, er det uforståeligt - og påklages - at amtet ikke ved  

 reklamationen  

 genoptog adoptionssagen.
Ingen beskyttelsesværdig interesse ville vel være  

 blevet krænket herved, og kun ved at administrere genoptagelsesregler  

 lempeligt,  

 sikres det at en fleksibel og uformel sagsgang ikke medfører retstab for en  

 eller flere parter.
Det bemærkes, at sagsbehandlingen er så forenklet, at den  

 reelt har karakter af selvbetjening.
Videre er der klaget over at  

 betingelsen i adoptionsbekendtgørelsens § 11a, om at indhente oplysning om  

 barnets stilling, ikke er opfyldt.
Det forekommer at den af  

 Civilretsdirektoratet anførte praksis for så vidt angår børn under 12 år er i  

 direkte strid med FNs børnekonvention.
Der henvises til art. 9, stk. 1  

 og 2 om  

 ikke mod barnets vilje at skille det fra dets forældre, og art. 12 om  

 pligtmæssig høring af børn i sager, der vedrører dem.
De anførte fejl bør efter min  

 opfattelse medføre alvorlig kritik af den foretagne sagsbehandling.
Medmindre  

 afgørelserne herefter ændres, skal jeg anmode ombudsmanden om at foranledige,  

 at der meddeles min klient fri proces til retssag imod Civilretsdirektoratet,  

 med påstand om afgørelsens ugyldighed. Den 6. december 2000 bad jeg  

 Civilretsdirektoratet om en udtalelse i sagen.
Jeg bad forinden  

 Civilretsdirektoratet om at indhente en udtalelse fra Statsamtet København.  

 Af  

 mit brev til Civilretsdirektoratet fremgår følgende:
 Adoptionslovens § 13  

 (lovbekendtgørelse nr. 1040 af 16. december 1999 af adoptionsloven) har  

 følgende ordlyd:
§ 13. Fra forældre, hvis  

 samtykke ikke kræves efter § 7, stk. 1-2, skal der, inden afgørelse træffes,  

 indhentes en erklæring, medmindre dette skønnes at ville kunne være til  

 væsentlig skade for barnet eller at ville medføre en uforholdsmæssig  

 forsinkelse af sagen. Adoptionslovens § 13  

 indeholder ikke nærmere regler om hvordan erklæringen skal indhentes.
 Adoptionsbekendtgørelsens §  

 19, stk. 2, nr. 8, og stk. 3 (bekendtgørelse nr. 783 af 5. september 1986 med  

 senere ændringer), har følgende ordlyd:
 Stk. 2.  

  

 Sammen med ansøgningen indsendes:
8) samtykke eller erklæring  

 fra barnets forældre eller værge, jf. §§ 10, 14 og 15, Stk. 3.  

  

 Ansøgeren kan anmode om, at statsamtet eller amtskommunen  

 indhenter de samtykker, oplysninger og erklæringer, der er nævnt i stk. 2,  

 nr.  

 6, 7 og 8. Efter reglerne i  

 adoptionsbekendtgørelsen er det således udgangspunktet at den der ansøger om  

 en  

 adoption, selv indhenter erklæringen efter adoptionslovens § 13. Ansøgeren  

 kan  

 dog anmode statsamtet eller amtskommunen om at indhente erklæringen.
 Erklæringen afgives på en  

 særlig blanket der er godkendt af Civilretsdirektoratet, jf. § 31 i  

 adoptionscirkulæret (Civilretsdirektoratets cirkulære nr. 99 af 5. september  

 1986 med senere ændringer). Blanketten indeholder en vejledning der bl.a.  

 gengiver de relevante retsregler om retsvirkningerne af en adoption, redegør  

 nærmere for formålet med adoptionslovens § 13 og for muligheden for at få  

 overført forældremyndigheden efter reglerne i § 12 og § 13 i lov om  

 forældremyndighed og samvær.
 Civilretsdirektoratet har i  

 afgørelsen af 16. juni 2000 bl.a. anført følgende:
 Civilretsdirektoratet skal  

 herved henvise til, at Deres klients erklæring, hvorved han tilkendegiver at  

 være indforstået med den påtænkte adoption, er afgivet på den foreskrevne  

 blanket,  

 og at Deres klient har skrevet under på dels, at han er indforstået med  

 adoptionen, dels at han er bekendt med indholdet af vejledningen.
 Direktoratet skal endvidere  

 henvise til, at den måde, hvorpå § 13-erklæringen var, tilvejebragt, har  

 været  

 i overensstemmelse med de regler, der gælder herfor, jf. hermed  

 adoptionsbekendtgørelsens § 19.
 Herefter og da erklæringen  

 ikke var påført bemærkninger af nogen karakter, ligesom Deres klient ikke i  

 øvrigt rettede henvendelse til statsamtet, havde statsamtet efter  

 direktoratets  

 opfattelse ikke grund til at betvivle, at erklæringen var udtryk for Deres  

 klients reelle holdning.
Civilretsdirektoratet finder  

 derfor heller ikke, at der var anledning til for statsamtet at iværksætte  

 nærmere undersøgelser om Deres klients holdning til den påtænkte  

 adoption. Forvaltningslovens § 7, stk.  

 1, har følgende ordlyd:
  

  

 § 7.  

  

 En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde. Følgende er anført i John  

 Vogter, Forvaltningsloven med kommentarer, 3. udg., 1999, s. 204:
  Myndigheden har også  

 vejledningspligt over for en borger, som myndigheden er i forbindelse med,  

 selv  

 om vedkommende ikke direkte eller indirekte har bedt om vejledning, men hvor  

 det fremstår som naturligt og relevant at give borgeren information og  

 vejledning, evt. i form af supplerende oplysninger mv., i anledning af den  

 sag,  

 som har givet anledning til kontakten mellem myndighed og borger. Om særlig vejledningspligt  

 over for udlændinge henviser jeg til Folketingets Ombudsmands beretning for  

 1990, s. 240ff*.
Jeg beder om at  

 Civilretsdirektoratet og Københavns Statsamt  

  

 bl.a.  

  

 inddrager ovenstående bemærkninger ved udarbejdelsen af  

 udtalelserne.
Jeg beder i den forbindelse også om at statsamtet og  

 direktoratet  

 inddrager det advokat (G) har anført i brevet af 17. august 2000 om at (A)  

 i  

 hvert fald [er] sikker på, at han ikke har underskrevet nogen erklæring,  

 hvorom  

 han vidste at den handlede om adoption, og om at statsamtet ikke har  

 været  

 opmærksom på at der på daværende tidspunkt verserede en samværssag, og at  

 dette  

 ville formentlig have ført til at faderens tilsyneladende tilsagn til  

 adoption  

 var blevet underkastet en nærmere prøvelse.
Jeg beder Civilretsdirektoratet  

 oplyse om der efter direktoratets opfattelse - bl.a. med henvisning til den  

 konkrete sag - kan være grundlag for generelt at fastsætte nærmere  

 administrative regler om proceduren mv. for indhentelse af erklæringer efter  

 adoptionslovens § 13. Statsamtet København afgav  

 udtalelse i sagen den 29. december 2000. Statsamtet skrev bl.a. følgende:
 Statsamtet skal i den  

 anledning indledningsvis henvise til sin afgørelse af 21. maj 1999,  

 efterfølgende tiltrådt den 16. juni 2000 af Civilretsdirektoratet.
 På tidspunktet for  

 behandlingen af sagen i statsamtet forelå der ikke oplysninger eller forhold  

 der kunne give statsamtet anledning til tvivl om, hvorvidt erklæringen var  

 udfærdiget efter (A)s ønske eller at han ikke havde forstået indholdet.
 Til det af Folketingets  

 Ombudsmand ovenfor anførte om den særlige vejledningsforpligtelse over for  

 udlændinge, der retter henvendelse til statsamtet bemærkes:
 Statsamtet har ikke en  

 generel praksis, hvorefter man af egen drift undersøger, om personer med  

 udenlandsk klingende navne har forstået § 13-erklæringens indhold.
 Der skal således foreligge  

 særlige forhold, der konkret kan give mistanke om at den pågældende person på  

 grund af sproglige vanskeligheder ikke har forstået indholdet af erklæringen.
 Det fandt statsamtet ikke var  

 tilfældet i den konkrete sag, hvor erklæringen var korrekt udfyldt og der  

 ikke  

 var andre forhold, der gav indtryk af at underskriveren ikke forstod dansk.
 Med baggrund i den konkrete  

 sag har statsamtet imidlertid drøftet om den vejledning, der følger med  

 erklæringen generelt kan anses for at være tilstrækkelig klar for modtagerne,  

 det være sig danskere eller borgere af udenlandsk herkomst, eller om man ved  

 særlige bemærkninger burde vejlede om de konkrete retsvirkninger der følger  

 af,  

 at retsforholdet mellem adoptivbarnet og dets virkelige slægt bortfalder,  

 jfr.  

 § 16 stk. 1.
 Ved efterfølgende at have  

 sammenholdt adoptionssagen og samværssagen mener statsamtet således, at man  

 med  

 rette må kunne stille spørgsmål ved, om (A) har været klar over at adoptionen  

 ville medføre bortfald af retten til samvær.
 Statsamtet har herved lagt  

 vægt på, at der gennem længere tid havde verseret en sag mellem forældrene om  

 udvidelse af det samvær, som havde fundet sted siden parret blev separeret i  

 1993. Til belysning heraf vedlægges kopi af den del af samværssagens akter.
 Til det af advokat (G) i brev  

 af 17. august 2000 anførte om, at statsamtet ikke har været opmærksom på, at  

 der på daværende tidspunkt verserede en samværssag og at dette formentlig  

 ville  

 have ført til, at faderens tilsyneladende tilsagn til adoption var blevet  

 underkastet en nærmere prøvelse skal man bemærke:
Københavns Statsamt kan  

 bekræfte, at såfremt statsamtet selv havde været opmærksom på, eller enten af  

 moderen eller faderen var blevet gjort opmærksom på, at der samtidig  

 verserede  

 en samværssag, ville dette have ført til en nærmere undersøgelse herunder  

 indhentelse af yderligere oplysninger fra faderen, idet faderens underskrift  

 på  

 § 13-erklæringen umiddelbart måtte forekomme modstridende med hans ønske om  

 samvær.
Det følger således af praksis, at en indsigelse mod adoption der er  

 begrundet i at den pågældende vil miste samvær med sit barn, i almindelighed  

 vil medføre at bevilling vil blive afslået.
 Når statsamtet desværre ikke  

 selv blev opmærksom på, at der samtidig verserede en samværssag skyldes det,  

 at  

 statsamtets arbejdsgange ikke er sådan indrettet, at man automatisk  

 undersøger,  

 om personer der retter henvendelse hertil har andre sager i statsamtet.
På baggrund af den konkrete  

 sag har statsamtet imidlertid besluttet, at man for fremtiden i alle  

 adoptionssager, hvori der indgår en § 13-erklæring  

  

 skal  

  

 undersøge, om der tillige er en verserende samværssag. Civilretsdirektoratet afgav  

 udtalelse i sagen den 15. juni 2001. Civilretsdirektoratet skrev bl.a.  

 følgende:
 Civilretsdirektoratet skal  

 indledningsvis henvise til vores afgørelse af 16. juni 2000 og til Københavns  

 Statsamts udtalelse af 29. december 2000.
 Herudover skal  

 Civilretsdirektoratet bemærke følgende:
 1.  

  

 Adoptionslovens kapitel 1 indeholder en række betingelser, som  

 skal være til stede for at gennemføre en adoption.
 Ifølge adoptionslovens § 7,  

 stk. 1, er det således en betingelse for at tillade en adoption af et barn  

 under 18 år, at barnets forældre samtykker til adoptionen.
 Har den ene af forældrene  

 ikke del i forældremyndigheden, kræves dog ikke samtykke fra vedkommende, jf.  

 lovens § 7, stk. 2, men der skal i så fald normalt indhentes en erklæring fra  

 den pågældende, jf. herved nærmere lovens § 13. Formålet med at indhente en  

 erklæring efter lovens § 13 er at give vedkommende lejlighed til at udtale  

 sig  

 om den påtænkte adoption.
I lovens § 8 er der fastsat  

 nærmere krav til såvel form som vejledning i forbindelse med afgivelse af et  

 §  

 7-samtykke.
Det fremgår således, at samtykket skal afgives skriftligt under  

 personligt fremmøde for en offentlig myndighed, der forinden skal vejlede  

 forældrene om adoptionens og samtykkets retsvirkninger.
Adoptionsloven opstiller ikke  

 tilsvarende krav til form og vejledning i forbindelse med indhentelsen af en  

 §  

 13-erklæring.
Derimod er der administrativt fastsat nærmere regler herom.
I adoptionsbekendtgørelsens §  

 19 er det således fastsat, at § 13-erklæringen som udgangspunkt indhentes af  

 den, der ansøger om adoption.
Ansøgeren kan dog anmode statsamtet eller  

 amtskommunen om at indhente erklæringen.
Ifølge adoptionscirkulærets §  

 31 skal erklæringen afgives skriftligt på en særlig blanket.
Med kravet om  

 skriftlighed i forbindelse med afgivelsen af § 13-erklæringen tilstræbes det  

 undgået, at der efterfølgende kan opstå tvivl om, hvorvidt vedkommende  

 forælder  

 har erklæret sig indforstået med adoptionen eller ej.
Blanketten indeholder en  

 skriftlig vejledning, der har til formål at give erklæringsgiveren en  

 orientering om retsstillingen efter en eventuel adoption, om formålet med og  

 betydningen af en erklæring efter adoptionslovens § 13 og om mulighederne for  

 at søge om overførelse af forældremyndigheden.
Endvidere indeholder  

 vejledningen en henvisning til, at man ved henvendelse til statsamtet kan få  

 nærmere oplysninger om reglerne i adoptionsloven og i lov om  

 forældremyndighed  

 og samvær.
Erklæringsgiveren erklærer ved sin underskrift at være bekendt med  

 indholdet af vejledningen, således at der ikke senere kan opstå tvivl om,  

 hvorvidt erklæringen er afgivet på et informeret grundlag.
 Ombudsmanden har henvist til  

 forvaltningslovens § 7, samt til side 204 i den kommenterede forvaltningslov,  

 3. udg. 1999, og har bedt om, at dette indgår ved udarbejdelsen af  

 direktoratets udtalelse.
 Det er Civilretsdirektoratets  

 opfattelse, at den skriftlige vejledning, som fremgår af blanketten, i  

 almindelighed tilgodeser den vejledningspligt, som adoptionsmyndighederne må  

 antages at have i forhold til den, der skal afgive erklæring i medfør af  

 adoptionslovens § 13. Direktoratet skal i den forbindelse også henvise til  

 den  

 kommenterede forvaltningslov, 3. udg. 1999, s. 213, hvoraf bl.a. fremgår  

 følgende:
Vejledning kan gives såvel  

 skriftligt som mundtligt.
Den skriftlige vejledning kan gives i form af en  

 generel orientering om reglerne på det pågældende område, f.eks. som en  

 pjece,  

 der udleveres til alle, der retter henvendelse til myndigheden.
 Hvis der anvendes  

 ansøgningsskemaer, kan vejledningen også være trykt på skemaet.
... Problemstillingen i den  

 påklagede sag er imidlertid, hvorvidt det har stået (A) klart, hvad han afgav  

 erklæring om.
Det har i den forbindelse af (A)s advokat været anført,  

 at (A)  

 er udlænding, og at han ikke læser og skriver meget dansk.
 Ombudsmanden har i  

 tilknytning hertil henvist til den særlige vejledningspligt over for  

 udlændinge  

 samt til ombudsmandens beretning for 1990, s. 240ff.
Som anført i ombudsmandens  

 beretning for 1990, s. 240ff. antages det at følge af bestemmelsen om  

 myndighedernes vejledningspligt og af officialmaksimen, at  

 forvaltningsmyndigheder i almindelighed må sikre sig, at de er i stand til at  

 blive forstået af udlændinge, hvis sag myndighederne behandler.
Ombudsmanden  

 har i beretningen fra 1990 endvidere antaget, at vejledningspligten særligt  

 gælder i tilfælde, hvor den pågældende udlænding ikke har kendskab til, at  

 der  

 verserer en sag.
 I den konkrete sag, som lå  

 til grund for udtalelsen i beretningen fra 1990, antog ombudsmanden, at  

 myndigheden havde begået en vejledningsfejl ved at forholde sig passivt.  

 Myndigheden burde således have undersøgt, om den pågældende udlænding, som  

 var  

 af tyrkisk afstamning og havde et tyrkiskklingende navn, havde mulighed for  

 at  

 forstå/få oversat myndighedens henvendelser.
Efter Civilretsdirektoratets  

 opfattelse adskiller sagen vedrørende adoption af (A)s datter, (C), sig  

 væsentligt fra den sag, der er omtalt i ombudsmandens beretning fra 1990. I  

 ombudsmandssagen fra 1990 havde den omhandlede person således forholdt sig  

 passivt over for myndighedens henvendelser, og den manglende respons gav  

 myndigheden anledning til at overveje, hvorvidt den pågældende havde forstået  

 myndighedens henvendelser.
I nærværende sag er der tale om, at (A) tog aktiv  

 del i sagens oplysning.
Han havde således skrevet under på en blanket om, at  

 han var indforstået med adoptionen uden at gøre nogen form for tilføjelser  

 eller anmærkninger.
Henset hertil havde statsamtet ikke nogen anledning til  

 at  

 stille spørgsmålstegn ved, om (A), der i øvrigt havde boet i Danmark siden  

 1987, dels var bekendt med sagen, dels var bekendt med og havde forstået  

 indholdet af vejledningen samt i øvrigt var indforstået med adoptionen.
 Den omstændighed, at (A) har  

 et fremmedklingende navn, kan efter direktoratets opfattelse ikke i sig selv  

 føre til, at statsamtet burde have iværksat nærmere undersøgelser om,  

 hvorvidt  

 han reelt havde forstået den erklæring, som han havde underskrevet.
 Direktoratet finder således  

 ikke, at der er grundlag for at antage, at statsamtet har begået en  

 vejledningsfejl i forbindelse med behandlingen af den konkrete sag.
 2.  

  

 Advokat (G) har i sit brev af 17. august 2000 til Folketingets  

 Ombudsmand bl.a. klaget over, at statsamtet ikke var opmærksom på, at der  

 samtidig verserede en samværssag.
 Efter Civilretsdirektoratets  

 opfattelse kan der ikke opstilles et generelt krav om, at statsamtet i  

 forbindelse  

 med behandlingen af en ansøgning om stedbarnsadoption skal undersøge, om der  

 verserer eller har verseret en samværssag, og i givet fald skal indhente  

 samværssagens akter.
 Den centrale betingelse for  

 at tillade stedbarnsadoption er, at barnets forældre - og i visse tilfælde  

 også  

 barnet selv - er indforstået med den påtænkte adoption, og det er - som nævnt  

 ovenfor - i adoptionslovgivningen udtrykkeligt reguleret, hvorledes de  

 fornødne  

 oplysninger herom skal tilvejebringes.
Foreligger de nødvendige  

 samtykker m.v., skal statsamterne herudover alene påse, at adoptanten  

 opfylder  

 de aldersmæssige krav i adoptionslovens § 4, samt at de gældende krav til  

 samlivets varighed og til den aldersmæssige forskel mellem adoptant og barn  

 er  

 opfyldt.
De oplysninger, som er nødvendige for at tage stilling hertil, vil  

 normalt fremgå af ansøgningsskemaet og af oplysningerne i folkeregisteret.
I tilfælde, hvor barnets  

 forældre - og eventuelt barnet selv - har erklæret sig indforstået med  

 adoptionen på den i lovgivningen foreskrevne måde, tjener det således normalt  

 ikke noget selvstændigt formål i relation til sagsoplysningen at indhente  

 akterne i en eventuel samværssag.
Formålet hermed ville i givet fald alene  

 være  

 at undersøge, om der - uanset den skriftlige erklæring - måtte foreligge  

 forhold, som kunne give anledning til tvivl om troværdigheden ved den afgivne  

 erklæring.
Efter direktoratets opfattelse må det imidlertid normalt kunne  

 lægges til grund, at en underskreven § 13-erklæring er udtryk for  

 erklæringsgiverens reelle holdning til adoptionen, og yderligere  

 undersøgelser  

 kan kun kræves iværksat, såfremt der konkret er fremkommet oplysninger, som  

 giver anledning til at betvivle, at erklæringen er udtryk for  

 erklæringsgiverens reelle holdning.
 Henset til, at der i forbindelse  

 med statsamtets behandling af sagen vedrørende adoption af (C) ikke forelå  

 oplysninger, som konkret gjorde det betænkeligt at lægge (A)s erklæring  

 til  

 grund, kan statsamtet således efter direktoratets opfattelse ikke kritiseres  

 for at have undladt at undersøge, om der samtidig verserede en samværssag.
3.  

  

 Advokat (G) har bl.a. i sin klage til ombudsmanden gjort  

 gældende, at (A) er sikker på, at han ikke har underskrevet en erklæring,  

 hvorom han vidste, at den handlede om adoption.
Heroverfor står de  

 oplysninger,  

 som (B) og (D) er fremkommet med.
Der henvises i den forbindelse til  

 (F)s brev  

 af 22. marts 1999.
Der er således i sagen  

 modstridende oplysninger om forløbet og omstændighederne i forbindelse med,  

 at  

 (A) underskrev erklæringen.
Den samtidig verserende samværssag må dog -  

 således  

 som anført af statsamtet - give anledning til tvivl om, hvorvidt (A) var  

 bevidst om konsekvenserne af adoptionen.
Civilretsdirektoratet er således  

 også  

 enig med statsamtet i, at der havde været anledning til at iværksætte nærmere  

 undersøgelser, såfremt oplysningerne om den verserende samværssag var indgået  

 i  

 statsamtets behandling af adoptionssagen.
 Oplysningerne om samværssagen  

 fremkom imidlertid først efter, at adoptionsbevillingen var meddelt, og der  

 opstår derfor spørgsmål om, hvorvidt den rejste tvivl kan føre til, at  

 adoptionen må anses for ugyldig.
Efter Civilretsdirektoratets  

 opfattelse skal der foreligge alvorlige mangler for at statuere, at en  

 udstedt  

 adoptionsbevilling er ugyldig.
En adoptionsbevilling er en begunstigende  

 forvaltningsakt, der som udgangspunkt alene vil være ugyldig, hvis de legale  

 betingelser for udstedelse af adoptionsbevilling ikke er til stede, eller  

 hvis  

 der i øvrigt fra statsamtets side er begået så alvorlige fejl i forbindelse  

 med  

 adoptionssagens behandling, at selve afgørelsen (bevillingen) af den grund må  

 anses for ulovlig, og ulovligheden er så åbenbar eller beror på så grove,  

 eventuelt svigagtige, forhold fra (D)s og (B)s side, at der er  

 grundlag for  

 at tilsidesætte afgørelsen i forhold til dem.
Civilretsdirektoratet finder  

 ikke, at der er grundlag for at annullere adoptionen i den konkrete sag.
Det  

 er  

 således direktoratets opfattelse, at statsamtets behandling af adoptionssagen  

 har været i overensstemmelse med de regler, der gælder på området.
Det  

 bemærkes, at Civilretsdirektoratet ikke finder, at der foreligger  

 dokumentation  

 for, at der foreligger svigagtigt forhold, der kan bevirke, at  

 adoptionsbevillingen annulleres.
4. Det kan oplyses, at  

 Civilretsdirektoratet for tiden er ved at udarbejde en ny bekendtgørelse  

 vedrørende statsamternes behandling af ansøgninger om adoption samt  

 udstedelse  

 af adoptionsbevilling.
Det er tanken, at den nye bekendtgørelse skal erstatte  

 den nugældende adoptionsbekendtgørelse og det nugældende adoptionscirkulære.
Direktoratet overvejer i den  

 forbindelse at stille krav om, at erklæringen efter adoptionslovens § 13  

 fremover i alle tilfælde skal indhentes af statsamtet.
Direktoratet overvejer  

 endvidere at fastsætte regler om, at statsamtet kan indkalde  

 erklæringsgiveren  

 til samtale i statsamtet, inden der træffes afgørelse i sagen, hvis  

 statsamtet  

 anser det for betænkeligt at lægge en skriftlig erklæring til grund.
Endelig  

 overvejer Civilretsdirektoratet at stille krav om, at underskriften på en  

 skriftlig erklæring skal være bekræftet af en advokat eller to  

 vitterlighedsvidner, der udtrykkeligt bevidner underskriftens gyldighed.
Civilretsdirektoratet er  

 endvidere enig med statsamtet i, at der kan være anledning til at overveje at  

 præcisere indholdet af den skriftlige vejledning, og direktoratet vil tage  

 initiativ til en drøftelse herom med statsamterne. Med brev af 20. juni 2001 bad  

 jeg om advokat Gs bemærkninger til Civilretsdirektoratets og  

 statsamtets  

 udtalelser.
Med brev af 29. juni 2001  

 kommenterede G myndighedernes udtalelser.
Af Gs brev fremgår bl.a.  

 følgende:
Indledningsvis bemærkes, at  

 (A) er uforstående og ulykkelig over, fortsat, nu på tredje år, ikke at have  

 kontakt med sin datter.
Han er bekymret over hvad datteren ? som aldrig er  

 blevet hørt i sagen ? har fået at vide, og fortvivlet over ? uden egen vilje  

 ?  

 at være forsvundet fra datterens liv.
 Generelt om sagen henvises  

 fortsat til klagen og de deri nævnte akter.
Jeg har i klagen nævnt, at  

 min klient fortsat ikke ved om møde mellem amtet og adoptanten/moderen fandt  

 sted, og indholdet heraf.
Jeg vil understrege, at oplysningerne herom kan  

 være  

 egnede til at belyse, om der foreligger så grove, eventuelt svigagtige  

 forhold (Civilretsdirektoratets svar, side 6, 3. afsnit) fra ansøgernes  

 side, at  

 det bør medføre afgørelsens ugyldighed.
 Det er f.eks. også relevant,  

 om et sådant møde foregik på et tidspunkt hvor moderen var bekendt med den ny  

 samværssag, og om hun undlod selv at gøre opmærksom herpå.
 Jeg gør gældende, at med en  

 så restriktiv fortolkning af reglerne om aktindsigt, må kravene til amtets  

 egen  

 sagskontrol skærpes.
Jeg bemærker i øvrigt om  

 samme afsnit i Civilretsdirektoratets svar, at jeg ikke mener læren om  

 begunstigende forvaltningsakter er anvendelig i sagen.
I denne sag er der  

 ikke  

 tale om at en person modtager tilladelse fra en offentlig myndighed, men  

 derimod om, at statsamtet afgør et civilretligt mellemværende mellem to  

 parter.  

 (A) ? og muligt datteren ? opfatter ikke forvaltningsakten som begunstigende.
 Statsamtet har i sit høringssvar  

 anført, at man nu altid undersøger om der foreligger samværssag, når man  

 modtager adoptionstilsagn.
Heraf udleder jeg at det var  

 rigtigt, når jeg i min klage anførte, at en sådan kontrol ikke kan være  

 administrativt vanskelig at håndtere.
Jeg udleder endvidere, at statsamtet  

 som  

 den dagligt ekspederende myndighed, ikke er enig med Civilretsdirektoratet,  

 når  

 der side 4 og 5 redegøres for, at der ikke er grund til generelt at foretage  

 nævnte kontrol.
 Jeg bemærker specielt, at  

 sager, hvor den part som ønsker et bestemt resultat, står for ved  

 administrativ selvbetjening at skulle indhente modpartens accept,  

 generelt  

 indbyder til at bruge utraditionelle metoder til at fremskaffe en  

 underskrift.
Dette understreger også, at  

 det ikke er hensigtsmæssigt at pålægge den klagende part en bevisbyrde for  

 ulovligheder og svig, således som det er anført af Civilretsdirektoratet,  

 side  

 6, 3. afsnit.
Derimod taler interessekonflikten og partens egen indhentelse  

 af  

 underskriften for, at der ved indsigelser, der fremkommer hurtigt, som  

 udgangspunkt foretages en ophævelse af beslutningen, og derefter en ny, mere  

 kontrolleret sagsbehandling.
Jeg har herved også lagt vægt på, at statsamtet  

 i  

 3. sidste afsnit anfører, at faderens samtykke ikke blot er en formel sag,  

 men  

 at indsigelse om tab af samvær i almindelighed fører til at  

 adoptionsansøgning  

 bliver afslået.
Det bemærkes også, at ved en  

 hurtig omgørelse af beslutningen, risikeres ikke særlige retsbrud, og ikke  

 brud  

 i den kontakt mellem far og datter, som alle andre steder i lovgivningen  

 anses  

 for vital. Ombudsmandens udtalelse I min bedømmelse af spørgsmålet om gyldigheden af Statsamtet Københavns  

 adoptionsbevilling af 6. november 1998 har jeg valgt at koncentrere min  

 undersøgelse til spørgsmålene om Statsamtet Københavns manglende indkaldelse  

 af (C) til en samtale og om vejledningen af Deres klient i forbindelse med  

 adoptionssagen.
Jeg bemærker i den forbindelse at jeg på det foreliggende grundlag må lægge  

 til grund at Deres klient - uden nogen form for tilføjelser eller  

 bemærkninger - underskrev en dansksproget blanket hvorved han har erklæret at  

 være indforstået med adoptionen af (C) og i øvrigt at være bekendt med de  

 regler som fremgik af den vedlagte dansksprogede vejledning.
Jeg har i den  

 forbindelse især lagt vægt på Københavns Politis afgørelse af 22. november  

 1999.
 Jeg bemærker endvidere at en endelig konstatering af om der foreligger  

 svigagtigt forhold i forbindelse med sagen (eller om den foreliggende  

 erklæring er forfalsket), ikke vil kunne gennemføres inden for rammerne af  

 min undersøgelse, men efter min opfattelse må ske ved domstolene.  

 Ombudsmandsinstitutionen er ikke egnet til at afklare et bevisspørgsmål som  

 det foreliggende fordi ombudsmanden i almindelighed ikke har mulighed for at  

 afhøre vidner, men behandler klager på et skriftligt grundlag.
1. Statsamtet Københavns manglende indkaldelse af (C) til en samtale Adoptionslovens § 6, stk. 3 (lovbekendtgørelse nr. 1040 af 16. december  

 1999), har følgende ordlyd:
  

  

 Stk. 3.  

  

 Er barnet under 12 år, skal der foreligge oplysning om dets holdning til den  

 påtænkte adoption i det omfang, barnets modenhed og sagens omstændigheder  

 tilsiger det.
Ved afgørelsen skal der i videst muligt omfang tages hensyn til  

 barnets holdning til den påtænkte adoption. Adoptionsbekendtgørelsens § 11a (bekendtgørelse nr. 597 af 5. september 1986  

 med senere ændringer) har følgende ordlyd:
  

  

 § 11a.  

  

 Er barnet under 12 år, skal oplysning om dets holdning til  

 en påtænkt adoption, jf. adoptionslovens § 6, stk. 3, tilvejebringes på en  

 måde, der er afpasset barnets alder, modenhed og sagens omstændigheder. Det fremgår af forarbejderne  

 til adoptionslovens § 6, stk. 3 (Betænkning nr. 1323/ 1996 om  

 Haager-konventionen af 29. maj 1993 om beskyttelse af børn og om samarbejde  

 med  

 hensyn til internationale adoptioner sammenholdt med dansk  

 adoptionslovgivning,  

 s. 36f, og Folketingstidende, tillæg A, 1996-97, s. 1862ff og 1866), at  

 bestemmelsen er indsat i adoptionsloven for at opfylde bestemmelsen i  

 FNs  

 børnekonventions artikel 12.
 Bestemmelsen i FNs børnekonventions  

 artikel 12 har følgende ordlyd:
Artikel 12 1.  

  

 Deltagerstaterne skal sikre et barn, der er i stand til at  

 udforme sine egne synspunkter, retten til frit at udtrykke disse synspunkter  

 i  

 alle forhold, der vedrører barnet; barnets synspunkter skal tillægges  

 passende  

 vægt i overensstemmelse med dets alder og modenhed.
2.  

  

 Med henblik herpå skal barnet især gives mulighed for at udtale  

 sig i enhver behandling ved dømmende myndighed eller forvaltningsmyndighed af  

 sager, der vedrører barnet, enten direkte eller gennem en repræsentant eller  

 et  

 passende organ i overensstemmelse med de i national ret foreskrevne  

 fremgangsmåder. Jeg har overvejet Deres  

 synspunkter vedrørende betydningen af børnekonventionen, navnlig artikel 12,  

 samt også betydningen af artikel 8 i den europæiske  

 menneskerettighedskonvention.
Ved min vurdering heraf har jeg været opmærksom  

 på Den Europæiske Menneskerettighedsdomstols praksis som den senest er kommet  

 til udtryk i domme vedrørende samværsret, bl.a.
Sahin v.
Tyskland (11.  

 oktober  

 2001) (som jeg dog bemærker ikke er endelig, jf. artikel 44, stk. 2, idet den  

 verserer for storkammeret) og Hoffman v.
Tyskland (11. oktober 2001).
 Efter min mening er der dog  

 ikke heri noget sikkert grundlag for at antage at (C) i en sag som den  

 foreliggende  

 burde havde afgivet en selvstændig udtalelse.
Ifølge forarbejderne til  

 adoptionslovens § 6, stk. 3 (Folketingstidende, tillæg A, 1996- 97, s. 1866),  

 er der ikke tale om en ubetinget høringsregel.
Bestemmelsen forudsætter at  

 oplysningerne om barnets holdning tilvejebringes på en måde der er afpasset  

 barnets alder, modenhed og sagens omstændigheder.
Det fremgår at det er  

 vigtigt  

 at barnet ikke sættes i en situation som det ikke kan overskue, og som det  

 ikke  

 har forudsætninger for at tage stilling til.
 Bestemmelsen forudsætter  

 således at der indhentes oplysninger om barnets holdning til en påtænkt  

 adoption, men foreskriver ikke en bestemt måde hvorpå oplysningerne herom  

 skal  

 indhentes.
 Efter min mening kan det ikke  

 bebrejdes statsamtet at der ikke forud for meddelelsen af  

 adoptionsbevillingen  

 blev indhentet en udtalelse fra (C).
Jeg har i den forbindelse  

 lagt vægt på (C)s alder på tidspunktet for statsamtets afgørelse og på  

 at der,  

 gennem B, for statsamtet forelå oplysninger om (C)s holdning til den  

 forestående  

 adoption.
Jeg har endvidere lagt vægt på at der - på tidspunktet for  

 statsamtets behandling af (D)s ansøgning om at adoptere (C) - ikke  

 forelå  

 nogen konflikt omkring adoptionen mellem på den ene side Deres klient og på  

 den  

 anden side (B) og (D).
2. Vejledning a. indholdet af den givne vejledning Adoptionslovens § 13  

 (lovbekendtgørelse nr. 1040 af 16. december 1999) har følgende ordlyd:
  

  

 § 13.  

  

 Fra forældre, hvis samtykke ikke kræves efter § 7, stk. 1-2,  

 skal der, inden afgørelse træffes, indhentes en erklæring, medmindre dette  

 skønnes at ville kunne være til væsentlig skade for barnet eller at ville  

 medføre en uforholdsmæssig forsinkelse af sagen. Adoptionslovens § 13  

 indeholder ikke nærmere regler om hvordan erklæringen skal indhentes.
 Adoptionsbekendtgørelsens §  

 19, stk. 2, nr. 8, og stk. 3 (bekendtgørelse nr. 597 af 5. september 1986 med  

 senere ændringer), har følgende ordlyd:
 Stk. 2.  

  

 Sammen med ansøgningen indsendes:
8) samtykke eller erklæring  

 fra barnets forældre eller værge, jf. §§ 10, 14 og 15, Stk. 3.  

  

 Ansøgeren kan anmode om, at statsamtet eller amtskommunen  

 indhenter de samtykker, oplysninger og erklæringer, der er nævnt i stk. 2,  

 nr.  

 6, 7 og 8. Efter reglerne i  

 adoptionsbekendtgørelsen er det således udgangspunktet at den der ansøger om  

 en  

 adoption, selv indhenter erklæringen efter adoptionslovens § 13. Ansøgeren  

 kan  

 dog anmode statsamtet eller amtskommunen om at indhente erklæringen.
Efter  

 adoptionsbekendtgørelsens § 15 afgives erklæringen på en særlig blanket.  

 Denne  

 blanket er godkendt af Civilretsdirektoratet, jf. § 31 i adoptionscirkulæret  

 (Civilretsdirektoratets cirkulære nr. 99 af 5. september 1986 med senere  

 ændringer). Blanketten indeholder en vejledning der bl.a. gengiver de  

 relevante  

 retsregler om retsvirkningerne af en adoption og redegør nærmere for formålet  

 med adoptionslovens § 13 og for muligheden for at få overført  

 forældremyndigheden efter reglerne i § 12 og § 13 i lov om forældremyndighed  

 og  

 samvær.
Af vejledningen fremgår bl.a. følgende:
 Om retsvirkningerne af adoptionen  

 gælder adoptionslovens § 16, der lyder således:
§ 16.  

  

 Ved adoption indtræder samme retsforhold mellem adoptant og  

 adoptivbarn som mellem forældre og deres ægtebarn, og barnet og dets  

 livsarvinger arver og arves af adoptanten og dennes slægt, som om  

 adoptivbarnet  

 var adoptantens eget barn.
Samtidig bortfalder retsforholdet mellem  

 adoptivbarnet og dets virkelige slægt.
 Stk. 2.  

  

 Såfremt en ægtefælle adopterer sin ægtefælles barn eller  

 adoptivbarn, får barnet i forhold til ægtefællerne samme retsstilling, som om  

 det var deres fælles barn.
 Stk. 3.  

  

 Med hensyn til adoptivbarnets navn gælder reglerne i  

 lovgivningen om personnavne.
Bemærk: Adoptionslovens § 13  

 har til formål at give Dem lejlighed til at udtale Dem.
Nægtelse af at afgive  

 erklæring eller afgivelse af erklæring, hvor De protesterer mod adoptionen,  

 er  

 ikke ensbetydende med, at ansøgningen afslås.
Det er overladt til statsamtet  

 at  

 afgøre, hvilken vægt der skal tillægges Deres standpunkt.
De kan i statsamtet (i  

 København Overpræsidiet) få nærmere oplysning om disse regler i  

 adoptionsloven  

 og lov om forældremyndighed og samvær. Forvaltningslovens § 7, stk.  

 1, har følgende ordlyd:
  

  

 § 7.  

  

 En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde. Bestemmelsen i  

 forvaltningslovens § 7, stk. 1, forpligter forvaltningsmyndighederne til i  

 fornødent omfang at yde vejledning og bistand til borgerne i tilknytning til  

 sager hvor forvaltningsmyndighederne har truffet eller skal træffe en  

 afgørelse.
De henvendelser som borgerne retter til myndighederne, kan være  

 skriftlige, telefoniske eller ske ved personligt fremmøde.
 Det antages at en myndighed  

 også har pligt til at vejlede en borger som myndigheden er i forbindelse med,  

 selv om vedkommende ikke direkte eller indirekte har bedt om vejledning, men  

 hvor det fremstår som naturligt og relevant at give borgeren information og  

 vejledning i anledning af den sag som har givet anledning til kontakten  

 mellem  

 myndighed og borger.
 Jeg henviser til John Vogter,  

 Forvaltningsloven med kommentarer, 1999, s. 204ff, og til Jon Andersen mfl.,  

 Forvaltningsret, 1994, s. 259.
Indholdet af en vejledning  

 skal naturligvis være juridisk korrekt og så omfattende og detaljeret at det  

 konkrete  

 informationsbehov imødekommes på en rimelig måde.
Vejledningen bør således  

 give  

 borgeren fornøden orientering om de regler der gælder på det pågældende  

 forvaltningsområde, herunder om myndighedens praksis.
 Jeg henviser til John Vogter,  

 Forvaltningsloven med kommentarer, 1999, s. 213, Carl Aage Nørgaard mfl.,  

 Forvaltningsret - Sagsbehandling, 2001, s. 127, og Jon Andersen mfl.,  

 Forvaltningsret, 1994, s. 262.
Vejledningsforpligtigelsens  

 indhold må antages også at bero på om der er tale om en sag med meget  

 vidtrækkende konsekvenser.
I den foreliggende sag medførte (D)s  

 adoption af  

 (C) bl.a. at Deres klients ret til samvær efter § 16 i lov om  

 forældremyndighed  

 og samvær bortfaldt, jf. § 16, stk. 1, i adoptionsloven.
Sagens forløb giver anledning  

 til at overveje om det vejledningsmateriale der er blevet udleveret, og som  

 anvendes generelt i denne sagstype, er tilstrækkeligt til at opfylde formålet  

 med den beskrevne vejledningspligt.
Efter min mening kan det dog ikke lægges  

 til grund at vejledningspligten er blevet tilsidesat.
Jeg har herved hæftet  

 mig  

 ved at (A) har modtaget skriftligt materiale hvori de relevante regler var  

 omtalt, og at han var bekendt med at en adoption ville medføre et skifte i  

 familierelationen mellem ham og (C), herunder at han havde forstået at han  

 ville blive fritaget for at betale børnebidrag.
 Civilretsdirektoratet har  

 oplyst at direktoratet i forbindelse med udarbejdelsen af en ny  

 bekendtgørelse  

 vedrørende statsamternes behandling af ansøgninger om adoption samt  

 udstedelse  

 af adoptionsbevilling bl.a. overvejer at stille krav om at erklæringen efter  

 adoptionslovens § 13 fremover i alle tilfælde indhentes af statsamtet.  

 Civilretsdirektoratet har endvidere oplyst at man er enig med statsamtet i at  

 der kan være anledning til at overveje at præcisere indholdet af den  

 skriftlige  

 vejledning, og at direktoratet vil tage initiativ til en drøftelse herom med  

 statsamterne.
Jeg har bedt  

 Civilretsdirektoratet orientere mig om resultatet af direktoratets  

 overvejelser  

 vedrørende en ændring af reglerne om fremgangsmåden i forbindelse med  

 statsamtets indhentelse af erklæringen efter adoptionsloven § 13 og  

 vedrørende  

 en præcisering af indholdet af den skriftlige vejledning b.
Udformningen af vejledningen Når myndighederne skriver til  

 borgerne, stilles der krav om at brevene er til at forstå, og at sproget så  

 vidt muligt målrettes efter den konkrete situation.
Jeg henviser i den  

 forbindelse til punkt 214 i Justitsministeriets Vejledning nr. 11740 af 4.  

 december 1986 om forvaltningsloven.
Efter min opfattelse gælder dette også i  

 forhold til myndighedernes formulering af skriftlige vejledninger.
Jeg finder således at det af  

 hensyn til de forældre der bliver bedt om at afgive en erklæring efter  

 adoptionslovens § 13, er betydningsfuldt at vejledningen udformes således at  

 den er let at læse og forstå.
Jeg bemærker i den forbindelse at vejledningen  

 i  

 vidt omfang består af en gengivelse af selve ordlyden af de relevante  

 lovbestemmelser.
 Jeg har på den baggrund  

 anmodet Civilretsdirektoratet om at overveje om vejledningen kan udformes som  

 en redegørelse for hovedindholdet af de relevante bestemmelser og  

 myndighedernes praksis i forbindelse med stedbarnsadoption.
c. særlig vejledningspligt over for udlændinge Jeg har i en tidligere sag,  

 som er gengivet i Folketingets Ombudsmands beretning for 1990, s. 240ff,  

 behandlet spørgsmålet om forvaltningsmyndigheders særlige vejledningspligt  

 over  

 for udlændinge.
I den sag udtalte jeg bl.a. følgende:
 Efter forvaltningsloven, som  

 trådte i kraft den 1. januar 1987, har myndighederne en vejlednings- og  

 bistandspligt over for personer, der retter henvendelse om spørgsmål inden  

 for  

 myndighedens sagsområde, jf. § 7, stk. 1.
Ifølge Justitsministeriets  

 vejledning om forvaltningsloven, pkt. 32, må det antages at følge af  

 bestemmelsen om vejledningspligten og den almindelige forvaltningsretlige  

 grundsætning om forvaltningers undersøgelsespligt, at forvaltningsmyndigheder  

 i  

 almindelighed må sikre sig, at de er i stand til at forstå og blive forstået  

 af  

 udlændinge, der retter henvendelse om sager, der skal tages under behandling  

 af  

 myndighederne.
Efter omstændighederne må myndighederne således om fornødent  

 stille tolke- og oversættelsesbistand til rådighed for den pågældende.
Forvaltningsloven var ikke  

 trådt i kraft i 1979, da Sikringsstyrelsen første gang blev bekendt med (  

 )s  

 arbejdsskade.
Imidlertid må det som nævnt antages, at der også efter  

 almindelige forvaltningsretlige grundsætninger påhviler myndighederne en vis  

 forpligtelse til at sikre sig, at de bliver forstået af udlændinge. Det stemmer efter min mening  

 bedst overens med principperne bag forvaltningslovens § 7 at  

 adoptionsmyndighedernes skriftlige vejledning enten er skrevet på et sprog  

 som  

 den pågældende udlænding forstår, eller at den pågældende udlænding - i  

 forbindelse med indhentelsen af erklæringen efter adoptionslovens § 13 - på  

 anden måde modtager tilsvarende vejledning på et sprog vedkommende forstår.  

 Jeg  

 henviser i den forbindelse til det som jeg har anført i min udtalelse i  

 Folketingets Ombudsmands beretning for 1990, s. 240ff.
 Jeg har derfor henstillet til  

 Civilretsdirektoratet at overveje om det kan sikres at den skriftlige  

 vejledning enten er skrevet på et sprog som den pågældende udlænding forstår,  

 eller at den pågældende udlænding - i forbindelse med indhentelsen af  

 erklæringen efter adoptionslovens § 13 - på anden måde modtager tilsvarende  

 vejledning på et sprog vedkommende forstår.
 Jeg henviser i den  

 forbindelse til det som Civilretsdirektoratet har anført i dets udtalelse af  

 15. juni 2001 om direktoratets overvejelser om at stille krav om at  

 erklæringen  

 fremover i alle tilfælde skal indhentes af statsamtet.
 Under hensyn til de  

 igangværende overvejelser i direktoratet foretager jeg mig ikke yderligere  

 vedrørende disse spørgsmål.
d.
Vejledning af (A) I den foreliggende sag havde  

 Statsamtet København til brug for behandlingen af (D)s ansøgning om  

 adoption  

 af Deres klients datter (C) modtaget en underskrevet blanket hvormed Deres  

 klient - uden nogen form for tilføjelser eller bemærkninger - erklærede at  

 være  

 indforstået med adoptionen af (C) og i øvrigt at være bekendt med de regler  

 som  

 fremgik af den vedlagte vejledning.
 Denne erklæring var i  

 overensstemmelse med § 19, stk. 2, nr. 8, i adoptionsbekendtgørelsen  

 indhentet  

 af (D).
 Det giver mig herefter ikke  

 anledning til bemærkninger at Civilretsdirektoratet og statsamtet på baggrund  

 af den foreliggende erklæring - uanset den omstændighed at Deres klient har  

 et  

 fremmedklingende navn - har fundet at der ikke uden konkrete holdepunkter  

 herfor var anledning for statsamtet til at stille spørgsmålstegn ved om Deres  

 klient var indforstået med adoptionen og i øvrigt var bekendt med og havde  

 forstået retsvirkningerne heraf.
 Jeg finder herefter ikke at  

 statsamtet har begået en vejledningsfejl i forbindelse med behandlingen af  

 (D)s  

 ansøgning om adoption af (C) ved ikke - uanset den foreliggende erklæring -  

 at  

 have undersøgt nærmere om Deres klient var indforstået med adoptionen og i  

 øvrigt var bekendt med og havde forstået indholdet af den vedlagte  

 vejledning.
3. Statsamtet Københavns manglende opmærksomhed på samværssagen I den foreliggende sag var  

 Statsamtet København ikke i forbindelse med behandlingen af adoptionssagen  

 opmærksom på at statsamtet samtidig havde en ansøgning fra Deres klient om  

 udvidet samvær med (C) under behandling.
 Jeg er enig i  

 Civilretsdirektoratets og statsamtets bemærkninger om at det - hvis  

 statsamtet  

 havde været opmærksom på dette forhold i forbindelse med behandlingen af  

 adoptionssagen - ville have givet statsamtet anledning til at foranstalte  

 yderligere undersøgelser af om Deres klient var indforstået med adoptionen og  

 i  

 øvrigt var bekendt med og havde forstået indholdet af den vedlagte  

 vejledning.
Der er ikke fastsat generelle  

 regler der i forbindelse med et statsamts behandling af en ansøgning om  

 adoption  

 pålægger statsamtet at undersøge hvorvidt statsamtet behandler eller har  

 behandlet en ansøgning om samvær, herunder udvidet samvær, med det barn der  

 skal adopteres.
Jeg er enig med det af Civilretsdirektoratet anførte om at  

 der  

 ikke kan opstilles et generelt krav om at et statsamt i sådanne sager skal  

 undersøge om der verserer eller har verseret en samværssag.
 Jeg er endvidere enig med  

 Civilretsdirektoratet og statsamtet i at der ikke i forbindelse med  

 statsamtets  

 behandling af adoptionssagen vedrørende (C) var konkrete holdepunkter for at  

 antage at den foreliggende erklæring ikke var udtryk for Deres klients reelle  

 holdning til den forestående adoption.
 Jeg finder herefter ikke  

 grundlag for at kritisere at statsamtet ikke som et led i adoptionssagens  

 oplysning  

 undersøgte om der verserede eller havde verseret en sag vedrørende Deres  

 klients samvær med (C).
 Statsamtet København har i  

 udtalelsen af 29. december 2000 i sagen oplyst at statsamtet på baggrund af  

 den  

 konkrete sag har besluttet at statsamtet fremover i alle adoptionssager hvori  

 der indgår en § 13-erklæring, vil undersøge om der tillige er en verserende  

 samværssag.
 Jeg bemærker på den baggrund  

 at det efter min opfattelse følger af officialprincippet at et statsamt i  

 tilfælde hvor der foreligger en protest mod adoptionen (fra den af forældrene  

 der ikke har del i forældremyndigheden), eller hvor det ikke har været muligt  

 at indhente en erklæring efter adoptionslovens § 13, skal undersøge i hvilket  

 omfang den pågældende har haft samvær med barnet, herunder om der verserer en  

 samværssag.
 Jeg henviser i den  

 forbindelse til den redegørelse for adoptionsmyndighedernes praksis som er  

 indeholdt i Nyhedsbrev fra Civilretsdirektoratet, nr. 12, 2001, s. 118ff.
 Jeg foretager mig ikke  

 yderligere vedrørende dette spørgsmål.
4. Civilretsdirektoratets og statsamtets afgørelser Jeg bemærker at det er en  

 forudsætning for at kunne statuere at adoptionsbevillingen er ugyldig, at  

 statsamtets afgørelse er behæftet med væsentlige retlige mangler, samt at der  

 ikke foreligger omstændigheder, såsom god tro eller indrettelse, der kan  

 bevirke at afgørelsen opretholdes uanset manglen.
Ved den konkrete vurdering  

 af  

 om bevillingen kan annulleres som ugyldig, kommer det især i betragtning om  

 der  

 foreligger grove tilsidesættelser af reglerne, samt om der eventuelt  

 foreligger  

 svigagtigt forhold hos (D) og (B).
 Jeg har under min gennemgang  

 af sagen ikke fundet at kunne kritisere at statsamtet udstedte  

 adoptionsbevilling af 6. november 1998. Jeg bemærker i den forbindelse at jeg  

 ved min behandling af sagen har lagt til grund at (C) (forud for adoptionen)  

 var udenlandsk statsborger, og at Civilretsdirektoratet ikke ved  

 direktoratets  

 brev af 28. oktober 1998 udtalte sig konkret om udfaldet af Statsamtet  

 Københavns behandling af (D)s adoptionsansøgning.
 Jeg finder derfor heller ikke  

 grundlag for at kritisere Civilretsdirektoratets afgørelse af 16. juni 2000.
Jeg har herved lagt vægt på  

 at adoptionsbevillingen blev givet den 6. november 1998, og at (D), (B) og  

 (C)  

 siden da har kunnet indrette sig i tillid til den retlige situation, bl.a. i  

 forhold til Deres klient, som herved blev skabt.
Jeg har videre lagt vægt på  

 at  

 Deres klient ved at underskrive den foreliggende erklæring uden nogen form  

 for  

 tilføjelser eller bemærkninger efter adoptionsloven § 13 efter min opfattelse  

 bærer en væsentlig del af ansvaret for at statsamtet ikke forud for  

 adoptionsbevillingen af 6. november 1998 blev klar over at Deres klient  

 alligevel ikke var indforstået med adoptionen.
 For så vidt angår anmodningen  

 om fri proces til en retssag imod Civilretsdirektoratet, skal jeg meddele at  

 jeg herefter ikke har fundet grundlag for at henstille at Deres klient får  

 fri  

 proces, jf. ombudsmandslovens § 23.
Jeg foretager mig herefter  

 ikke mere i anledning af Deres henvendelse. NOTE: (*)  

 FOB 1990, s. 240.
