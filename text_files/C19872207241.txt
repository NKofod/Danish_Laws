FORMÅL Formålet med undervisningen i MARKEDSANALYSE er - at deltagerne tilegner sig markedsføringsmæssige færdigheder, således at  

 de kan foretage en analyse af et konkret udenlandsk marked - at deltagerne tilegner sig markedsføringsmæssig viden, således at de i  

 praktiske sammenhænge kan vurdere og sammenligne markedsmuligheder.
MÅL Målet med undervisningen er - at deltagerne kan vurdere virksomhedens interne forudsætninger for  

 eksport - at deltagerne har indsigt i praktiske afsætningsøkonomiske sammenhænge - at deltagerne har indsigt i handlingsparametrenes virkemåde og  

 kombinationsmuligheder i forskellige eksportsituationer - at deltagerne kan anvende markedsinformation til udpegning af  

 potentielle eksportmarkeder - at deltagerne kan foretage detailleret analyse og vurdering af et  

 potentielt eksportmarked INDHOLD MARKEDSANALYSE (60 timer) læses tidsmæssigt parallelt med kurset i  

 EKSPORTFRANSK II (60 timer) i en faglig integreret helhed.
 Med udgangspunkt i virksomhedseksempler opøves deltagernes evne til at  

 analysere og vurdere virksomhedens tekniske, administrative og finansielle  

 ressourcer i relation til eksportmuligheder.
Der redegøres for afsætningsøkonomiske begreber vedrørende konsumen- og  

 producentmarkeder, konkurrenceforhold og distribution.
Deltagerne øves i  

 kvantificering og segmentering af et marked.
Grund- og kontaktparametrene beskrives.
Ud fra givne markedsdata øves  

 deltagerne i at fastlægge parameterkombinationer og tidsmæssig iværksættelse  

 af de forskellige handlingsparametre.
 Deltagerne øves i fastlæggelse af informationsbehov,  

 informationsindsamling og informationsvurdering.
 Der beskrives metoder til bedømmelse af eksportmarkeder, og deltagerne  

 øves i at udpege og prioritere potentielle eksportmarkeder.
 Der øves i detailanalyse af udvalgte markeder, idet efterspørgselsforhold,  

 udbudsforhold og distributionsforhold undersøges.
 Eksportmarkedet vurderes, idet virksomhedens muligheder og trusler samt  

 stærke og svage sider opstilles.
 Markedsanalysen trænes ved øvelser, opgaver, cases og studiekreds.
STUDIEKREDS Der udarbejdes en studiekredsopgave på 15 sider +/- 20% af typisk 3  

 deltagere.
 Deltagerne vælger studiekredsemne, som godkendes af faglærerne.
 Ved studiekredsarbejdet trænes deltagerne i systematisk  

 problemformulering, indsamling af kildemateriale samt analyse og vurdering af  

 markedet for et givet geografisk område.
 Studiekredsrapporten afleveres på dansk til alle deltagere og begge lærere  

 med et særskilt resume på fransk (jvf. læreplan for EKSPORTFRANSK II).
 For hver studiekredsrapport udpeger faglæreren en opponentgruppe, som  

 afleverer en skriftlig kritik af et omfang på 2 sider til deltagere og  

 lærere.
 Behandlingen af studiekredsrapporten er et samspil mellem opgaveløser,  

 opponenter, øvrige kursusdeltagere og lærere:
- opgaveløserne besvarer opponentgruppens kritik - rapporten og opponentindlægget diskuteres i plenum - faglærer evaluerer rapporten og opponentindlægget Studiekredsrapporten og opponentindlægget bedømmes godkendt/ikke godkendt.
Timetal 60 timer Hjemmeopgaver Der stilles i alt 12 hjemmeopgaver, hver af et omfang som et halvt  

 eksamenssæt.
 Ikrafttrædelse m.v.
 Lærerplanen har virkning fra august 1987.
 P.d.v.
 e.b.
Erik Nexelmann underv.insp.
