Ændringsforslag stillet den 19. maj 2011 Ændringsforslag til 3. behandling af Forslag til lov om ændring af lov om anvendelse af Danmarks undergrund (Implementering af CCS-direktivet, efterforskning og indvinding af geotermisk energi, påbud om tredjepartsadgang til anlæg til indvinding, behandling og transport af olie og gas m.v.) [af klima- og energiministeren (Lykke Friis)] Til § 1 Af klima- og energiministeren:
 1) I den under nr. 14 foreslåede affattelse af § 37 a ændres i stk. 3 og 5 »23 t« til: »23 u«.
[Præcisering af henvisning] Bemærkninger Til nr. 1 Der er alene tale om en korrektion, så der i bestemmelsen henvises til den korrekte paragraf.
Henvisningen til § 23 t er ved en fejl ikke rettet til § 23 u inden lovforslagets fremsættelse. § 23 u er parallel til den gældende § 17, som der korrekt henvises til i bestemmelsens stk. 3 og 5.
