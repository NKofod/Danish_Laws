 I medfør af §§ 2, 3, 4, 5, 8, 10 og 11 i lov nr. 402 af 10. juni 1997 om  

 fødevarekvalitet og efter bemyndigelse fra ministeren for fødevarer, landbrug  

 og fiskeri fastsættes følgende:
Område og definitioner § 1.  Bekendtgørelsen fastsætter regler for  

 produktion, forarbejdning og mærkning af fødevarer, som markedsføres under  

 den frivillige kvalitetsmærkningsordning.
 Stk. 2.  Produktkategorier omfattet af  

 kvalitetsmærkningsordningen fremgår af bilag 1.
Krav til produktion, transport og  

 forarbejdning § 2.  Produkter omfattet af  

 kvalitetsmærkningsordningen skal, udover at opfylde de almindelige krav til  

 produktion, transport og forarbejdning fastsat i gældende lovgivning, opfylde  

 de krav, der er fastsat i bilagene for den pågældende produktkategori.
Tilmelding til ordningen § 3.  Primærproducenter kan tilmelde sig  

 kvalitetsmærkningsordningen ved at indsende et anmeldelsesskema til  

 Veterinær- og Fødevaredirektoratet.
Primærproducenter skal opfylde de i bilag  

 2 fastsatte krav for den pågældende produktkategori.
 § 4.  Virksomheder, der forarbejder eller  

 engrosforhandler produkter omfattet af ordningen, godkendes af Veterinær- og  

 Fødevaredirektoratet, når der foreligger dokumentation for, at virksomheden  

 opfylder de krav i bilag 5, der vedrører forarbejdnings- og  

 engrosvirksomheder og § 11 om egenkontrol for den pågældende produktkategori.
 Stk. 2.  Ansøgning om godkendelse under ordningen for de  

 i stk. 1 nævnte virksomheder rettes til den tilsynsmyndighed, der i forvejen  

 fører tilsyn med virksomheden.
§ 5.  Detailvirksomheder, der forarbejder eller  

 emballerer produkter omfattet af ordningen skal, inden virksomheden  

 påbegynder forhandling med produkter omfattet af kvalitetsmærkningsordningen,  

 have udarbejdet en særlig rapport af den tilsynsmyndighed, der i forvejen  

 fører tilsyn med detailvirksomheden.
I rapporten fastsættes specifikke vilkår  

 til detailvirksomheden og til omfanget af tilsyn med detailvirksomheden.
Kopi  

 af rapporten indsendes af tilsynsmyndigheden til Veterinær- og  

 Fødevaredirektoratet.
 § 6.  Detailvirksomheder, der alene sælger  

 kvalitetsmærkede produkter, der er leveret færdigpakket og mærket med logoet,  

 samt restauranter og lign., der ønsker at reklamere med anvendelse af  

 kvalitetsmærkede produkter, skal alene registreres hos den tilsynsmyndighed,  

 der i forvejen fører tilsyn med detailvirksomheden.
Stk. 2.  De i stk. 1 nævnte virksomheder skal opbevare  

 dokumentation (fakturaer, følgesedler, el. lign.) for indkøb af de af  

 kvalitetsmærkningsordningen omfattede produkter.
Dokumentationen skal  

 indeholde oplysninger om leverandør, leveringstidspunkt samt art og mængde af  

 de leverede produkter.
Dokumentationen skal opbevares i mindst 2 år.
 Stk. 3.  De i stk. 1 nævnte virksomheder skal på  

 anmodning fra tilsynsmyndigheden kunne fremlægge den i stk. 2 nævnte  

 dokumentation.
 § 7.  En virksomhed, der ønsker at markedsføre  

 produkter fra et andet land under kvalitetsmærkningsordningen, godkendes af  

 Veterinær- og Fødevaredirektoratet, når der foreligger dokumentation for, at:
 Stk. 2.  Forhandling af importerede produkter under  

 ordningen kan påbegyndes, når godkendelsen foreligger.
 Stk. 3.  Stk. 1 og 2 gælder ligeledes ved import af  

 levende dyr.
 § 8.  Primærproducenter og virksomheder nævnt i §§ 3  

 og 7, der vil ophøre med at producere produkter omfattet af  

 kvalitetsmærkningsordningen, skal skriftligt meddele dette til Veterinær- og  

 Fødevaredirektoratet.
Stk. 2.  Virksomheder nævnt i §§ 4-6, der vil ophøre med  

 at producere eller forhandle produkter omfattet af  

 kvalitetsmærkningsordningen, skal skriftligt meddele dette til  

 tilsynsmyndigheden.
Tilsynsmyndigheden orienterer Veterinær- og  

 Fødevaredirektoratet om frameldingen.
Mærkning og markedsføring § 9.  Primærproducenter og virksomheder jf. §§ 3 - 7,  

 der er tilmeldt/godkendt under ordningen, må benytte det i bilag 3 angivne  

 logo på produkter, der opfylder de i § 2 nævnte krav.
Logoet må kun anvendes  

 under de i bilag 3 nærmere angivne betingelser.
 Stk. 2.  Det er ikke tilladt, at anvende det i stk. 1  

 nævnte logo på produkter, der ikke:
 Stk. 3.  Det er ikke tilladt, at anvende et logo, symbol  

 eller anden mærkning, der kan forveksles med det i stk. 1 nævnte logo på en  

 måde, der er egnet til at vildlede med hensyn til produktion, forarbejdning  

 m.v. af produktet.
Egenkontrol § 10.  Primærproducenter tilmeldt  

 kvalitetsmærkningsordningen skal etablere et egenkontrolprogram i  

 overensstemmelse med de i bilagene fastsatte krav til etablering af  

 egenkontrol for den pågældende produktkategori.
 Stk. 2.  Resultaterne af den i stk. 1 gennemførte  

 egenkontrol/kvalitetsstyring skal opbevares i mindst 2 år.
 § 11.  Virksomheder under kvalitetsmærkningsordningen,  

 der forarbejder eller engrosforhandler, skal som led i godkendelsen etablere  

 et egenkontrolprogram i overensstemmelse med de i bilag 5 fastsatte krav for  

 den pågældende produktkategori.
Stk. 2.  Ansøgning om godkendelse af det i stk. 1 nævnte  

 egenkontrolprogram indsendes til den tilsynsmyndighed, der i forvejen fører  

 tilsyn med virksomheden.
Tilsynsmyndigheden kan give en foreløbig  

 godkendelse.
Tilsynsmyndigheden videresender herefter ansøgningen om  

 godkendelse af egenkontrolprogrammet til endelig godkendelse hos Veterinær-  

 og Fødevaredirektoratet sammen med tilsynsmyndighedens indstilling samt  

 forslag til nærmere fastlæggelse af tilsynet med virksomheden.
 Stk. 3.  Ønsker tilsynsmyndigheden yderligere  

 oplysninger til behandling af den i stk. 1 nævnte ansøgning, bør  

 tilsynsmyndigheden senest to uger efter modtagelse af ansøgningen meddele  

 dette til den ansøgende virksomhed.
Stk. 4.  Veterinær- og Fødevaredirektoratet meddeler  

 virksomheden den endelige godkendelse af egenkontrolprogrammet.
Omfanget og  

 udformningen af de offentlige tilsyn med virksomheden fastlægges ved  

 godkendelsen.
 § 12.  Detailvirksomheder nævnt i § 5 skal opfylde de  

 i bilag 6 fastsatte krav til et egenkontrolprogram for den pågældende  

 produktkategori.
 Stk. 2.  Når de i § 5 nævnte detailvirksomheder  

 forarbejder, emballerer eller sælger flere typer produktkategorier, skal  

 kravene til egenkontrol for alle produktkategorier opfyldes.
§ 13.  En i henhold til § 7 godkendt virksomhed, der  

 ønsker at markedsføre produkter fra et andet land, skal Stk. 2.  Den i stk. 1, nr. 2 nævnte kontrolinstans skal  

 have forpligtet sig til at underrette Veterinær- og Fødevaredirektoratet om  

 overtrædelse af de i denne bekendtgørelse fastsatte regler.
 Stk. 3.  Stk. 1 og 2 gælder ligeledes ved import af  

 levende dyr.
Tilsyn og kontrol § 14.  De nærmere regler for tilsyn og kontrol,  

 herunder hvem der har overtilsynet med, at bestemmelserne i bekendtgørelsen  

 overholdes, er fastsat for de pågældende produktkategorier i:
§ 15.  Veterinær- og Fødevaredirektoratet, andre  

 tilsynsmyndigheder og personer, der af disse er bemyndiget dertil, kan  

 meddele de påbud eller forbud, der anses for nødvendige for at sikre  

 overholdelse af bekendtgørelsen.
Det kan herunder bestemmes, at varer, der  

 ikke opfylder bekendtgørelsens krav, ikke må markedsføres som  

 kvalitetsmærkede, at varen skal beslaglægges eller at virksomheden skal kalde  

 varen tilbage fra senere omsætningsled.
§ 16.  Veterinær- og Fødevaredirektoratet kan beslutte  

 at en i §§ 3- 5 og § 7 nævnt producent eller virksomhed kan udelukkes fra  

 kvalitetsmærkningsordningen.
Udelukkelsen kan være midlertidig eller  

 permanent.
 Stk. 2.  En permanent udelukkelse jf. stk. 1 af en af de  

 i §§ 3- 5 og § 7 nævnte producenter eller virksomheder kan kun ske efter  

 indhentet udtalelse fra fødevarekvalitetsudvalget.
Afgifter og Gebyr § 17.  Afgifter i forbindelse med tilmelding og  

 godkendelse til kvalitetsmærkningsordningen for de i §§ 3-5 og § 7 nævnte  

 primærproducenter og virksomheder fremgår af bilag 7.1, afsnit A.1. og A.2.
 Stk. 2.  Afgifter for tilmelding og godkendelse i  

 henhold til stk. 1 skal betales til Veterinær- og Fødevaredirektoratet ved  

 tilmelding og ved anmodning om godkendelse.
 § 18.  Slagterierne betaler en afgift pr. slagtet dyr  

 under kvalitetsmærkningsordningen til afholdelse af omkostninger til tilsyn i  

 besætninger samt på virksomheder omtalt i §§ 3-5.
 Stk. 2.  Afgifter i henhold til stk. 1 fremgår af bilag  

 7.1, afsnit B.
 § 19.  Virksomheder nævnt i § 7 betaler en afgift pr.  

 importeret slagtekrop under kvalitetsmærkningsordningen til afholdelse af  

 omkostninger til tilsyn på disse virksomheder, samt på virksomheder omtalt i  

 §§ 4-5.
 Stk. 2.  Virksomheder nævnt i § 7, der importerer  

 parteret, udskåret eller hakket kød omfattet af kvalitetsmærkningsordningen,  

 betaler en afgift til afholdelse af omkostninger til tilsyn på disse  

 virksomheder, samt på virksomheder omtalt i §§ 4-5.
 Stk. 3.  Afgifter i henhold til stk. 1 fremgår af bilag  

 7.1, afsnit C. 1.
 Stk. 4.  Afgifter i henhold til stk. 2 fremgår af bilag  

 7.1, afsnit C. 2.
 § 20.  Afgifter i henhold til §§ 18 - 19, der beregnes  

 månedsvis, opkræves af Veterinær- og Fødevaredirektoratet.
 § 21.  Der er udpantningsret for de i §§ 18 og 19  

 nævnte afgifter.
 § 22.  For erindringsskrivelser vedrørende ikke  

 rettidig betaling opkræves et gebyr på 200 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra forfaldsdag.
 Straf, ikrafttrædelse m.m.
 § 23.  Med bøde straffes den, der overtræder § 9, stk.  

 2 og 3 i denne bekendtgørelse med mindre højere straf er forskyldt efter den  

 øvrige lovgivning.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 24.  Bekendtgørelsen træder i kraft den 24. januar  

 1998.
 Stk. 2.  Veterinær- og Fødevaredirektoratet kan indtil  

 den 1. maj 1998 godkende igangværende produktioner af levende dyr og  

 produkter under kvalitetsmærkningsordningen, såfremt det af ansøger  

 sandsynliggøres, at disse har opfyldt ordningens krav til produktion af den  

 pågældende produktkategori jf. § 2, i den periode, der ligger forud for  

 tilmelding/ansøgning.
Veterinær- og Fødevaredirektoratet, den  

 15. januar 1998 Ole Kopp Christensen / Brit Larsen BILAG 1 Bilag 1 Erklæring om transport til slagteri af svin, der er under den  

 frivilligekvalitetsmærkningsordning.
 Dette bilag beskriver de krav til produktionsforhold, som har særlig  

 betydning for dyrenes velfærd, herunder transport til slagteri samt under  

 ophold på slagteriet til og med bedøvelsen.
KAPITEL 1 - KRAV TIL PRIMÆRPRODUCENTEN 1.1 Krav til opstaldning.
 Stalde og eventuelle udendørsarealer skal være udformet således, at de  

 forskellige arbejdsrutiner let og arbejdsvenligt kan foregå inden for og  

 mellem de forskellige staldafsnit.
 Produktionssystemer, hvor dyrene ikke holdes i egentlige stalde, f.eks.  

 fritgående svin, kan uden videre omfattes af ordningen, såfremt de opstillede  

 krav kan anses for opfyldte.
 1.1.1 Opstaldning af slagtesvin fra fravænning til slagtning.
 Spaltegulv er ikke tilladt i liggearealer og der skal i den enkelte sti  

 være tilstrækkelig fast gulv til, at alle svin kan ligge ned samtidig.
Det samlede tilgængelige stiareal skal være mindst 30% større end de  

 gældende lovmæssige minimumskrav, og den del af det tilgængelige stiareal,  

 der skal være med fast gulv, skal svare til mindst 0.5 (m2) pr. svin på 100  

 kg.
Mindstekrav til det samlede tilgængelige areal og til arealet med fast  

 gulv fremgår af tabel 1.
 Tabel 1 .
 Stien skal være indrettet således, at svinene uhindret kan udnytte det  

 faste gulv som lejeareal.
Lejearealet skal være velstrøet med halm.
Ved velstrøet forstås, at  

 lejearealet er forsynet med en mængde halm, så det kan danne et næsten  

 dækkende underlag.
Den anførte strøelsesmængde kan udelukke besætninger, som  

 har rørudslusningsanlæg til gyllen, idet gyllens viskositet bliver for høj  

 til, at den kan strømme ud i disse systemer.
 Eventuelle spaltegulve skal have bjælker med en plan overside,  

 spalteåbningen skal være så lille, at klovene ikke kommer i klemme mellem  

 bjælkerne, og der må ikke være skarpe kanter, der kan skade klovene.  

 Eventuelle grater skal være fjernet inden dyrene indsættes.
Kravet om, at det samlede stiareal skal være mindst 30% større end  

 gældende minimumskrav, revurderes løbende på grundlag af de nyeste  

 forskningsresultater.
Såfremt det ved en revurdering besluttes, at det  

 samlede stiareal skal øges yderligere, gives der en varslingsperiode på 2 år  

 før kravet om et yderligere øget stiareal træder i kraft.
For de producenter,  

 der indtræder i ordningen det første år, vil varslingsperioden for en ændring  

 tidligst udløbe 4 år efter ordningens iværksættelse.
Det overordnede mål er,  

 at de besætninger, der indgår i mærkningsordningen opfylder et krav om en  

 samlet forøgelse af det tilgængelige stiareal på 50% mere end gældende,  

 lovmæssige minimumskrav.
 1.1.2Opstaldning af golde og drægtige søer.
Målet er at golde og drægtige søer skal være løsgående i hele gold- og  

 drægtighedsperioden.
Indtil dette mål realistisk kan opnås gælder følgende:
 Søerne skal senest 4 uger efter løbning være løsgående i større eller  

 mindre grupper.
I løsdriftsystemer skal der være mindst 2 (m2) tilgængeligt stiareal pr.  

 so; afhængigt af det anvendte system og gruppestørrelsen kan der i nogle  

 systemer være behov for en større arealtildeling, og i forbindelse med  

 godkendelsen tages der stilling til det mindsteareal, der skal gælde i den  

 enkelte besætning.
Ved vurderingen lægges til grund, at aggressioner skal  

 kunne holdes på et acceptabelt lavt niveau.
Der skal være et strøet  

 lejeareal, hvor alle søer kan hvile samtidig.
Hvor søer indtil 4 uger efter løbning holdes i boks, skal dyrene have  

 adgang til halm eller andet grovfoder i tilstrækkelig mængde.
Der skal  

 endvidere være mindst 90 centimeter fast gulv målt fra krybbens bagkant.  

 Eventuelle spaltegulve skal være skridsikre og være udformet på en måde, så  

 klovene ikke kommer i klemme, og der må ikke være skarpe kanter, der kan  

 skade klove, yver eller patter.
Eventuelle grater skal være fjernet inden  

 dyrene indsættes.
Anvendelsen af riste, der erfaringsmæssigt giver anledning  

 til hyppigere forekomst af yver- og patteskader, som f.eks. de hidtil kendte  

 triangel- eller T-riste, accepteres ikke i besætninger under  

 mærkningsordningen, dog kan anvendelsen accepteres, hvis det i besætninger,  

 der ønsker at tilslutte sig ordningen kan dokumenteres, at hidtidig  

 anvendelse af sådanne riste ikke har forårsaget øget frekvens af yver- eller  

 patteskader.
Det er endvidere en betingelse, at den fortsatte anvendelse af  

 disse riste ikke giver anledning til øget skadesfrekvens.
Disse krav til  

 boksenes udformning gælder også, hvis det viser sig nødvendigt at udtage  

 søer, der går i løsdriftsystem, og anbringe dem i bokse.
Søer, der udtages på  

 grund af tilskadekomst især med bevægelsesforstyrrelser til følge, skal dog  

 anbringes i en sygesti, hvis bredde skal være mindst 1,95 m (3 gange  

 almindelig boksbredde), og hvor de har adgang til et velstrøet lejeareal.
Ved  

 velstrøet forstås, at lejearealet er forsynet med en mængde halm, så det kan  

 danne et næsten dækkende underlag.
 En oversigt over ovenfor anførte krav til opstaldning af golde og drægtige  

 søer fremgår af tabel 2.
 Tabel 2.
 Antallet af søer, der tages ud af løsdriftsystemet og gennemfører  

 drægtigheden i boks må højst udgøre 10% gennemsnitligt i løbet af et år.
Muligheden for, at opstaldning i løsdriftsystemer kan påbegyndes tættere  

 på fravænningstidspunktet revurderes løbende på grundlag af de nyeste  

 forskningsresultater.
Såfremt det ved en revurdering besluttes at kræve  

 tidligere opstaldning i løsdrift, gives der en varslingsperiode på 2 år før  

 kravet træder i kraft.
For de producenter, der indtræder i ordningen i det  

 første år, vil varslingsperioden for en ændring tidligst udløbe 4 år efter  

 ordningens iværksættelse.
Det overordnede mål er, at alle golde og drægtige  

 søer er løsgående, såfremt dyrevelfærdsmæssige og funktionsmæssige forhold  

 vedrørende gruppeopstaldning kan afklares på tilfredsstillende vis.
 1.1.3 Opstaldning af farende og diegivende søer.
 Farende og diegivende søer skal som udgangspunkt være løsgående, men i en  

 overgangsperiode efter mærkningsordningens ikrafttræden accepteres  

 opstaldning i andre systemer.
 Farende og diegivende søer skal have adgang til halm i en mængde, så de  

 kan udføre redebygningsadfærd, og den tilgængelige mængde halm skal være stor  

 nok til, at halmen også kan fungere som grovfoder.
Farende og diegivende søer, der holdes i bokse, skal have mindst 1,5 meter  

 fast gulv, målt fra stiens forkant, til rådighed.
I den resterende del af  

 stiarealet accepteres spaltegulv.
Eventuelle spaltegulve skal være skridsikre  

 og være udformet på en måde, så klovene ikke kommer i klemme, og der må ikke  

 være skarpe kanter, der kan skade klove, yver eller patter.
Eventuelle grater  

 skal være fjernet inden dyrene indsættes.
Anvendelsen af riste, der  

 erfaringsmæssigt giver anledning til hyppigere forekomst af yver- og  

 patteskader, som f.eks. de hidtil kendte triangel- eller T-riste, accepteres  

 ikke i besætninger under mærkningsordningen, dog kan anvendelsen accepteres,  

 hvis det i besætninger, der ønsker at tilslutte sig ordningen kan  

 dokumenteres, at hidtidig anvendelse af sådanne riste ikke har givet  

 anledning til et højere niveau af yver- eller patteskader.
Det er endvidere  

 en betingelse, at den fortsatte anvendelse af disse riste ikke giver  

 anledning til et højere skadesniveau.
Det overordnede krav om opstaldning i løsdriftsystemer revurderes løbende  

 på grundlag af de nyeste forskningsresultater.
Såfremt det ved en revurdering  

 besluttes, at kravene skal ændres, gives der en varslingsperiode på 2 år før  

 ændringerne træder i kraft.
For de producenter, der indtræder i ordningen det  

 første år, vil varslingsperioden for en ændring tidligst udløbe 4 år efter  

 ordningens iværksættelse.
Det overordnede mål er, at alle farende og  

 diegivende søer er løsgående, såfremt dyrevelfærdsmæssige forhold for  

 gruppeopstaldning kan afklares på tilfredsstillende vis.
 1.1.4 Opstaldning af orner.
For orner, der opstaldes i besætninger, gælder, at mindst 70% af det  

 tilgængelige stiareal skal have fast gulv, og at lejearealet skal være  

 velstrøet med halm, eller at ornerne opstaldes på dybstrøelse.
Ved velstrøet  

 forstås, at lejearealet er forsynet med en mængde halm, så det kan danne et  

 næsten dækkende underlag.
 1.2 Krav til rumfang og ventilation.
Det skal sikres, at hverken temperatur, luftfugtighed, koncentrationen af  

 støv og gasser, eller lufthastigheden i stalden, indvirker negativt på  

 svinenes sundhed og velfærd.
Ved maximal ventilation må luftskiftet i stalden  

 ikke overstige 30 gange i timen, medmindre der er tale om et  

 ventilationssystem med diffust luftindtag eller lignende, der udelukker, at  

 et evt. større luftskifte medfører træk.
 1.3Krav til management.
Godt landmandskab er af afgørende betydning for dyrenes velfærd.
Det må  

 dog erkendes, at det er vanskeligt at opstille objektivt målbare parametre  

 derfor.
En vurdering af landmandskabet skal dog indgå som en kontrolparameter  

 baseret på de managemæssige krav, der er omtalt i det følgende.
 1.3.1 Sammenblanding af smågrise og slagtesvin.
 Sammenblanding må som hovedregel ikke ske senere end ved fravænning.
Som undtagelse kan det i besætninger, hvor dimensionerne af smågrise- og  

 slagtesvinestier ikke muliggør en rationel staldudnyttelse uden yderligere  

 sammenblanding, tillades, at der senere end (evt) sammenblanding ved  

 fravænning sker yderligere een sammenblanding.
Ved denne sammenblanding skal  

 grisenes gennemsnitsvægt være under 30 kg, og den må ikke medføre skader som  

 følge af en væsentlig eller permanent forøget aggressiv adfærd.
Tilladelsen  

 meddeles af Veterinær- og Fødevaredirektoratet efter dokumenteret ansøgning,  

 og Veterinær- og Fødevaredirektoratet fastsætter som led i tilladelsen ud fra  

 en konkret behovsvurdering omfanget af det supplerende tilsyn, som skal sikre  

 overholdelsen af de nævnte managementsmæssige krav vedrørende gennemsnitsvægt  

 og aggressiv adfærd.
På baggrund af de nyeste forskningsresultater vil det løbende blive  

 revurderet, om denne undtagelse skal opretholdes.
Såfremt det ved en  

 revurdering besluttes at ophæve eller ændre undtagelsesreglen, gives der en  

 varslingsperiode på 2 år, før dette træder i kraft.
For de producenter, der  

 indtræder i ordningen i det første år vil varslingsperioden for en ændring  

 tidligst udløbe 4 år efter ordningens iværksættelse.
 1.3.2 Indsætning i farestald.
 Søer skal indsættes i farestald senest 5 dage før forventet faring.
 1.3.3 Fravænning.
 Pattegrise må tidligst fravænnes ved en alder på 28 dage, og der skal være  

 mulighed for at tage særlige hensyn til grise, der vejer under 7 kg.
 1.3.4 Halekupering.
 Halekupering må ikke foretages rutinemæssigt.
 1.3.5 Tandklipning/-slibning.
Tandklipning på pattegrise må ikke foretages.
Tandslibning accepteres.
 1.3.6 Kastration.
 Hvis pattegrise kastreres, skal dette ske inden for deres første leveuge.
 1.3.7 Fodring.
 Der må ikke anvendes antibiotiske vækstfremmere.
 I besætninger med parallel produktion skal der anvendes foder uden  

 antibiotiske vækstfremmere til alle besætningens dyr, medmindre der er  

 separate fodersystemer, der sikrer, at foder til dyr uden for ordningen kan  

 holdes helt adskilt fra foder til dyr under ordningen.
 Gennem de daglige rutiner skal det sikres, at der anvendes sunde og  

 ufordærvede fodermidler.
 1.3.8 Sundhedsrådgivningsaftale.
Enkeltproducenter (jf. bilag 4.1, afsnit 1.1.1) under ordningen skal have  

 indgået en sundhedsrådgivningsaftale.
Grupper af producenter (jf. bilag 4.1,  

 afsnit 1.1.2) kan i stedet anvende et kvalitetsstyringssystem eller indgå i  

 et slagteris egenkontrolsystem.
Kvalitetsstyringssystemet henholdsvis et  

 slagteris egnekontrolsystem skal være tilpasset ordningens krav.
 1.3.9 Brug af medicin.
Medicinforbruget i besætningen er genstand for særlig opmærksomhed.
Brugen  

 af lægemidler skal føres på en af Veterinær- og Fødevaredirektoratet dertil  

 godkendt liste.
Besætningsejeren, eller den, der på dennes vegne behandler  

 besætningens dyr, skal inden tilmeldingen til ordningen have modtaget  

 instruktion i injektionsteknik og korrekt brug og opbevaring af medicin,  

 svarende til f.eks. det kursus, der afholdes af Landsudvalget for Svin.
Nye  

 medarbejdere, der får ansvar for behandling af dyrene, skal ligeledes have  

 modtaget instruktionen før behandlingsansvaret overtages.
 1.4 Driftsmæssige krav.
 For at sikre en effektiv kontrol på bedriften vil det være nødvendigt, at  

 stille visse driftsmæssige krav.
 1.4.1 Parallel produktion.
 Parallel produktion af smågrise på samme bedrift henholdsvis under og uden  

 for ordningen vil ikke kunne tillades.
Det vil derimod ikke være udelukket, at der er produktion af smågrise, der  

 er omfattet af ordningen, uden at en eventuel produktion af slagtesvin på  

 samme bedrift er omfattet.
Det omvendte vil også kunne lade sig gøre.
 Parallel produktion af slagtesvin på samme bedrift under og uden for  

 ordningen er tilladt, forudsat produktionen sker i adskilte stalde, og at  

 svinene under ordningen er mærket jf. afsnit 1.4.2.
 Ved en bedrift forstås i denne sammenhæng een eller flere bygninger, der  

 hører under samme CHR-nummer.
 Når der på en bedrift er en parallel produktion af slagtesvin skal dyr,  

 der er henholdsvis under og uden for ordningen, leveres med hver sit  

 leverandørnummer.
 1.4.2 Mærkning.
Hvert svin skal forsynes med et mærke.
Mærket skal omfatte et entydig  

 bedriftsnummer, der er kombineret med en angivelse/symbol, der indikerer, at  

 det er grise under kvalitetsmærkningsordningen.
Bedriftsnummeret må alene  

 være tilknyttet den bedrift, hvor grisen er født.
Det enkelte mærke skal  

 forblive tydeligt i dyrets levetid.
Hvis mærket kan fjernes fra dyret, må det  

 ikke kunne genanvendes.
Besætningsejeren eller branchen/slagteriet skal  

 tilsende Veterinær- og Fødevaredirektoratet en kopi af mærket.
Smågrise skal være forsynet med mærket inden de flyttes Når produktion fra fødsel til slagtning foregår på samme bedrift, og når  

 der ikke er anden produktion på bedriften, skal mærkning ske senest ved  

 levering til slagtning.
I den situation kan mærkningen ske som  

 skinketatovering med bedriftens leverandørnummer.
Dette leverandørnummer må  

 alene være tilknyttet den pågældende bedrift.
 1.4.3 Racer.
 Slagtesvinenes racemæssige kombination skal være med minimum 25 % duroc.
 KAPITEL 2 - KRAV TIL TRANSPORT TIL SLAGTERI.
 Kravene til transport skal ses som et supplement til de krav, der stilles  

 til den enkelte bedrift med henblik på, at stresspåvirkningen og  

 skadesrisikoen reduceres mest muligt i hele produktionsforløbet.
 2.1 Transportvej og transporttid.
Transport til slagtning skal foregå direkte fra producent til slagteri,  

 dvs. ikke via marked eller lignende.
Transporttiden til slagtning må ikke  

 overstige 8 timer.
 2.2 Sammenblanding i udleveringsstalde/-vogne.
Svin fra forskellige stier må ikke sammenblandes i udleveringsstalde eller  

 -vogne.
Sammenblanding må først ske i forbindelse med pålæsning på  

 transportvognen.
 2.3 Håndtering ved på- og aflæsning og under transport.
 Svin fra forskellige besætninger skal holdes adskilt fra hinanden på  

 transportvognen.
 Der må ikke anvendes el-drivstave ved på-og aflæsning af svin.
 2.4 Transportvognen.
 Transportvogne til slagtesvin skal være forsynet med lift, og gulvet  

 (inklusive liften) skal have gummibelægning eller lignende belægning med  

 samme isolerende, støjdæmpende og skridsikre egenskaber.
 Transportvogne til svin skal være forsynet med langsgående, justerbare  

 ventilationsåbninger, hvis nederste kant højst er 60 cm over gulvet.
 Transportvognen skal have luftaffjedring.
Transport i containere accepteres ikke.
Ved containertransport forstås  

 transport i en container, der læsses, mens den ikke står på transportvognens  

 lad, og hvor containeren under læsning trækkes op på ladet, hældningen under  

 optrækning kan variere, men er typisk 30o til 45o.
 2.5 Producentens ansvar vedrørende transporten.
Producenten skal sikre sig, at der med vognmanden er truffet en aftale,  

 der skal sikre, at kvalitetsmærkningsordningens krav til transportvognen og  

 til håndteringen under transport overholdes.
Aftalen kan træffes mellem  

 slagteri og vognmand eller mellem producent og vognmand, jf. bilag 1 til  

 bilag 2.1.
BILAG 1 til bilag 2.1 ERKLÆRING om transport til slagteri af svin, der er under den frivillige  

 kvalitetsmærkningsordning.
 Erklæringen omfatter dyr, der leveres til slagtning af:
Denne erklæring er gyldig i to år, den opbevares i gyldighedsperioden af  

 producenten og vises på forlangende til kvalitetsmærkningsordningens  

 kontrolinstans.
Transportøren opbevarer en kopi af erklæringen.
BILAG 2.2 KRAV TIL DYREVELFÆRD M.M.
FOR KVÆG PRODUCERET UNDER DEN FRIVILLIGE  

 KVALITETSMÆRKNINGSORDNING INDHOLD Bilag 1 Erklæring ved køb af kalve, der skal opdrættes under den  

 frivillige kvalitetsmærkningsordning.
 Bilag 2 Erklæring om transport af slagtekreaturer, der er under den  

 frivillige kvalitetsmærkningsordning.
 Bilag 3 Erklæring vedrørende levering til slagteri af kreaturer under den  

 frivillige kvalitetsmærkningsordning.
 Dette bilag beskriver de krav til produktionsforhold, som har særlig  

 betydning for dyrenes velfærd, herunder transport til slagteri samt under  

 ophold på slagteriet til og med bedøvelsen.
KAPITEL 1 - KRAV TIL PRIMÆRPRODUCENTEN 1.1 Krav til opstaldning.
 Stalde og eventuelle udendørsarealer skal være udformet således, at de  

 forskellige arbejdsrutiner kan foregå let og arbejdsvenligt både inden for og  

 mellem staldafsnit.
 Produktionssystemer, hvor dyrene ikke holdes i egentlige stalde, kan uden  

 videre omfattes af ordningen, såfremt de opstillede krav kan anses som  

 opfyldt.
 1.1.1. Kælvningsboks.
 Besætninger, der er omfattet af kvalitetsmærkningsordningen skal anvende  

 kælvningsboks, med mindre køerne kælver på græs.
 Kælvningsboksen skal være velstrøet med halm og have et tilgængeligt areal  

 på mindst 10 (m2). Er boksen indrettet til flere kælvende køer, skal den have  

 et minimumsareal på 8 m2 pr. ko.
Kravet om anvendelse af kælvningsboks kan fraviges såfremt det af  

 veterinære årsager i en periode må frarådes.
Der skal iværksættes effektive  

 foranstaltninger med henblik på hurtigst muligt at afhjælpe problemet,  

 således at kælvningsboks igen kan anvendes.
 1.1.2. Kalve yngre end en måned.
Kalve under en måned kan opstaldes enten i enkeltboks, herunder  

 kalvehytter eller i fællesbokse.
I kødkvægs- og ammekobesætninger, hvor køer  

 og kalve opstaldes sammen, skal der indrettes kalveskjul.
 Enkeltbokse skal være velstrøede med halm og skal have et areal på mindst  

 2 (m2), og ingen side må være mindre end 1 m.
Ved opstaldning i fællesboks skal der være mindst 1,3 (m2) velstrøet  

 liggeareal pr kalv.
Fællesboksene skal have et areal, der svarer til  

 arealkravene til mindst fire dyr.
 Krav til mål og areal for fællesboksene fremgår af tabellerne om  

 henholdsvis »Fællesbokse med strøelse/dybstrøelse og ustrøet  

 ædeplad« samt »Fællesbokse med strøelse/dybstrøelse i hele  

 boksen« i afsnit 1.1.4.
 1.1.3. Indkøbte kalve.
Når kalve indkøbes fra en besætning, der ikke er omfattet af  

 kvalitetsmærkningsordningen til en besætning, der er omfattet af  

 kvalitetsmærkningsordningen skal den ansvarlige for modtagerbesætningen  

 skriftligt (jf. bilag 1 til bilag 2.2) sikre sig, at - kalvene leveres til modtagerbesætningen inden de er en måned gamle, - kalvene har fået råmælk i mindst to dage og komælk de næste tre dage, - kalvene har været opstaldet i velstrøede bokse.
Enkeltbokse skal have en  

 størrelse på mindst 1,2 (m2) for en kalv på 60 kg.
 Dog accepteres det, at kalve kan indkøbes fra en besætning, der ikke er  

 omfattet af kvalitetsmærkningsordningen inden de er 7 uger gamle, forudsat at  

 kalvene senest fra de er en måned gamle har været opstaldet i  

 fællesbokssystemer med et areal på mindst 1,5 m2 pr. kalv og med et strøet  

 liggeareal, der er stort nok til, at alle kalve kan ligge ned samtidig.
 Herudover skal de øvrige krav til foder og opstaldning i enkeltbokse for  

 kalve, indtil de er en måned, være opfyldt.
 1.1.4. Kalve fra en måned og ungkreaturer.
 Kalve ældre end en måned og ungkreaturer, der holdes på stald, skal være  

 opstaldet i fællesboks med strøelse / dybstrøelse og ustrøet ædeplads eller i  

 systemer med trædeudmugning.
 Dyr, der slagtes senest ved ni måneder kan opstaldes i fællesboks med  

 strøelse / dybstrøelse i hele boksen.
 Dyr, der i sommerperioden har direkte adgang til udearealer, kan opstaldes  

 i fællesbokse med strøelse / dybstrøelse i hele boksen, når udearealet har en  

 størrelse, der mindst svarer til det dobbelte af indearealet, og når dets  

 beskaffenhed kan sikre et passende klovslid.
 Kreaturer, der går ude i vinterperioden (1. november - 30. april) skal  

 have adgang til læ og tørt leje, hvor alle kan ligge samtidigt.
Fællesboksene skal være udformet som angivet i rapporten »Indretning  

 af stalde til kvæg«, seneste udgave (Tværfaglig rapport.
Landbrugets  

 Rådgivningscenter, For tiden 2. udgave, oktober 1995). For de forskellige  

 opstaldningssystemer gælder følgende:
Tabel 1: Fællesboks med strøelse / dybstrøelse og ustrøet ædeplads Der accepteres både kort og lang ustrøet ædeplads, boksene skal være  

 udformet som angivet i rapportens afsnit 8.1.3, afsnit 8.1.4, afsnit 9.1.2  

 eller afsnit 9.1.3. Boksene skal mindst overholde følgende krav til mål og  

 areal:
* Ved restriktiv fodring Alle fællesbokse skal, uanset opstaldningssystem, have et areal, der  

 svarer til arealkravene til mindst fire dyr.
 1.1.5. Voksent kvæg omfattet af mærkningsordningen for oksekød.
 Voksent kvæg fra malkekvægs-, kødkvægs- eller ammekobesætninger skal være  

 på græs i sommerperioden (senest fra 15. maj - 1. oktober). Ved risiko for  

 fluestik, lungeormeangreb el.lign kan dyrene i en kortere periode holdes på  

 stald.
Voksent kvæg skal opstaldes i løsdriftsystemer, enten på dybstrøelse eller  

 i sengebåsestalde.
Dyr, der på grund af sygdom eller tilskadekomst må holdes  

 isoleret, kan dog opstaldes enten i boks eller opbundet med et velstrøet  

 leje.
 1.2 Krav til rumfang og ventilation.
 Der kan anvendes både naturlig og mekanisk ventilation.
 Antal (m3)/dyr skal være mindst følgende:
 Ved mekanisk ventilation skal der sikres en trækfri ventilation med et  

 luftskifte, der ved maksimal ventilation ikke overstiger 15 gange i timen.
 Ved naturlig ventilation skal ventilationsåbninger og drivhøjde være  

 afpasset efter hinanden.
 Ved indtrædelse i ordningen eller ved væsentlige ændringer skal det  

 dokumenteres, at ovennævnte krav til ventilationsforhold kan opfyldes.
 1.3. Krav til management.
Godt landmandsskab er af afgørende betydning for dyrenes velfærd.
Det må  

 dog erkendes, at det er vanskeligt at opstille objektive målbare parametre  

 derfor.
En vurdering af landmandsskabet skal dog indgå som en  

 kontrolparameter baseret på de managementmæssige krav, der er omtalt i det  

 følgende.
 1.3.1. Fravænning samt tildeling af råmælk og komælk.
 Kalve, der ikke bliver gående hos koen, skal fravænnes efter et døgn, og  

 kalven skal tildeles råmælk i to dage og komælk de næste tre dage efter  

 fødsel.
 1.3.2. Afhorning.
Alle kalve, der slagtes senere end ved ni måneder, skal afhornes senest  

 når kalven er tre måneder gammel.
Afhorningen skal ske under bedøvelse, der  

 skal udføres af en dyrlæge, og afhorningen skal foretages inden for 1/2 time  

 efter bedøvelsen.
Selve afhorningen kan udføres af den ansvarlige for kalven,  

 men det er dyrlægens ansvar at bedøvelsen virker forsvarligt.
 Dyr, der i sommerperioden holdes på græs, skal afhornes senest ved  

 indbinding, hvis kalven på det tidspunkt er over tre måneder skal afhorningen  

 foretages af en dyrlæge, og afhorningen skal ske under bedøvelse.
Det er accepteret, at kalve, der slagtes senest ved ni måneder ikke  

 afhornes.
Uanset der er individuelle variationer, må det erkendes, at hornet  

 på det tidspunkt har nået en vis størrelse, og at der ses en stigende  

 aktivitet i flokken på grund af kønsmodenhedens begyndende indtræden.
Den  

 valgte alder ligger således i grænseområdet for, hvornår fordelen ved ikke at  

 afhorne ikke længere står i forhold til den velfærdsmæssige effekt af en  

 afhorning.
Aldersgrænsen skal derfor revurderes et år efter  

 mærkningsordningens ikrafttræden.
Der skal til brug for revurderingen  

 foretages en løbende undersøgelse af, om der kan konstateres velfærdsmæssige  

 problemer forbundet med ikke at afhorne kalve, der slagtes ved ni måneder.  

 Undersøgelsen foretages såvel i de besætninger, der ikke afhorner, som på  

 slagteriet.
 1.3.3. Fodring.
 Der må ikke anvendes vækstfremmere med antibiotika eller kemoterapeutika,  

 herefter benævnt antibiotiske vækstfremmere.
 I besætninger med parallel produktion skal der anvendes foder uden  

 antibiotiske vækstfremmere til alle besætningens dyr, med mindre der er  

 separate fodersystemer, der sikrer, at foder til dyr uden for ordningen kan  

 holdes helt adskilt fra foder til dyr under ordningen.
 Gennem de daglige rutiner skal det sikres, at der anvendes sunde og  

 ufordærvede fodermidler.
 1.3.4. Brug af medicin.
 Medicinforbruget i besætningen skal være genstand for særlig opmærksomhed.
Besætningsejeren eller den, der på dennes vegne behandler besætningens  

 dyr, skal inden tilmelding til ordningen have gennemgået et af Veterinær- og  

 Fødevaredirektoratet anerkendt kursus i injektionsteknik og korrekt brug og  

 opbevaring af medicin.
Nye medarbejdere, der får ansvar for behandling af  

 dyrene, skal have gennemgået kursus før behandlingsansvaret overtages.
 1.4. Driftsmæssige krav.
 1.4.1. Parallel produktion.
 Produktion af slagtekreaturer og produktion af mælk kan foregå på samme  

 bedrift uden, at begge er omfattet af kvalitetsmærkningsordningen.
Parallel produktion af slagtedyr henholdsvis under og uden for ordningen  

 er tilladt, forudsat der er en klar driftsmæssig adskillelse mellem de to  

 produktioner.
Ved driftsmæssig adskillelse forstås, at produktionerne foregår  

 i forskellige bygninger . Det skal af besætningsliste eller lignende til  

 enhver tid fremgå, hvilke dyr der er omfattet af ordningen.
Ved levering til  

 slagtning skal der med angivelse af dyrenes CKR-nummer gives oplysninger om,  

 hvorvidt det er et dyr under eller uden for ordningen.
 Ved bedrift forstås en ejendom med tilhørende kvægbesætning, som er  

 knyttet til en bestemt geografisk beliggenhed, og som har en ejer i form af  

 en juridisk eller fysisk person.
 1.4.2. Mærkning.
 Som individuelt mærke anvendes den lovpligtige individuelle mærkning af  

 kvæg (CKR-nummer).
 Producenten har ved sin tilmelding til ordningen legaliseret  

 kontrolinstansen til at hente relevante oplysninger fra kvægdatabasen med  

 henblik på at sikre overholdelse af mærkningsordningens krav.
 Ved levering til slagtning skal dyrene være ledsaget af en erklæring, jf  

 bilag 3 til bilag 2.2, med oplysning om deres CKR-nummer.
Af hensyn til håndteringen på slagteriet, og for at tydeliggøre, at et dyr  

 er under den frivillige kvalitetsmærkningsordning, skal producenten ud over  

 oplysning om CKR-nummer sørge for, at dyrene inden levering fra besætningen  

 forsynes med et mærke med mærkningsordningens logo.
Mærket godkendes og  

 udleveres af Veterinær- og Føde-varedirektoratet.
 1.4.3. Udleveringsfaciliteter.
Kreaturer, der ikke er vænnet til at være bundet, må ikke bindes under  

 transport.
Når der fra en besætning leveres slagtekreaturer, der skal  

 transporteres ubundne, skal der på ejendommen være stationære eller mobile,  

 hensigtsmæssigt indrettede udleveringsfaciliteter f.eks i form af løbegang,  

 rampe eller udleveringsfold.
 KAPITEL 2 - KRAV TIL TRANSPORT TIL SLAGTERI.
 Kravene til transport skal ses som et supplement til de krav, der stilles  

 til den enkelte bedrift med henblik på, at stresspåvirkningen og  

 skadesrisikoen reduceres mest muligt i hele produktionsforløbet.
 2.1. Transportvej og transporttid.
 Transporten til slagtning skal være direkte og uden aflæsning undervejs.  

 Det betyder, at dyrene ikke må transporteres via et marked eller lignende,  

 derimod er opsamling i flere besætninger undervejs tilladt.
Transporttiden må ikke overstige otte timer.
Såfremt der ikke findes  

 slagterifaciliteter, som kan nås inden for otte timer, kan længere  

 transporttid dog tillades, således at kreaturerne tillades bragt til de  

 nærmeste slagtefaciliteter.
 2.2. Sammenblanding, håndtering ved på- og aflæsning og under  

 transport.
 Kreaturer fra forskellige besætninger skal holdes adskilt fra hinanden på  

 transportvognen med skillerum.
Dyr, der ikke er vænnet til at være bundet må ikke bindes på  

 transportvognen.
Når dyr skal transporteres ubundne, skal der på  

 leverandørejendommen være eller kunne indrettes hensigtsmæssige  

 udleveringsfaciliteter i form af f.eks. løbegang, rampe eller  

 udleveringsfold.
 Når kreaturer transporteres ubundne, skal der for mindst hver 10 dyr  

 opsættes et skillerum.
Brug af el-drivstav på kreaturer skal begrænses mest muligt.
Drivstaven  

 skal være af en model, hvor hovederne er afrundede og kugleformede.  

 Drivstaven må kun bruges på bagpartens muskulatur og kun på kreaturer, der  

 ikke vil flytte sig.
Det skal være tilstrækkeligt lange mellemrum mellem  

 stødene, og dyrene skal have rimelig tid til at reagere, ligesom de skal have  

 god plads til at bevæge sig fremad.
 2.3. Transportvognen.
 Transportvognen skal være forsynet med lift.
 Gulvet inkl. liften skal have gummibelægning eller en lignende belægning  

 med samme isolerende, støjdæmpende og skridsikre egenskaber.
 Transportvognen skal have luftaffjedring.
Transport i containere accepteres ikke.
Ved containertransport forstås  

 transport i containere, der læsses medens den ikke står på transportvognens  

 lad, og hvor containeren under læsning trækkes op på ladet, hældningen under  

 optrækning kan variere, men er typisk 30o til 45o.
 2.4. Producentens ansvar vedrørende transporten.
 Producenten skal sikre sig, at der med vognmanden er truffet en aftale,  

 der skal sikre, at kvalitetsmærkningsordningens krav til transportvognen og  

 til håndteringen under transport overholdes.
 Aftalen kan træffes mellem slagteri og vognmand eller mellem producent og  

 vognmand, jf bilag 2 til bilag 2.2.
BILAG 1 til bilag 2.2 ERKLÆRING ved køb af kalve, der skal opdrættes under den frivillige  

 kvalitetsmærkningsordning.
(Erklæringen skal ledsage kalven(e) under transport fra sælger til køber) Erklæringen opbevares af køber i mindst to år og forevises på forlangende  

 til kvalitetsmærkningsordningens kontrolinstanser.
BILAG 2 til bilag 2.2 ERKLÆRING om transport af slagtekreaturer, der er under den frivillige  

 kvalitetsmærkningsordning.
 Erklæringen omfatter dyr, der leveres til slagtning af:
 Navn (producent):
 Adresse:
 Leverandørnummer:
 Undertegnede transportør erklærer hermed, at slagtekreaturer fra  

 ovennævnte producent vil blive transporteret under overholdelse af følgende  

 krav:
Denne erklæring er gyldig i to år, den opbevares i gyldighedsperioden af  

 producenten og vises på forlangende til kvalitetsmærkningsordningens  

 kontrolinstans.
Transportøren opbevarer en kopi af erklæringen.
BILAG 3 til bilag 2.2 ERKLÆRING vedrørende levering til slagteri af kreaturer under den frivillige  

 kvalitetsmærkningsordning.
 Denne erklæring skal ledsage dyrene under transport til slagteri og  

 afleveres til veterinærkontrollen på slagteriet.
BILAG 3 LOGO FOR PRODUKTER UNDER KVALITETSMÆRKNINGSORDNINGEN En teknisk vejledning for anvendelse af logoet, samt kvalitetsmærket (  

på diskette ) kan fås i Veterinær- og Fødevaredirektoratet.
For at  

 undgå risiko for vildledning må der kun anvendes de grafiske versioner af  

 logoet, som fremgår af den tekniske vejledning.
BILAG 4.1 KONTROLORDNING FOR SVIN PRODUCERET UNDER DEN FRIVILLIGE  

 KVALITETSMÆRKNINGSORDNING INDHOLD Dette bilag beskriver kravene til den kontrolordning, der skal etableres  

 hos primærproducenten.
 KAPITEL 1 - KONTROLORDNING FOR PRIMÆRPRODUCENTERNE.
 Kontrollen skal være uafhængig, troværdig og effektiv.
 1.1 Anmeldelse, løbende kontrol og vejledning.
 1.1.1 Enkeltproducenter.
 1.1.1.1 Anmeldelsesprocedure.
En besætningsejer, der ønsker at tilmelde sig den frivillige  

 kvalitetsmærkningsordning, kan ved henvendelse til Veterinær- og  

 Fødevaredirektoratetet få tilsendt det for ordningen gældende regelsæt og den  

 detaljerede vejledning, som gælder for den enkelte produktkategori.
I  

 vejledningen er de forskellige led i produktionen beskrevet.
Besætningsejeren  

 kan herefter tilmelde sig ordningen, når vedkommende mener at kunne opfylde  

 de opstillede krav til primærproducenten, som fremgår af bekendtgørelsens  

 bilag 2.1, kapitel 1 og af afsnit 2.5 i kapitel 2, og der er etableret en  

 egenkontrol.
Hvis der på en ejendom er eller bliver etableret et godkendt  

 kvalitetsstyringssystem, skal dette kunne anvendes, hvis det sikrer, at de  

 opstillede krav overholdes, jf. nedenfor.
Anmeldelsen skal skrives på et af  

 Veterinær- og Fødevaredirektoratetet udarbejdet anmeldelsesskema.
 Besætninger under ordningen skal som nævnt i bekendtgørelsens bilag 2.1,  

 afsnit 1.3.8 have indgået en sundhedsrådgivningsaftale.
Veterinær- og Fødevaredirektoratetet meddeler kredsdyrlægen i det amt,  

 hvori besætningen er beliggende, hvilke besætninger, der har tilmeldt sig  

 ordningen.
Veterinær- og Fødevaredirektoratetet sørger herefter for, at  

 besætningsejerne får besøg af to kvalificerede og uvildige kontrolpersoner,  

 som gennemgår ejendommen for at vurdere, om besætningen opfylder  

 kvalitetsmærkningsordningens krav.
De to uvildige kontrolpersoner indstilles  

 af henholdsvis Landsudvalget for Svin og Den danske Dyrlægeforening, og  

 godkendes af Veterinær- og Fødevaredirektoratetet.
Disse personer er henholdsvis en svineproduktionskonsulent og en dyrlæge,  

 som begge besøger alle tilmeldte producenter.
Besøgene kan ikke foretages af  

 dyrlæge/ konsulent, som gennem det daglige arbejde har kontakt med  

 besætningen.
De uvildige kontrolpersoner foretager en gennemgang af ejendommen og dens  

 svinebesætning og vurderer, om der er mulighed for, at den opstillede  

 vejledning kan overholdes.
Hvis dette er tilfældet, indberettes det til  

 Veterinær- og Fødevaredirektoratetet.
Derefter kan levering til slagteri  

 påbegyndes.
Veterinær- og Fødevaredirektoratet opretter og vedligeholder  

 registeret over tilmeldte producenter.
 1.1.1.2 Løbende kontrol og vejledning.
 Kontrol og vejledning foretages dels som a) egenkontrol, dels som b)  

 besøgskontrol udført af en af Veterinær- og Fødevaredirektoratetet godkendt  

 uvildig kontrolperson og dels ved c) offentlig kontrol foretaget af  

 kredsdyrlægen.
 1.1.2 Gruppe af producenter.
 1.1.2.1 Anmeldelsesprocedure.
Kvalitetsstyringssystemer etableret for en gruppe af personer af et  

 slagteri eller en branche, vil umiddelbart kunne godkendes, hvis disse  

 systemer giver samme sikkerhed som den i vejledningen foreskrevne  

 egenkontrol.
Om dette er tilfældet, vurderes af Veterinær- og  

 Fødevaredirektoratetet i samarbejde med de i afsnit 1.1.1.1. omtalte uvildige  

 personer.
Ved vurderingen skal det sikres, at kvalitesstyringen omfatter en  

 sikker overvågning af medicinforbrug, velfærd, dyreværn, management og  

 sundhedstilstand, og der skal tages stilling til frekvensen af løbende  

 tilsyns- og vejledningsbesøg af dyrlæge og konsulent i besætningen.
Der vil  

 inden endelig godkendelse af kvalitetssty-ringssystemet være mulighed for  

 gennemgang af et antal af de tilmeldte besætninger for at sikre, at den  

 opstillede vejledning kan overholdes.
Antallet skal udgøre mindst 5% af de  

 tilmeldte besætninger.
 1.1.2.2 Løbende kontrol og vejledning.
 Kontrol og vejledning skal give samme sikkerhed, som anført for  

 enkeltproducenter, dog indberettes resultater af tilsynsbesøgene ikke til  

 Veterinær- og Fødevaredirektoratetet.
Veterinær- og Fødevaredirektoratet/kredsdyrlægeinstitutionen har til  

 enhver tid adgang til og mulighed for at rekvirere resultaterne af  

 kontrolbesøgene.
Resultaterne skal opbevares i mindst 2 år.
Ud over den under  

 enkeltproducenter nævnte egenkontrol foretages kontrol og vejledning dels som  

 a) besøgskontrol udført af de under slagteriet eller branchen hørende  

 kontrollanter og dels som b) offentlig kontrol foretaget af  

 kredsdyrlægeinstitutionen.
 1.2 Medicinering.
 Registrering af medicinforbruget skal for enkeltproducenters vedkommende  

 foretages i overensstemmelse med kravene i den indgåede  

 sundhedsrådgivningsaftale, og for grupper af producenter i henhold til det  

 godkendte kvalitetsstyringssystem eller egenkontrolsystem, jf. bilag 2.1,  

 pkt. 1.3.8.
 1.3 Foderstofkontrol.
Kontrollen med, at forbudet mod antibiotiske vækstfremmere overholdes,  

 foretages af de uvildige kontrolpersoner.
Hvis Veterinær- og  

 Fødevaredirektoratetet finder det nødvendigt, kan Plantedirektoratet  

 analysere for forekomst af antibiotiske vækstfremmere.
BILAG 4.2 KONTROLORDNING FOR KVÆG PRODUCERET UNDER DEN FRIVILLIGE  

 KVALITETSMÆRKNINGSORDNING INDHOLD Kapitel 1 - Kontrolordning for primærproducenter. 1.1 Anmeldelse, løbende  

 kontrol og vejledning 1.1.1 Anmeldelsesprocedure 1.1.2 Løbende kontrol og  

 vejledning 1.2 Medicinering 1.3 Foderstofkontrol Bilag 1 Liste over medicinanvendelse (landmandsjournal) Dette bilag beskriver kravene til den kontrolordning, der skal etableres  

 hos primærproducenten.
 KAPITEL 1 - KONTROLORDNING FOR PRIMÆRPRODUCENTER.
 Kontrollen skal være uafhængig, troværdig og effektiv.
1.1. Anmeldelse, løbende kontrol og vejledning 1.1.1 Anmeldelsesprocedure.
 En besætningsejer, der ønsker at tilmelde sig den frivillige  

 kvalitetsmærkningsordning kan ved henvendelse til Veterinær- og  

 Fødevaredirektoratet få tilsendt det for ordningen gældende regelsæt og den  

 detaljerede vejledning, som gælder for den enkelte pro-duktkategori.
 Besætningsejeren kan herefter tilmelde sig ordningen, når vedkommende  

 mener, at kunne opfylde de opstillede krav til primærproducenten, som fremgår  

 af bekendtgørelsens bilag 2.2, kapitel 1 og af afsnit 2.4 i kapitel 2, og der  

 er etableret en egenkontrol/ kvalitetsstyringssystem, der sikrer, at de  

 opstillede krav overholdes, jf nedenfor.
 Anmeldelsen skal skrives på et af Veterinær- og Fødevaredirektoratet  

 udarbejdet anmeldelsesskema.
Veterinær- og Fødevaredirektoratet meddeler kredsdyrlægen i det amt, hvori  

 besætningen er beliggende, om hvilke besætninger der har tilmeldt sig  

 ordningen.
Veterinær-og Fødevaredirektoratet sørger herefter for, at  

 besætningsejerne får besøg af to kvalificerede og uvildige kontrolpersoner,  

 som vurderer, om besætningen opfylder og siden tilmelding har opfyldt  

 kvalitetsmærkningsordningens krav.
Disse personer er henholdsvis kvægbrugskonsulent og fagdyrlæge i kvæg som  

 sammen besøger de tilmeldte producenter.
Besøgene kan dog ikke foretages af  

 dyrlæge / konsulent, som gennem det daglige arbejde har kontakt med  

 besætningen.
 De uvildige kontrolpersoner er indstillet af henholdsvis Landsudvalget for  

 kvæg og Den danske Dyrlægeforening, godkendt af Veterinær- og  

 Fødevaredirektoratet.
De uvildige kontrolpersoner foretager en gennemgang af den del af  

 ejendommen og den del af besætningen, som ønskes under ordningen og vurderer,  

 om der er mulighed for, at de opstillede krav kan overholdes.
Hvis dette er  

 tilfældet indberettes det til Veterinær- og Fødevaredirektoratet.
Derefter  

 kan levering til slagteri påbegyndes.
 Veterinær- og Fødevaredirektoratet opretter og vedligeholder registret  

 over tilmeldte producenter.
 1.1.2. Løbende kontrol og vejledning.
 Kontrol og vejledning foretaget dels som a) egenkontrol, dels som b)  

 besøgskontrol udført af en af Veterinær- og Fødevaredirektoratet godkendt  

 uvildig kontrolperson og dels ved c) offentlig kontrol af  

 kredsdyrlægeinstitutionen.
1.2. Medicinering Der skal i besætningen forefindes tilgængelige oplysninger om  

 udleverede/ordinerede lægemidler.
Brugen af lægemidler skal føres på en  

 godkendt liste, svarende til landmandsjournalen, jf bilag 1 til bilag 4.2.
1.3. Foderstofkontrol Kontrollen med at forbudet mod antibiotiske vækstfremmere overholdes,  

 foretages af de uvildige kontrolpersoner.
Hvis Veterinær- og  

 Fødevaredirektoratet finder det nødvendigt, kan Plantedirektoratet analysere  

 prøver for forekomst af antibiotiske vækstfremmere.
BILAG 1 til bilag 4.2 Landmandsjournal Bilag 5.1 KRAV TIL PRODUKTION, OMSÆTNING, EGENKONTROL OG TILSYN AF SVINE-, OKSE-  

 OG KALVEKØD TIL OG MED HAKKET KØD, SOM ER OMFATTET AF  

 KVALITETSMÆRKNINGSORDNINGEN 1. Produktion og omsætning De i bilaget nævnte krav gælder forarbejdningsvirksomheder der slagter,  

 opskærer, udbener, tilvirker eller engrosforhandler kød omfattet af  

 kvalitetsmærkningsordningen.
 De specifikke krav i kvalitetsmærkningsordningen skal være opfyldt, og at  

 det skal sikres, at der ikke sker en sammenblanding af mærkede og  

 ikke-mærkede produkter.
Ud fra reglerne i kvalitetsmærkningsordningen kan udledes ialt 23 krav,  

 der skal kunne dokumenteres af virksomheden i forbindelse med ordningen.
De  

 23 krav er angivet i kronologisk rækkefølge.
Kravene gælder for produktion og  

 omsætning af kvalitetsmærket svine-, okse- og kalvekød til og med hakket kød.
Transport 1. Transportvognen skal være forsynet med lift, og  

 gulvet (incl. lift) skal have gummibelægning eller lignende belægning med  

 samme isolerende, støjdæmpende og skridsikre egenskaber.
Transportvognen skal  

 have luftaffjedring.
 2. Transportvogne til svin skal være forsynet med  

 langsgående, justerbare ventilationsåbninger, hvor nederste kant maximalt er  

 60 cm over gulvet.
 Containertransport accepteres ikke.
3. Transporttiden skal være under otte timer.
Såfremt  

 der ikke findes slagtefaciliteter, som kan nås inden for 8 timer, kan længere  

 transporttid dog tillades, således at kreaturerne tillades bragt til de  

 nærmeste slagtefaciliteter.
Transporten til slagtning skal være direkte fra  

 producent til slagteri, det vil sige ikke via markeder eller lignende, og  

 uden aflæsning undervejs.
Opsamling i flere besætninger undervejs er tilladt.
 4. Kreaturer fra forskellige besætninger skal holdes  

 adskilt fra hinanden på transportvognen med skillerum.
 Dyr, der ikke er vænnet til at være bundne, må ikke bindes på  

 transportvognen.
 Når kreaturer transporteres ubundne, skal der for mindst hver 10 dyr  

 opstilles et skillerum.
Aflæsning og opstaldning 5. Aflæsningsområdet skal være afskærmet for blæst.
I  

 aflæsningsområdet og ved indgangen til stalden skal være en jævn, ensartet  

 belysning, således, at dyrene ikke skal gå fra lys til mørke.
 6. Der må ikke anvendes el-drivstave til svin ved på-  

 og aflæsning.
Brug af el-drivstav på kreaturer skal begrænses mest muligt.
Drivstaven  

 skal være af en model, hvor elektroderne er afrundede og kugleformede.  

 Drivstaven må kun bruges på bagpartens muskulatur, og kun på kreaturer, der  

 ikke vil flytte sig.
Der skal være tilstrækkeligt lange mellemrum mellem  

 stødene, og dyrene skal have rimelig tid til at reagere, ligesom de skal have  

 god plads til at bevæge sig fremad.
7. Ved modtagelse på slagteriet skal der være  

 justerbare aflæsningsfaciliteter.
Alle justerbare horisontalflader skal være  

 forsynet med gummibelægning eller lignende belægning med de samme  

 støjdæmpende og skridsikre egenskaber.
 8. Aflæsningen skal ske så vandret som muligt, og  

 hældningen må højst andrage +/- 10%. En eventuel højdeforskel mellem  

 transportmidlets rampe og slagteriets grund må højst være 10 cm.
 9. Svin skal opstaldes i de grupper, de er  

 transporteret i.
 10. Der skal i stalden være mindst 0,5 (m2)  

 tilgængeligt areal pr.
100 kg svin.
Svin skal under opstaldning have adgang til vand i drikketrug eller drikkekop.
Der må ikke anvendes el-drivstave til svin.
11. Opstaldningen inden slagtning skal være mindst 2  

 timer for svin og maksimalt 3 timer for kreaturer.
Svin skal slagtes samme  

 dag de er leveret.
12. Kreaturer af væsentlig forskellig størrelse og dyr  

 med og uden horn må ikke sammenblandes.
Kreaturer anses for at være af  

 væsentlig forskellig størrelse når det mindste dyr er under 40 % af de større  

 dyrs vægt.
13. Det er målet at anvende gruppevis inddrivning uden  

 anvendelse af el-drivstave.
Brug af el-drivstav begrænses til max. 50% af  

 svinene ved indgang til løbegang, og i øvrigt skal anvendes i  

 overensstemmelse med de gældende EU-regler herom.
Der må kun anvendes  

 el-drivstave af lavvolttypen med en maksimal udgang på 24 volt, og kun til  

 svin, som ikke vil flytte sig og som har plads til at rykke frem.
Bedøvning 14. I bedøvelsesanlægget skal der i første position i  

 gassen være en koncentration af CO2 på mindst 70% og i bundpositionen på  

 mindst 90%. Andre bedøvelsesmetoder til svin forudsætter godkendelse fra  

 Veterinær- og Fødevaredirektoratet.
Kreaturers hoveder skal på en skånsom måde fastholdes inden bedøvning.  

 Fastholdelsen sker enten manuelt ved en grime eller mekanisk.
Dyrene skal  

 bedøves straks efter, at fastholdelse har fundet sted.
Der skal til kreaturer  

 anvendes boltpistol med penetrerende bolt, herunder trykluftdrevet agregat  

 med penetrerende bolt.
Der bør anvendes rygmarvsstøder.
Slagtning, køling og modning 15. Gennemsnitsslagtevægten for svin skal være min.  

 80-85 kg.
 Slagtevægt for kreaturer min. 230 kg.
 Slagtevægt for jersey kalve min. 120 kg. og max. 150 kg.
 Slagtevægt for kalve af store racer min. 130 kg. og max. 180 kg.
 16. Temperaturfaldet under kølingen må maximalt for  

 slagtekroppe af svin udgøre 5oC pr. 18 minutter.
 Temperaturfaldet under kølingen af slagtekroppe af kreaturer skal ske  

 skånsomt, temperatur i centrum af filet over 100C efter 12 timer.
 17. Kød fra svin skal modnes uindpakket på slagteriet  

 1 døgn efter slagtning.
 Kød fra kreaturer skal modnes ved temperaturen 1 - 60C.
 Modningstider: oksekød, 16 dage, kød fra ungdyr, 12 dage og kalvekød 7  

 dage.
 Modningskrav gælder kun for bagkød (pistol). For kød der forarbejdes til  

 hakket kød, er der ikke krav om modning.
 Kødet skal modnes på krog eller i vakuum.
18. Grænse for pH på max. 5.8 i kød fra kreaturer  

 dagen efter slagtning.
Målestedet er filet, mellem 5. og 6. lændehvirvel og i  

 passende afstand fra den midtflækkede rygsøjle.
Mikrobiologiske krav 19. Svin fra niveau 2 og niveau 3 besætninger i  

 forbindelse med salmonellascreeningen må ikke anvendes til mærket kød.
 Dyr fra besætninger, der er under offentligt tilsyn på grund af  

 salmonella, må ikke benyttes til mærket svine-, okse- og kalvekød.
20. Færdigvarekontrollen på slagterier, der leverer  

 kvalitetsmærket svine-, okse- eller kalvekød, må samlet for fersk kød ikke  

 overstige 2,5% salmonella-positive prøver som løbende gennemsnit over de  

 sidste 6 måneder.
Overskrides denne grænse, skal der gennemføres skærpet  

 hygiejne og proceskontrol.
Styring/sporbarhed 21. Svin/kreaturer/kød omfattet af mærkningsordningen  

 skal konsekvent holdes sted- eller tidsmæssigt adskilt fra andet kød.
22. Der skal føres journal over indgående og udgående  

 mængder kød omfattet af mærkningsordningen.
Med hensyn til indgående mængder  

 skal fremgå leverandør, leveringstidspunkt samt art og vægt.
Med hensyn til  

 udgående mængder skal fremgå art, vægt og modtager.
Emballage 23. Pr. 1. juni 1998 må der kun anvendes PVC-fri  

 emballage til kvalitetsmærket kød.
De benyttede plastmaterialer må ikke  

 indeholde phthalater.
2. Egenkontrol Virksomhederne skal have godkendt et egenkontrolprogram jf.  

 bekendtgørelsens § 4, før slagtning og tilvirkning af svin/kreaturer/kød  

 under kvalitetsmærkningsordningen kan påbegyndes.
Den nærmere procedure for  

 opstilling og godkendelse af egenkontrolprogrammet er beskrevet i de  

 vejledende retningslinier for opstilling og godkendelse af egenkontrolprogram  

 samt kontrol med egenkontrolprogrammet på virksomheder, der slagter,  

 opskærer, udbener, tilvirker eller engrosforhandler kød omfattet af  

 kvalitetsmærkningsordningen.
 Som udgangspunkt skal der i egenkontrolprogrammet for hvert af de 23 krav  

 indgå følgende punkter, som tillige er opstillet efter, hvilket procestrin på  

 virksomheden de indgår i:
- Hvorledes kravene opfyldes - Kontrolparameter - Minimum kontrolfrekvens - Dokumentation - Ansvarlig - Korrigerende handling.
3. Tilsyn I forbindelse med kontrol af egenkontrolprogrammet gennemføres dels intern  

 kontrol og dels eksternt tilsyn.
Eksternt tilsyn foretages af den myndighed,  

 der i forvejen fører tilsyn med virksomheden.
Intern kontrol Virksomheden skal minimum to gange om året gennemføre intern kontrol med  

 egenkontrolprogrammet.
Den interne kontrol har til formål at verificere, at  

 egenkontrolprogrammet fungerer i praksis.
Det vil sige, - at der ifølge egenkontrolprogrammet gennemføres kontrol af de 23 krav, - at der gennemføres de fastsatte registreringer, afstemninger m.v., - at der på basis af de foretagne registeringer, afstemninger m.v. er  

 udarbejdet de nødvendige afvigelsesrapporter, - at der er foretaget en passende opfølgning på evt. afvigelsesrapporter.
 I forbindelse med den interne kontrol udarbejdes en kontrolrapport.
 Alle registreringer i forbindelse med overvågning af egenkontrolprogrammet  

 skal nedskrives og opbevares som dokumentation i en periode på 2 år.
Eksternt tilsyn Den tilsynsmyndighed, der er tilknyttet virksomheden, vil i en normal  

 kontrolsituation gennemføre et anmeldt tilsyn på virksomheden ca. en gang per  

 år.
Der vil tillige, i forbindelse med de ordinære tilsyn på virksomheden,  

 blive ført tilsyn med udvalgte områder af egenkontrolprogrammet.
Omfanget af  

 de uanmeldte tilsyn vil afhænge af forholdene.
I forbindelse med tilsynet vil  

 følgende blive kontrolleret/gennemgået:
- at der ifølge egenkontrolprogrammet gennemføres kontrol af de 23 krav, - at der gennemføres de fastsatte registreringer, afstemninger m.v., - at der på basis af de foretagne registeringer, afstemninger m.v. er  

 udarbejdet evt. nødvendige afvigelsesrapporter, - at der er foretaget en passende opfølgning på evt afvigelsesrapporter, - gennemgang af resultatet af den interne kontrol.
De nærmere retningslinier for eksternt tilsyn er beskrevet i de vejledende  

 retningslinier for tilsyn med godkendt egenkontrol på virksomheder der  

 slagter, opskærer, udbener, tilvirker eller en gros forhandler kød omfattet  

 af kvalitetsmærkningsordningen.
Retningslinierne kan fås ved henvendelse til  

 Veterinær- og Fødevaredirektoratet.
BILAG 6.1 KRAV TIL EGENKONTROLPROGRAMMET FOR OG TILSYN MED VIRKSOMHEDER, DER  

 DETAILFORHANDLER KØD OMFATTET AF KVALITETSMÆRKNINGSORDNINGEN De i bilaget nævnte krav til egenkontrol gælder De i gruppe 1 nævnte virksomheder skal jf. bekendtgørelsens § 5 i  

 forbindelse med anmeldelse til den lokale levnedsmiddelkontrolenhed (LKE)  

 have udarbejdet en særlig rapport.
Den særlige rapport fastlægger dels de specifikke vilkår, som virksomheden  

 skal følge, dels omfanget af LKE'ens tilsyn med detailvirksomheden i relation  

 til kvalitetsmærkningsordningen.
Rapporten udfærdiges som et skema, der  

 fremgår af de vejledende retningslinier for anmeldelse og egenkontrol samt  

 det offentlige tilsyn med egenkontrolprogrammet for virksomheder, der  

 detailforhandler kød omfattet af kvalitetsmærkningsordningen.
Dokumentationsmateriale f.eks. i form af fakturaer eller følgesedler for  

 indkøb af kvalitetsmærket kød, hvoraf fremgår leverandør, leveringstidspunkt  

 samt art og mængde af det leverede kød skal kunne fremlægges på anmodning fra  

 LKE'en.
Dette dokumentationsmateriale skal være tilgængeligt for LKE'en i  

 mindst 2 år.
De i gruppe 2 nævnte virksomheder skal alene meddele dette til LKE'en jf.  

 bekendtgørelsens § 6. Disse virksomheder skal derefter på anmodning kunne  

 fremlægge dokumentation f.eks. i form af fakturaer eller følgesedler for  

 indkøb af kvalitetsmærket kød, hvoraf fremgår leverandør, leveringstidspunkt  

 samt art og mængde af det leverede kød.
Dette dokumentationsmateriale skal  

 være tilgængeligt for LKE'en i mindst 2 år.
1. Egenkontrol Egenkontrollen skal sikre overholdelsen af nedenfor nævnte 5 krav, der  

 skal kunne dokumenteres af detailvirksomheder i forbindelse med ordningen:
 Modningstider:
oksekød, 16 dage kød fra ungdyr, 12 dage kalvekød, 7 dage Modningskrav gælder kun bagkød (pistol). For kød, der forarbejdes til  

 hakket kød, er der ikke krav om modning.
Kødet skal modnes på krog eller i  

 vakuum.
pr. 1. juni 1998 må der kun anvendes PVC-fri emballage De benyttede plastmaterialer må ikke indeholdende phthalater.
Med hensyn til krav nr. 4 vil dette naturligvis bortfalde, hvis der kun  

 indkøbes færdigmodnet okse- eller kalvekød eller der ikke forhandles okse-  

 eller kalvekød omfattet af kvalitetsmærkningsordningen.
I givet fald skal  

 dette fremgå af rapporten.
Fastlæggelsen af egenkontrollen skal baseres på de konkret forhold i den  

 enkelte virksomhed og der skal i videst muligt omfang inddrages eksisterende  

 interne kontrolprocedurer.
Egenkontrollen vil således blive fastlagt  

 individuelt for den enkelte detailvirksomhed.
Som udgangspunkt skal der i  

 egenkontrolprogrammet for hvert af de 5 krav indgå følgende punkter:
- Hvorledes kravene opfyldes - Kontrolparameter - Minimum kontrolfrekvens - Dokumentation - Ansvarlig - Korrigerende handling.
2. Tilsyn Den lokale LKE fører tilsynet med de anmeldte detailvirksomheder, som  

 deltager i kvalitetsmærkningsordningen.
Tilsynet skal indgå som en integreret  

 del af den almindelige levnedsmiddelkontrol.
Tilsynet med egenkontrollen  

 gennemføres dels som uanmeldte og dels som anmeldte besøg.
Omfanget af de  

 uanmendte tilsyn vil afhænge af forholdene.
Særlige tilsyn foretages kun i  

 forbindelse med ekstraordinære problemer relateret til de kvalitetsmærkede  

 produkter.
Tilsynet skal primært sikre, at reglerne for håndtering af kød omfattet af  

 kvalitetsmærkningsordningen overholdes.
Dette indebærer, at tilsynet skal  

 kontrollere:
- at virksomheden overholder de vilkår, som blev aftalt i forbindelse med  

 anmeldelsen, - at virksomhedens egenkontrolprogram følges, - at virksomhedens egenkontrolprogram fungerer og er tilstrækkeligt.
En mere detaljeret gennemgang af det offentlige tilsyn med egenkontrollen  

 på virksomhederne er beskrevet i de vejledende retningslinier for anmeldelse  

 og egenkontrol samt det offentlige tilsyn med egenkontrolprogrammet for  

 virksomheder, der detailforhandler kød omfattet af  

 kvalitetsmærkningsordningen.
Retningslinierne kan fås ved henvendelse til  

 Veterinær- og Fødevaredirektoratet.
BILAG 7.1 AFGIFTER FOR TILMELDING OG LØBENDE KONTROL FOR PRIMÆRPRODUCENTER,  

 FORARBEJDNINGS- OG ENGROSVIRKSOMHEDER, VISSE DETAILVIRKSOMHEDER OG  

 IMPORTERENDE VIRKSOMHEDER, DER MARKEDSFØRER SVINE-, OKSE OG KALVEKØD OMFATTET  

 AF KVALITETSMÆRKNINGSORDNINGEN A.1 For tilmelding af kvæg- og svinebesætninger til  

 kvalitetsmærkningsordningen betales følgende afgifter:
for kvægbesætninger af en størrelse på op til 50 dyr betales kr. 1000, for kvægbesætninger af en størrelse på over 50 dyr men under 100 dyr  

 betales kr. 2000, for kvægbesætninger af en størrelse på 100 dyr og derover betales kr.  

 3000, for svinebesætninger, der er enkeltvis tilmeldt jf. bilag 4.1., afsnit  

 1.1.1. og er af en størrelse på op til 500 dyr betales kr. 1000, for svinebesætninger, der er enkeltvis tilmeldt jf. bilag 4.1., afsnit  

 1.1.1. og er af en størrelse på over 500 dyr men under 1000 dyr betales kr.  

 2000 og for svinebesætninger, der er enkeltvis tilmeldt jf. bilag 4.1., afsnit  

 1.1.1. og er af en størrelse på 1000 dyr og derover betales kr. 3000.
 for svinebesætninger, der er gruppevis tilmeldt jf. bilag 4.1., afsnit  

 1.1.2., betales kr. 1000.
 A.2 For tilmelding af forarbejdnings-, engros-, detail- og  

 importvirksomheder til kvalitetsmærkningsordningen betales følgende afgifter:
for slagterier, forarbejdningsvirksomheder og detailvirksomheder med  

 tilvirkning: kr. 2600, for engrosvirksomheder og importvirksomheder: kr. 2000, B.
For den løbende kontrol betales for hvert slagtet dyr følgende  

 afgifter:
for kvæg, herunder kalve: kr. 27 for svin kr. 4 C.1 For den løbende kontrol betales for hver importeret slagtekrop  

 følgende afgifter:
 for slagtekroppe af kvæg, herunder kalve 6 kr.
 for slagtekroppe af svin kr. 3.
 C.2 For den løbende kontrol betales ved import af parteret, udskåret eller  

 hakket kød følgende afgifter:
for oksekød kr. 41 pr. ton og for svinekød kr. 36 pr. ton.
