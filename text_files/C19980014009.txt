Cirkulære om folkeregistrering (Til samtlige ministerier, styrelser, kommunalbestyrelser  

 m.v.) I medfør af § 1, stk. 2, § 2, § 2 b,  

 stk. 2, og § 2 c, stk. 2, i lov om folkeregistrering, jf.  

 lovbekendtgørelse nr. 525 af 30. juni 1998, fastsættes:
Kapitel 1 Kommunalbestyrelsens folkeregistrering § 1. Kommunalbestyrelsen er ansvarlig for  

 folkeregistreringen.
Det daglige arbejde varetages af kommunens  

 folkeregister.
Grønlands hjemmestyre er ansvarlig for  

 folkeregistreringen for områder uden for den kommunale inddeling i  

 Grønland.
Det daglige arbejde varetages for disse områder af  

 folkeregistret i Grønlands hjemmestyres skattedirektorat.
 Stk. 2. Folkeregistrering skal ske ved terminalindberetning  

 fra folkeregistret til Det centrale Personregister (CPR) af de meddelelser,  

 folkeregistret modtager fra borgerne og offentlige myndigheder, jf.  

 stk. 3. Folkeregistrering i Grønland skal dog ske ved, at  

 folkeregistret indsender meddelelser til Indenrigsministeriet.
 Stk. 3. I CPR registreres de oplysninger som er anført  

 i bilag 1.
Stk. 4. Modtager folkeregistret meddelelser vedrørende  

 en person, der er flyttet til en anden kommune, skal meddelelsen videresendes  

 til nuværende bopælskommune.
De oplysninger om udrejste,  

 forsvundne eller døde, som skal registreres af folkeregistret,  

 foretages af den kommune, hvor den pågældende senest havde  

 bopæl.
Stk. 5. Folkeregistret skal kontrollere de modtagne  

 meddelelser og supplere disse i fornødent omfang, således at der  

 registreres korrekte og fyldestgørende oplysninger i CPR.
Af hensyn  

 til udnyttelsen af CPR's oplysninger skal terminalindberetning til CPR ske  

 snarest muligt efter modtagelse af meddelelsen.
Oplysninger, der viser sig  

 ukorrekte, skal snarest muligt rettes.
Stk. 6. Terminalindberetning til CPR skal ske i  

 overensstemmelse med de regler om registreringen i CPR's personregister og  

 vejregister, som er fastsat i 1)	Indenrigsministeriets cirkulære om ajourføring og drift  

 af CPR's vej- og boligregister, 2)	hjælpetekster til terminalbilleder og 3)	CPR-meddelelser, der angiver at være bindende.
 Hjælpetekster og CPR-meddelelser optages ikke i  

 Ministerialtidende.
 § 2. Til varetagelse af de funktioner, der  

 iøvrigt er pålagt folkeregistret, skal folkeregistret anvende  

 terminaladgangen til CPR, til det fælleskommunale persondatasystem  

 på de kommunale EDB-centraler eller til kommunens lokale  

 personregister, jf. dog stk. 2 og 3.
 Stk. 2. Hvis terminaladgangen til CPR under krig eller truende  

 udsigt til krig helt eller delvist ophører, og der er truffet  

 beslutning om at forberede overgang til manuel administration på  

 folkeregistreringsområdet, skal folkeregistret følge de regler,  

 som i medfør af § 27 i beredskabsloven er fastsat i »Vejledning  

 til folkeregistrene om beredskabsplanlægning«, der er optaget i  

 Beredskabsstyrelsens Kommunehåndbog »Det civile beredskab«.
 Stk. 3. Til brug ved folkeregistrering i Grønland  

 udskrives fra CPR:
1)	Personkort, der skal anbringes i enten personnummerorden,  

 adresseorden eller navneorden.
Disse personkort skal folkeregistret udskifte  

 ved ændring i oplysningerne og opbevare, indtil personen fraflytter  

 kommunen/ området, dør eller forsvinder.
 2)	Indgangsnøgler, der skal opbevares således, at et  

 personkort kan findes, uanset om der oplyses personnummer, adresse eller  

 navn.
 3)	Vejkort, der skal opbevares i vejkodeorden/ alfabetisk vejnavneorden  

 og indeholde oplysning om vejkode, vejnavn og vejenes placering i forskellige  

 administrative inddelinger m.v.
 4)	Afgangslister med oplysning om personer, der er fraflyttet kommunen,  

 døde eller forsvundet.
Stk. 4. Mikrofilm (mikrofiche) skal opbevares specielt sikret,  

 når de ikke benyttes.
Ved udskiftning skal det hidtidige eksemplar  

 destrueres under betryggende forhold senest en måned efter  

 udskiftningen.
Mikrofilmopslag må kun foretages af personer, der er  

 specielt autoriseret hertil.
Kapitel 2 Flytning § 3. Folkeregistret skal registrere  

 flytninger 1)	inden for kommunen, 2)	til kommunen, 3)	fra kommunen til Færøerne, 4)	fra kommunen til udlandet, 5)	fra kommunen til et dansk registreret skib, hvis der samtidig  

 opgives bopæl her i landet, uden at der tages ny bopæl i  

 udlandet, og 6)	fra kommunen til et udenlandsk registreret skib, hvis der samtidig  

 opgives bopæl her i landet.
 § 4. Ved alle flytteanmeldelser skal  

 folkeregistret sikre sig de oplysninger, der fremgår af  

 bekendtgørelsen om folkeregistrering, med den nødvendige  

 dokumentation i form af legitimationspapirer m.m.
Tilflytning til sommerhusadresse § 5. Ved anmeldelse af tilflytning til en  

 sommerhusadresse, skal folkeregistret skriftligt gøre de(n) flyttende  

 opmærksom på, at det efter lov om planlægning er forbudt og  

 forbundet med strafansvar at anvende et sommerhus til overnatning i perioden  

 1. oktober til 31. marts.
Undtagelse gælder kun kortvarige ferieophold  

 (ophold af 3-4 ugers varighed), weekends el. lign.
Et ophold anses ikke for  

 afbrudt ved nogle enkelte overnatninger andetsteds.
Forbudet gælder  

 ikke for de pensionister m.fl., der efter § 41 i lov om  

 planlægning har ret til at anvende boligen til  

 helårsbeboelse.
 Stk. 2. Hvis det ikke er ejeren af sommerhuset, der tilmelder  

 sig på sommerhusadressen, skal ejeren samtidig skriftligt orienteres om  

 tilmeldingen.
 Stk. 3. Ved den skriftlige orientering, der er nævnt i  

 stk. 1 og 2, skal der henvises til lov om planlægning.  

 Spørgsmålet om den videre vejledning fastlægges af  

 kommunalbestyrelsen.
Tilflytning fra et andet nordisk land eller  

 Færøerne § 6. Enhver, der fra et andet nordisk land  

 (Finland, Island, Norge og Sverige) eller Færøerne tager ophold  

 i en kommune, skal folkeregistreres, jf. dog stk. 2. Registreringen er  

 betinget af, at de tilflyttende kan registreres efter reglerne i §§ 2, 8  

 og 11-13 i bekendtgørelsen om folkeregistrering.
Stk. 2. Når der anmeldes flytning fra et andet nordisk  

 land eller Færøerne, afleverer den flyttende internordiske  

 flyttepapirer udstedt af den lokale registreringsmyndighed i  

 fraflytningslandet, med mindre den flyttende som eksterritorial ikke har  

 været registreret i fraflytningslandet.
Registrering skal foretages,  

 såfremt den pågældende skal opholde sig her i landet i over  

 6 måneder, og kan foretages, såfremt den flyttende anmoder om  

 registrering i folkeregistret i forbindelse med ophold på over 3  

 måneder.
Stk. 3. Hvis den anmeldende ikke er i besiddelse af  

 internordiske flyttepapirer, anmoder folkeregistret straks om de nævnte  

 papirer hos den lokale registreringsmyndighed i fraflytningslandet.  

 Indrapportering af flytning til CPR skal afvente modtagelse af de  

 internordiske flyttepapirer.
Foreligger de nævnte papirer ikke senest  

 14 dage efter, at anmodning er sendt til den lokale registreringsmyndighed i  

 fraflytningslandet, foretages registrering i CPR på grundlag af  

 dokumentation i legitimationspapirer (pas og lignende), herunder om  

 statsborgerret, samtidig med, at den lokale registreringsmyndighed i  

 fraflytningslandet underrettes om registreringen og indflytningsdatoen samt  

 på ny anmodes om udstedelse af internordiske flyttepapirer.
Ved  

 modtagelse af internordiske flyttepapirer foretager folkeregistret på  

 grundlag af oplysningerne på flytteattesten eventuel korrektion af  

 registreringen i CPR.
Stk. 4. Efter registreringen tilbagesendes det internordiske  

 flyttebevis straks til den registreringsmyndighed, der har udstedt dette,  

 påført oplysning om registreret tilflytningsdato.
Hvis den  

 flyttendes adresse ikke er korrekt angivet på flyttebeviset,  

 anføres den korrekte adresse inden tilbagesendelsen.
Stk. 5. Finder folkeregistret, at den anmeldende skal  

 registreres i en anden kommune her i landet, påtegnes flytteattesten  

 med en henvisning til vedkommende kommune.
Skal den anmeldende ikke  

 registreres her i landet, underrettes den anmeldende herom, og flyttebeviset  

 tilbagesendes straks med påtegning herom til den lokale  

 registreringsmyndighed i fraflytningslandet, mens flytteattesten beholdes af  

 kommunen.
 Stk. 6. Tilflyttere, som oplyser, at de er medlemmer af den  

 danske folkekirke eller af et evangeliskluthersk trossamfund iøvrigt,  

 skal orienteres om, at de de vil blive registreret som medlemmer af  

 folkekirken.
 § 7. Ved alle tilflytninger fra et andet nordisk  

 land eller Færøerne kan folkeregistret vente med at foretage  

 registreringen af en anmeldelse, hvis der er særlig grund til at tro,  

 at opholdet kun vil vare 3 måneder eller derunder.
 Stk. 2. Der må ikke ske reservation af personnummer til  

 en tilflytter fra et andet nordisk land eller Færøerne  

 før registreringen.
Tilflytning fra udlandet iøvrigt § 8. Enhver, der indrejser her i landet fra et  

 land udenfor de nordiske lande, og som skal opholde sig her over 3  

 måneder, skal folkeregistreres.
Registreringen er iøvrigt  

 betinget af, at de tilflyttende kan registreres efter reglerne i §§ 2, 8  

 og 11-13 i bekendtgørelsen om folkeregistrering, jf. endvidere  

 § 9 i dette cirkulære.
§ 9. Visum eller udrejsefrist i pas kan ikke  

 sidestilles med opholdstilladelse.
En tildelt udrejsefrist, der  

 medfører ret til ophold i landet i over 3 måneder, kan ikke  

 danne grundlag for registrering.
 § 10. Tilflyttere, som oplyser, at de er medlemmer  

 af den danske folkekirke eller af et evangeliskluthersk trossamfund i  

 øvrigt, skal orienteres om, at de vil blive registreret som medlemmer  

 af folkekirken.
 § 11. Ved alle tilflytninger fra udlandet  

 iøvrigt kan folkeregistret vente med at foretage registreringen af en  

 anmeldelse, hvis der er særlig grund til at tro, at opholdet kun vil  

 vare 3 måneder eller derunder.
 Stk. 2. Der må ikke ske reservation af personnummer til  

 en tilflytter fra udlandet iøvrigt før registreringen.
Flytning til et andet nordisk land eller  

 Færøerne § 12. Når der anmeldes flytning til et andet  

 nordisk land eller Færøerne udfyldes et sæt internordiske  

 flyttepapirer, der udleveres til den, der anmelder flytningen.
 Stk. 2. I tilfælde, hvor flytning ikke er anmeldt  

 overfor fraflytningskommunen, og flyttepapirer derfor ikke er udstedt, skal  

 folkeregistret på forlangende straks fremsende et sæt  

 internordiske flyttepapirer, der skal være den lokale  

 registreringsmyndighed i tilflytningslandet i hænde senest 14 dage  

 efter, at disse er rekvireret.
 Stk. 3. En person, der har opgivet den hidtidige bopæl i  

 forbindelse med udstedelsen af internordiske papirer, forbliver registreret i  

 kommunen under de dertil fastsatte vejkoder, jf. § 17, indtil  

 folkeregistret fra vedkommende lokale registreringsmyndighed modtager  

 underretning om eventuel registrering i et nordisk land eller  

 Færøerne, jf. stk. 5-7.
 Stk. 4. Spørgsmålet om, hvorvidt en person skal  

 registreres som bosat i indflytningslandet, afgøres efter  

 indflytningslandets lovgivning, jf. den internordiske  

 folkeregistreringsaftale.
Stk. 5. Når folkeregistret modtager flyttebevis fra  

 registreringsmyndigheden i tilflytningslandet, der bekræfter, at en  

 person er registreret som bosat der, foretages indberetning af udrejsen til  

 CPR.
Som dato for udrejse benyttes i CPR den indflytningsdato, der på  

 flyttebeviset er angivet som registreret.
Hvis tilflytningsadressen kendes,  

 skal den registreres, medmindre den flyttende har bedt fraflytningskommunen  

 om, at dette ikke sker.
Stk. 6. Såfremt folkeregistret fra vedkommende lokale  

 registeringsmyndighed modtager underretning om, at en person ifølge de  

 dér gældende regler ikke registreres som bosat i landet,  

 forbliver den pågældende registreret i kommunen, eventuelt under  

 de dertil fastsatte vejkoder, jf. § 17. Dette gælder dog ikke,  

 såfremt den manglende registerering skyldes tilflytningslandets regler  

 om eksterritorialitet.
Har en person ikke ophold i et andet nordisk land  

 eller Færøerne, skal folkeregistret søge den  

 pågældendes registreringsforhold berigtiget.
Stk. 7. Er flyttebeviset ikke modtaget senest 1 måned  

 efter oplyst flyttedato, skal folkeregistret henvende sig direkte til den  

 lokale registreringsmyndighed i tilflytningslandet og søge  

 registreringen af den internordiske flytning berigtiget i overensstemmelse  

 med de almindelige regler om kontrol af folkeregistret.
Det samme  

 gælder, når der er grund til at antage, at en registreret person  

 er flyttet til et andet land.
 Stk. 8. I tilfælde, hvor der hverken er anmeldt flytning  

 overfor fraflytningskommunen eller den lokale registreringsmyndighed i  

 tilflytningslandet, må folkeregistret kun registrere den flyttende som  

 udrejst til Færøerne eller det andet nordiske land,  

 såfremt man fra den lokale registreringsmyndighed i tilflytningslandet  

 får underretning om, at den pågældende er registreret som  

 bosat der.
Flytning til udlandet iøvrigt § 13. Når der anmeldes flytning til udlandet  

 iøvrigt, foretager folkeregistret indberetning herom til CPR sammen  

 med adressen, hvis denne kendes.
Kapitel 3 Indberetning om ophold i fængsel o.lign.  

 institution m.m.
§ 14. Det medfører i sig selv ingen  

 ændring af en persons bopælsregistrering, at vedkommende  

 indsættes eller anbringes i en af kriminalforsorgens anstalter.
Det  

 samme gælder, hvis en person efter rettens bestemmelse anbringes i  

 hospital for sindslidende, i institution for åndssvage, i egnet hjem  

 eller institution til særlig pleje eller forsorg, i forvaring eller i  

 anstalt.
Hvis indsættelse sker uden umiddelbar forudgående  

 folkeregistrering her i landet, følger folkeregistreringen dog den  

 indsattes anstaltsanbringelse, og den pågældende registreres  

 under de vejkoder, der er fastsat dertil, jf. § 17, indtil der erhverves  

 en egentlig bolig.
Stk. 2. Er den pågældende gift, samlevende eller  

 bor i hjemmet hos sine forældre, følger  

 bopælsregistreringen disses flytninger, hvis der samtidig meldes  

 flytning for den pågældende.
Sker flytningen til en anden  

 bopælskommune, skal denne underrette institutionen om flytningen.
 Stk. 3. Flytter de pårørende, der er nævnt  

 i stk. 2, uden at melde flytning for den indsatte eller anbragte,  

 forbliver denne registreret i den hidtidige bopælskommune under de  

 vejkoder, der er fastsat dertil, jf. § 17, hvis bopælen må  

 anses for opgivet.
Stk. 4. Når folkeregistret i bopælskommunen  

 får meddelelse om indsættelse eller anbringelse i en af de  

 institutioner, der er nævnt i stk. 1, skal oplysningen registreres  

 i rubrikken »Folkeregisternotater 3 og 4«.
Er den pågældende ikke  

 folkeregistreret her i landet, skal oplysningen om indsættelsen eller  

 anbringelsen registreres af folkeregistret i den kommune, hvor institutionen  

 er beliggende.
Stk. 5. Når folkeregistret får meddelelse om  

 løsladelse eller udskrivning, skal registreringen i rubrikken  

 »Folkeregisternotater 3 og 4« slettes.
Hvis den løsladte eller  

 udskrevne samtidig flytter til en anden kommune, videresendes meddelelsen af  

 folkeregistret i den hidtidige registreringskommune til folkeregistret i  

 tilflytningskommunen, der herefter skal behandle flytningen efter de  

 almindelige regler.
Hvis den pågældende ikke kan oplyse nogen ny  

 bopæl eller opholdssted, behandles spørgsmålet om  

 pågældendes folkeregistrering efter reglerne i kapitel 6 om  

 berigtigelse af til- og fraflytning.
Kapitel 4 Værnepligtige § 15. Indkaldelse til aftjening af  

 værnepligt medfører i sig selv ingen ændring af den  

 værnepligtiges bopælsregistrering, men der skal ske en  

 registrering af aftjeningen af værnepligten, og tjenestestedets adresse  

 skal indrapporteres som supplerende adresse under værnepligtens  

 første samlede tjeneste, jf. § 16.
 Stk. 2. Er den værnepligtige gift, samlevende eller bor  

 han hos sine forældre, følger han under aftjeningen af  

 værnepligten disses flytninger, hvis han selv eller de  

 pågældende anmelder dette.
 Stk. 3. Flytter de pårørende, der er nævnt  

 i stk. 2, uden at der anmeldes flytning for den værnepligtige, og  

 er dennes bopæl opgivet, forbliver han registreret i kommunen under de  

 vejkoder, der er fastsat dertil, jf. § 17.
§ 16. Det påhviler den værnepligtige  

 at anmelde værnepligtsaftjening til sin bopælskommune i de  

 tilfælde, der er nævnt i § 16 i bekendtgørelsen om  

 folkeregistrering.
I de øvrige tilfælde sker indberetningen  

 direkte til CPR fra Forsvarskommandoen og Beredskabsstyrelsen.
 Stk. 2. Ved anmeldelse om indkaldelse til udførelse af  

 civilt arbejde og ved indkaldelse til udførelse af bistandsarbejde i  

 udviklingslande skal folkeregistret påføre indkaldelsesordren  

 følgende påtegning: »Noteret (dato) i CPR (kommunens navn)« samt  

 underskrift.
Kapitel 5 Registrering under særlige vejkoder § 17. En person, der opgiver sin bopæl, skal  

 fra fraflytningsdagen registreres under vejkoder større end 9900 i sin  

 hidtidige opholdskommune i blandt andet følgende  

 tilfælde:
 1)	Under forhyring på dansk registreret skib, hvis den  

 pågældende ikke har bopæl i udlandet, jf.  

 bekendtgørelse om folkeregistrering § 5, stk. 1.
 2)	Efter udstedelse af internordiske flyttepapirer og indtil modtagelse  

 af meddelelse om registrering i det andet nordiske land eller  

 Færøerne eller meddelelse om, at den pågældende ikke  

 skal registreres på grund af tilflytningslandets regler om  

 eksterritoriale personer, jf. § 12, stk. 3 og 6.
 3)	Efter udstedelse af internordiske flyttepapirer, hvis der ikke  

 kommer meddelelse om, at den pågældende er registreret i det  

 andet nordiske land eller Færøerne, jf. § 12,  

 stk. 6.
 4)	Under ophold i de i § 14 nævnte institutioner m.v.
 5)	Under aftjening af værnepligt, jf. § 15, stk. 3.
 6)	I perioder, hvor den pågældende intet fast opholdssted  

 har, jf. bekendtgørelse om folkeregistrering § 1,  

 stk. 5.
Kapitel 6 Berigtigelse af til- og fraflytning § 18. Hvis folkeregistret bliver bekendt med, at  

 der i kommunen opholder sig personer, der fejlagtigt ikke er folkeregistreret  

 i kommunen eller er registreret på en forkert adresse, påhviler  

 det folkeregistret at få de pågældende til at anmelde  

 flytning til den rigtige adresse.
Stk. 2. Hvis folkeregistret bliver bekendt med, at der i  

 kommunen er registreret personer, som er flyttet til en ny adresse i en anden  

 kommune, skal folkeregistret gøre folkeregistret i  

 tilflytningskommunen opmærksom på sagen, for at denne kan  

 få de pågældende til at anmelde den rigtige adresse.
Er den  

 nye adresse ubekendt, foretages undersøgelserne i sagen af  

 fraflytningskommunen.
 Stk. 3. Nægter en person selv at anmelde en flytning,  

 skal folkeregistret under iagttagelse af forvaltningslovens regler, herunder  

 om partshøring, begrundelse og vejledning om klageadgang til  

 Indenrigsministeriet, berigtige flytningen og foretage indberetning til  

 CPR.
Stk. 4. Når en person ikke længere findes på  

 sin adresse, skal vedkommendes opholdssted eftersøges.
Er dette  

 resultatløst, skal den pågældende registreres som  

 forsvundet, og sagen med mellemrum tages op til fornyet vurdering.
 Stk. 5. Konstateres det, at en person er flyttet til udlandet  

 uden at have meldt flytning, skal de almindelige regler for fraflytning til  

 udlandet anvendes, jf. dog § 12, stk. 8 samt § 13.
 § 19. I sager, hvor der er uenighed mellem 2 eller  

 flere folkeregistre om folkeregistreringen af en person, kan sagen med  

 folkeregistrets indstilling forelægges Indenrigsministeriet til  

 afgørelse.
Kapitel 7 Adressebeskyttelse § 20. Når en person anmoder om  

 adressebeskyttelse, skal vedkommende have oplysning om, at  

 adressebeskyttelse 1)	kun gælder oplysning fra CPR og folkeregistret til private og  

 ikke til offentlige myndigheder, 2)	bortfalder efter 1 år, hvis der ikke på dette tidspunkt  

 fremsættes ønske om forlængelse, 3)	normalt ikke kan opretholdes over for kreditorer, der agter at  

 foretage skridt til opkrævning eller inddrivelse af en forfalden  

 fordring, 4)	kan tilsidesættes, hvis folkeregistret i bopælskommunen  

 skønner, at spørgeren har en retlig interesse i  

 adresseoplysningen, jf. § 17, stk. 4, i bekendtgørelse om  

 folkeregistrering, 5)	i enkelte tilfælde ikke kan respekteres af offentlige  

 myndigheder, som ifølge anden lovgivning skal registrere og oplyse en  

 adresse, og 6)	bevirker, at den pågældende ikke optages i en eventuel  

 lokal vejviser, jf. § 24, stk. 5, i bekendtgørelsen om  

 folkeregistrering.
 Stk. 2. Ansøgeren skal vejledes om, at anmodning om  

 adressebeskyttelse hos postvæsenet skal rettes til Post Danmark.
 Stk. 3. Hvis en beskyttet adresse udleveres til en offentlig  

 myndighed, skal der samtidig oplyses om adressebeskyttelsen.
Stk. 4. Retter en privat forespørgsel om en beskyttet  

 adresse på en person, gives der forespørgeren oplysning om  

 adressebeskyttelsen samt om, at adressen kan udleveres til en kreditor, der  

 agter at foretage skridt til opkrævning eller inddrivelse af en  

 forfalden fordring eller til andre private, som har en anden retlig interesse  

 i en oplysning.
Er dette tilfældet, afgør kommunen om adressen  

 kan udleveres.
Kan adressen udleveres, foretages dette af kommunen.
Kan  

 adressen ikke udleveres, meddeler kommunen dette til  

 forespørgeren.
Kapitel 8 Folkeregisterattester § 21. Når folkeregistret udfærdiger  

 attester, jf. § 21, stk. 2, og § 23 i bekendtgørelsen  

 om folkeregistrering, skal underskriverens navn angives med stempel eller  

 maskinskrift sammen med underskriften.
 Stk. 2. En bopælsattest, jf. § 23, stk. 2, i  

 bekendtgørelsen om folkeregistrering, må kun omfatte èn  

 person og må desuden ikke indeholde personnummer, medmindre attesten er  

 til offentlig brug, eller den, der rekvirerer attesten, anmoder om dette.
Kapitel 9 Oplysninger til offentlige myndigheder § 22. Offentlige myndigheders  

 enkeltforespørgsler vedrørende oplysninger fra CPR, herunder  

 oplysning om personnummer for enkeltpersoner, kan rettes til ethvert  

 folkeregister, uanset bopælskommunen for den person  

 forespørgslen vedrører.
Forespørgsler vedrørende  

 ældre folkeregistermateriale, som ikke kan findes i CPR, skal dog  

 rettes til folkeregistret i daværende bopælskommune.  

 Folkeregistret kan forlange, at forespørgslen stilles skriftligt.  

 Oplysningerne skal meddeles skriftligt, hvis den spørgende myndighed  

 ønsker dette.
Er adressen beskyttet, skal dette udtrykkeligt angives  

 ved besvarelsen.
Stk. 2. Forespørgsel efter stk. 1 er gebyrfri,  

 hvis forespørgslen umiddelbart kan behandles og besvares ud fra, hvad  

 der er registreret i CPR eller findes i andet lettilgængeligt materiale  

 i kommunen.
I det omfang en forespørgsel medfører en  

 videregående undersøgelse i ældre materiale eller  

 indhentning af oplysninger fra andre registre, arkiver m.m., kan de  

 omkostninger, der er forbundet med varetagelsen af en sådan  

 undersøgelse, forlanges refunderet af forespørgeren.
 Stk. 3. Retter en offentlig myndighed indenfor en kortere  

 periode et større antal enkeltforespørgsler, jf. stk. 2,  

 1. punktum, til samme kommune, kan folkeregistret til dækning af sine  

 omkostninger ved forespørgslerne opkræve et gebyr på  

 indtil 27 kr. pr. forespørgsel.
 Stk. 4. Ved udlevering af oplysninger om en større  

 kreds af personer i kommunen til offentlige myndigheder, kan de omkostninger,  

 der er forbundet hermed, forlanges refunderet.
 Stk. 5. Adgangen til oplysninger i CPR kan iøvrigt mod  

 betaling ske ved, at den pågældende myndighed efter aftale med  

 Indenrigsministeriet på nærmere angivne vilkår, får  

 terminaladgang til CPR eller får leveret udtræk  

 (engangsudtræk eller abonnement) af oplysninger om en større  

 kreds af personer fra CPR.
 Stk. 6. Til brug ved konkrete forskningsprojekter kan der  

 leveres oplysninger fra CPR til en offentlig myndighed, der er ansvarlig for  

 de udleverede oplysninger samt for overholdelsen af de vilkår,  

 Indenrigsministeriet har fastsat.
§ 23. Når offentlige myndigheder får  

 leveret adresseoplysninger fra folkeregistrene eller CPR, skal de samtidig  

 have oplyst eventuelle adressebeskyttelser.
Adressebeskyttelsen skal  

 registreres i den modtagende myndigheds registre m.m. og fremgå af  

 myndighedens skærmbilleder og udskrifter.
 Stk. 2. Offentlige myndigheder må ikke til andre  

 offentlige myndigheder uden udtrykkelig aftale med Indenrigsministeriet helt  

 eller delvist videregive oplysninger modtaget fra folkeregistrene eller CPR.  

 Videregivelse af enkeltoplysninger kan dog ske til andre offentlige  

 myndigheder i overensstemmelse med bestemmelserne i kapitel 6 i lov om  

 offentlige myndigheders registre.
 Stk. 3. Hvis en offentlig myndighed videregiver  

 adresseoplysning for en person modtaget fra folkeregistrene eller CPR til en  

 anden offentlig myndighed i overensstemmelse med stk. 2, skal oplysning  

 om eventuel adressebeskyttelse gives sammen med adressen.
 Stk. 4. Offentlige myndigheder må ikke til private, uden  

 udtrykkelig aftale med Indenrigsministeriet, med mindre det følger af  

 lov eller bestemmelser fastsat i henhold til lov, videregive oplysninger fra  

 folkeregistrene eller CPR.
Kapitel 10 Tavshedspligt § 24. Folkeregistreringsoplysninger skal behandles  

 som fortrolige, og der skal træffes de fornødne foranstaltninger  

 til sikring af, at ingen uvedkommende får adgang til disse.
Stk. 2. Overtrædelse af den tavshedspligt, der  

 følger af stk. 1, straffes efter borgerlig straffelov.
For  

 overtrædelser i Grønland ifaldes ansvar efter den  

 grønlandske kriminallov.
Kapitel 11 Bøder § 25. I medfør af lov om folkeregistrering  

 straffes den, der tilsidesætter sin anmeldelses- eller oplysningspligt  

 over for folkeregistret, eller som afgiver urigtige oplysninger til  

 folkeregistret med bøde.
Stk. 2. Hvor en kommunalbestyrelse i overensstemmelse med  

 §§ 11 og 12 i lov om folkeregistrering ønsker at tilkendegive, at  

 en overtrædelse af folkeregistreringslovgivningen kan afgøres  

 ved vedtagelse af en bøde over for kommunalbestyrelsen, er det en  

 betingelse, 1)	at sagen ikke skønnes at medføre højere  

 bøde end 600 kr., 2)	at den pågældende erkender sig skyldig i  

 overtrædelsen, og 3)	at den pågældende erklærer sig rede til, inden for  

 en nærmere angiven frist, der efter anmodning kan forlænges, at  

 betale en i tilkendegivelsen angiven bøde, som er fastsat under hensyn  

 til den pågældendes økonomiske forhold og forseelsens  

 grovhed.
Stk. 3. Tilkendegivelsen skal indeholde den  

 pågældendes 1)	fulde navn, 2)	fødselsdato eller personnummer, 3)	adresse, 4)	en beskrivelse af overtrædelsen, herunder tidsangivelser,  

 og 5)	de bestemmelser i lov eller bekendtgørelse, der er  

 overtrådt.
 Stk. 4. Er betingelserne i stk. 2 ikke opfyldt, overgives  

 sagen til politimesteren til videre ekspedition.
§ 26. Inddrivelse af bøder, som er vedtaget  

 overfor kommunalbestyrelsen, foretages af den kommunale pantefoged, jf. dog  

 stk. 2. Indgår bøden fortsat ikke, kan sagen overgives til  

 politimesteren med anmodning om, at den pågældende  

 indsættes til afsoning af bøden.
En sådan anmodning  

 bør kun undtagelsesvis fremsættes.
 Stk. 2. Betales en bøde, der er vedtaget overfor en  

 grønlandsk kommunalbestyrelse eller Grønlands hjemmestyres  

 Skattedirektorat, ikke rettidigt, kan sagen overgives til politimesteren til  

 videre ekspedition.
§ 27. Bøder for overtrædelse af  

 folkeregistreringslovgivningen tilfalder kommunens kasse, hvis de er vedtaget  

 overfor kommunalbestyrelsen.
I andre tilfælde tilfalder de  

 statskassen.
Kapitel 12 Ikrafttræden § 28. Dette cirkulære træder i kraft  

 den 1. oktober 1998.
 Stk. 2. Samtidig ophæves Indenrigsministeriets  

 cirkulære nr. 127 af 27. juli 1995 om folkeregistrering.
Bilag 1 Dataindholdet inden for de i lov om folkeregistrering  

 § 2 b, stk. 1, nævnte kategorier af oplysninger er  

 følgende:
 1)	Personnummeroplysninger: Personnummer, henvisning mellem nyt og  

 tidligere personnummer ved ændring af personnummer, f.eks. fejl i  

 køn og fødselsdato.
 2)	Navneoplysninger: Fornavn og evt. mellemnavn, efternavn, markering  

 af manglende mulighed for korrekt registrering af navn samt  

 adresseringsnavn.
3)	Adresseoplysninger: Kommune, vej, husnummer, etage,  

 sidedørnummer, bygningsnummer, c/o-navn, lokalitet, bynavn, postnummer  

 og postdistrikt.
Supplerende adresse, dvs. oplysning om kasernen ved  

 aftjening af værnepligt.
Udenlandsadresse.
Kontaktadresse, dvs. en  

 adresse, hvortil offentlige myndigheder og private kan sende vedkommendes  

 post under registreret udenlandsophold.
 4)	Fødselsregistreringsoplysninger:  

 Fødselsregistreringssted, dvs. aktuelle navn for sogn eller  

 fødeland (verdensdel), hvor registrerede oplysninger må findes,  

 samt fødselsdato og køn.
 5)	Statsborgerskabsoplysninger: Statsborgerskab, dvs. angivelse af  

 aktuelle navn for det land, hvor vedkommende er statsborger, evt. verdensdel.  

 Er personen statsløs angives dette.
 6)	Folkekirkeoplysninger: Oplysning om medlemskab af a) folkekirken, b)  

 valgmenighed og tillige folkekirken, c) folkekirken, men fritaget for  

 kirkeskat under udenlandsophold, fordi der betales kirkeskat til Dansk Kirke  

 i udlandet/Dansk Sømandskirke eller d) ikke medlem af folkekirken.
 7)	Slægtskabsoplysninger: Oplysning om mor, far, faderskab,  

 børn.
 8)	Civilstandsoplysninger: Oplysning om ugift, gift, fraskilt,  

 enke/enkemand, registreret partnerskab, ophævelse af registreret  

 partnerskab, længstlevende partner eller død, samt oplysning om  

 ægtefælle/partner.
9)	Statusoplysninger: Angivelse af om pågældende er  

 registreret i CPR på grund af aktuel eller tidligere  

 bopælsmæssig tilknytning til Danmark eller Grønland i form  

 af bopæl, uden fast bopæl, forsvinding, udrejse eller død,  

 eller er registreret alene på grund af inddragelse under ATP eller  

 skattepligt.
Endvidere er for visse personnumre registreret reservation,  

 annullation eller ændring/sletning på grund af  

 fejlregistrering.
 10)	Evt. beskyttelsesoplysninger: Evt. adressebeskyttelse,  

 lokalvejviserbeskyttelse og beskyttelse mod forskerhenvendelse (teknisk  

 placeret under nr. 13 folkeregisternotater).
 11)	Evt. stillingsangivelse, som vedkommende tidligere har anmodet om,  

 og som pågældende kan få ændret eller slettet ved  

 henvendelse til folkeregistret.
 12)	Evt. oplysninger om kommunale forhold: Kommunernes eventuelle  

 oplysning om, at vedkommende lever adskilt fra sin ægtefælle, er  

 et plejebarn, pensionsforhold, tidligere opholdskommune, når denne  

 kommune har den generelle betalingsforpligtelse (social service og pension),  

 medlemsskab af valgmenighed, når valgmenigheden og kommunen har aftalt,  

 at kommunen opkræver kirkelige bidrag for valgmenigheden, samt  

 angivelse af fælleshusholdning/familiekode.
 13)	Evt. oplysninger om folkeregisternotater: Indenrigsministeriets og  

 kommunernes registrering af visse faktiske oplysninger af klar betydning for  

 varetagelse af opgaverne efter folkeregistreringslovgivningen, dvs. visse  

 særlige valgoplysninger til brug ved valg til Europa-Parlamentet,  

 beskyttelse mod forskerhenvendelse, indsættelse eller anbringelse i en  

 af Kriminalforsorgens anstalter m.v., samt f.eks. oplysning om, at personens  

 opholdssted ikke kendes.
 14)	Evt. markeringer af abonnement på personoplysninger: De  

 myndigheder og private erhvervsvirksomheder, som abonnerer på  

 ajourførte oplysninger fra CPR for en større afgrænset  

 kreds af personer, som er identificeret enkeltvis.
 15)	Evt. valgoplysninger: Optagelse på valgliste til  

 folketingsvalg, folkeafstemninger og valg til Europa-Parlamentet for  

 personer, der er udrejst, samt visse særlige valgoplysninger til brug  

 ved valg til Europa-Parlamentet (teknisk placeret under nr. 13  

 folkeregisternotater).
 16)	Evt. værgemålsoplysninger: Oplysning om, at personen er  

 under værgemål med fratagelse af den retlige handleevne, jf.  

 værgemålslovens § 6, samt værgens navn og dennes  

 adresse.
 For de nævnte oplysninger registreres endvidere  

 ajourføringstidspunkt, gyldighedstidspunkt og evt. slutdato m.m. samt  

 den myndighed, som har godkendt og/eller ajourført registreringen og  

 evt. særlig dokumentation for en given oplysning samt visse tekniske  

 styredata.
