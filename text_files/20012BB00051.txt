Fremsat den 15. januar 2002 af  

 Ritt Bjerregaard (S), Ole Vagn Christensen (S),  

 Henrik Dam Kristensen (S), Erik Mortensen (S) og  

 Jens Peter Vernersen (S) Forslag til folketingsbeslutning om opretholdelse af Rådet for Bedre Madkvalitet Folketinget opfordrer regeringen til at opretholde  

 bevillingen til Rådet for Bedre Madkvalitet.
Bemærkninger til forslaget Beslutningsforslaget skal ses i  

 sammenhæng med regeringens udspil »Mere velfærd og mindre  

 bureaukrati   sanering af råd, nævn, udvalg og centre« fra januar  

 2002, hvori det blandt andet fremgår, at regeringen vil nedlægge  

 Rådet for Bedre Madkvalitet.
 Med beslutningsforslaget ønsker forslagsstillerne  

 at fastholde Rådet for Bedre Madkvalitet som et centralt element i  

 indsatsen for at styrke den danske madkvalitet i såvel private som  

 professionelle sammenhænge og dermed også producenternes  

 muligheder for at udvikle og sælge kvalitetsprodukter herhjemme og til  

 eksport.
Danmark hører til i den europæiske elite  

 på fødevareområdet, når det gælder de  

 forskningsmæssige, teknologiske og kontrolmæssige aspekter.
Men  

 når det drejer sig om at fremstille fødevarer af høj  

 gastronomisk kvalitet, er vi langt fra vores reelle potentiale.
Det har  

 været baggrunden for oprettelsen af Rådet for Bedre Madkvalitet,  

 som også de nuværende regeringspartier støttede  

 oprettelsen af, da det blev vedtaget i april 2001. I den tidligere regerings  

 finanslovforslag forventedes udgifter i 2002 til honorering af medlemmer af  

 rådet og til sekretariatsbistand m.v. for rådet på 3,2 mio.  

 kr.
Forslagsstillerne finder det væsentligt at  

 opretholde rådet for at styrke udviklingen af et nyt  

 kvalitetsmærke, der dels skal fremme produktion og afsætning af  

 kvalitetsfødevarer og dels give forbrugeren mulighed for at  

 vælge kvalitetsfødevarer gennem mærkning.
I den  

 forbindelse har forslagsstillerne bemærket, at også  

 fødevareminister Mariann Fischer Boel har ønsket at udvikle et  

 kvalitetsmærke i samarbejde med Rådet for Bedre Madkvalitet  

 (Forbrugerinformations Nyhedsbrev, 11. december 2001). Rådets  

 særlige ekspertise har i den forbindelse særligt skullet medvirke  

 til at styrke de spisemæssige kvalitetsparametre i  

 mærkningsordningen.
Der tilstræbes fuld brugerfinansiering af de  

 udgifter vedrørende tilmelding og godkendelse samt tilsyn og kontrol,  

 der er forbundet med ordningen.
Dog med undtagelse af meget små  

 virksomheder, der skal kunne deltage i ordningen uden nødvendigvis at  

 skulle dække de fulde omkostninger.
Dette ventes at medføre  

 årlige udgifter på 2,2 mio. kr. med det nuværende  

 aktivitetsniveau.
Der forventes vedrørende primærproducenter et  

 aktivitetsniveau svarende til 80 indledende kontrolbesøg samt godt 700  

 løbende kontrolbesøg.
Forslagsstillerne finder det endvidere væsentligt,  

 at rådet opretholdes som et bredt idéskabende forum med et  

 virkefelt, der   udover mærkning   beskæftiger sig med  

 information og debat samt rådgivning i forbindelse med udvikling af  

 produktionsmetoderne.
Rådet vil i den forbindelse kunne indgå i  

 et naturligt samspil med Måltidets Hus, der som en  

 uddannelsesinstitution især tager udgangspunkt i måltidskulturen,  

 mens Rådet for Bedre Madkvalitet især sætter fokus på  

 produktionsform og kvalitet for de enkelte produkter, samspillet af  

 produkterne samt information til forbrugerne herom.
Skriftlig fremsættelse Ritt Bjerregaard Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opretholdelse af  

 Rådet for Bedre Madkvalitet.
(Beslutningsforslag nr.
B 51).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
