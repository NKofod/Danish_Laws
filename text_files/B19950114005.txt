 I medfør af § 10, stk. 1, § 13 og § 16, stk. 4, i lov om erhvervsfremme,  

 jf. lovbekendtgørelse nr. 724 af 4. september 1995, fastsættes:
 § 1.  Erhvervsfremme Styrelsen vil for sine ydelser i  

 forbindelse med administrationen af bestemmelserne på metrologiområdet  

 beregne sig gebyrer m.v.
 Stk. 2.  Betalingspligten påhviler den, der ansøger om  

 typegodkendelse, godkendelse af kontrolsystemer m.v.
 Stk. 3.  Gebyr for ansøgning om godkendelse m.v.  

 herunder ansøgning om fornyelse, gyldighedsforlængelse, ændring eller  

 tillægsgodkendelser skal betales, selv om sagsbehandlingen fører til afslag  

 på ansøgningen.
 § 2.  Bestemmelser om beregning af gebyrer m.v. inden  

 for metrologiområdet er fastsat i §§ 3-5.
 Stk. 2.  Bestemmelser om ansøgning og vilkår for  

 godkendelse m.v. er fastsat i følgende bekendtgørelser:
 § 3.  Der beregnes et grundgebyr og et  

 sagsbehandlingsgebyr i forbindelse med typegodkendelser og  

 gyldighedsforlængelser.
 Stk. 2.  Grundgebyret udgør kr. 810,00 og dækker  

 sagsbehandling af mindre end 1 times varighed.
Stk. 3.  For sagsbehandling herudover beregnes kr.  

 810,00 for hver påbegyndt time.
Denne takst gælder også for behandling af  

 ansøgninger om typegodkendelser på områder, hvor der ikke er krav om  

 typegodkendelser samt for OIML-overensstemmelsescertifikater.
 § 4.  Erhvervsfremme Styrelsens publikationer kan  

 erhverves i abonnement eller rekvireres enkeltvis.
 Stk. 2.  Abonnementsprisen for typegodkendelsesattester  

 er som følger:
 Stk. 3.  Abonnementsprisen for måletekniske direktiver  

 inden for de i stk. 2 nævnte områder er kr. 90,- pr. stk.
 Stk. 4.  Løssalgsprisen for måletekniske direktiver og  

 typegodkendelsesattester er 90,- kr./stk.
 § 5.  Bekendtgørelsen træder i kraft den 1. januar  

 1996.
 Samtidig ophæves bekendtgørelse nr. 1161 af 20. december 1994.
 Stk. 2.  Bekendtgørelsen finder anvendelse på  

 ansøgninger, abonnementer m.v., der modtages og tegnes efter bekendtgørelsens  

 ikrafttræden.
