Nr LSF 257 Forslag til Lov om statslige selskaber Fremsat af Kai Dige Bach (KF) Henning Andersen (KF) Flemming Hansen (KF)  

 Kirkegaard (KF) Per Tærsbøl (KF) den 25. marts 1993 § 1. Aktie- og anpartsselskaber, hvori den danske stat alene eller  

 sammen med andre offentligretlige enheder har en bestemmende indflydelse  

 (statslige selskaber), skal med hensyn til bestyrelsens og direktionens  

 forhold, pligt til offentliggørelse af væsentlige forhold samt til selskabets  

 kapital- og driftsforhold opfylde samme krav, som er gældende for selskaber,  

 hvis aktier er optaget til notering på Københavns Fondsbørs.
 § 2. Den kompetence, der i et børsnoteret selskab tilkommer  

 Københavns Fondsbørs, skal i et statsligt selskab udøves af Erhvervs- og  

 Selskabsstyrelsen, så længe selskabet ikke er børsnoteret.
 § 3. Loven træder i kraft den 1. august 1993 og finder også  

 anvendelse på selskaber, der er oprettet inden lovens ikrafttræden.
Bemærkninger til lovforslaget Det er forslagsstillernes ønske, at der opnås samme agtpågivenhed m.v. hos  

 statslige selskaber som i børsnoterede selskaber.
Derfor skal statslige  

 selskabers bestyrelse og direktion opfylde samme krav med hensyn til  

 regulering af en række deltaljerede forhold vedrørende selskabets kapital- og  

 driftsforhold, som er gældende for børsnoterede selskaber.
Endvidere opnås  

 det, at disse selskaber får pligt til at offentliggøre væsentlige  

 begivenheder vedrørende selskabernes forhold på samme måde, som børsnoterede  

 selskaber har pligt dertil, herunder regnskabsmæssige.
Alle sådanne  

 forskrifter er i børsnoterede selskaber til for investorernes skyld, og da  

 samtlige danske skatteydere i realiteten er »investorer« i alle  

 statslige selskaber, er det naturligt at stille samme krav til disse  

 selskaber.
 Som ikrafttrædelsestidspunkt foreslås samme tidspunkt som for de tidligere  

 i december 1992 vedtagne ændringer i bl.a. aktieselskabsloven (Lov nr. 1060  

 af 23. december 1992 om ændring af lov om aktieselskaber, lov om  

 anpartsselskaber og lov om visse selskabers aflæggelse af årsregnskab m.v.  

 (Forenkling og fremtidstilpasning).
