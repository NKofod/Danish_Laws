Pressenævnets kendelse i sag nr. 12-70-00235 Resumé Klager  Rådet for Helbredssikker Telekommunikation  anmodede om genoptagelse af Pressenævnets sag nr. 12-70-00229.
 Pressenævnets formand udtaler:
Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet træffer de medlemmer, der har afgjort en sag, også afgørelse vedrørende spørgsmålet om eventuel genoptagelse af sagen.
Pressenævnet vil kunne genoptage behandlingen af en sag, hvis der fremkommer nye oplysninger af betydning for sagens afgørelse.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
 Da Rådet for Helbredssikker Telekommunikation hverken er fremkommet med nye faktiske oplysninger, som har betydning for sagens afgørelse, eller har påvist sagsbehandlingsfejl, afslås anmodningen om genoptagelse.
 Rådet for Helbredssikker Telekommunikation har anmodet om genoptagelse af Pressenævnets sag nr. 12-70-00229, som nævnet traf afgørelse i den 15. marts 2012.
 I kendelsen hedder det:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da Rådet for Helbredssikker Telekommunikation ikke selv er direkte eller indirekte nævnt i artiklen, har rådet ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2. Rådet har til støtte for anmodningen om genoptagelse blandt andet anført, at Pressenævnet i sin kendelse henviser til medieansvarslovens § 43, stk. 2, nr. 2. I lovteksten står, at formanden kan afvise klager.
Det er ikke det samme som skal.
Det vil sige, at der i loven er rum for, at Pressenævnet forholder sig til sagens indhold: Spørgsmålet om, hvorvidt god presseskik er tilsidesat.
Rådet har endvidere anmodet Pressenævnet genoverveje sagen under henvisning til, at den er i offentlighedens, befolkningens og beslutningstagernes interesse.
Danmarks Radios nyhedsdækning vil således kunne animere til, at der ikke tages relevante beskyttende forholdsregler omkring mobilbrug og radiofrekvent stråling.
 Pressenævnets formand udtaler:
Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet træffer de medlemmer, der har afgjort en sag, også afgørelse vedrørende spørgsmålet om eventuel genoptagelse af sagen.
Pressenævnet vil kunne genoptage behandlingen af en sag, hvis der fremkommer nye oplysninger af betydning for sagens afgørelse.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
 Da Rådet for Helbredssikker Telekommunikation hverken er fremkommet med nye faktiske oplysninger, som har betydning for sagens afgørelse, eller har påvist sagsbehandlingsfejl, afslås anmodningen om genoptagelse.
