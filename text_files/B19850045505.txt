 I medfør af § 1, stk. 5, i lov nr. 243 af 6. juni 1985 om forbud mod nye  

 danske investeringer m.v. i Sydafrika og Namibia fastsættes:
 § 1.  Personer og virksomheder, der er hjemmehørende i  

 Danmark, og som direkte eller indirekte har bestemmende indflydelse over en  

 eller flere erhvervsvirksomheder i Sydafrika eller Namibia, skal en gang  

 årligt for hver virksomhed indsende oplysninger om erhvervsvirksomhedens  

 aktiviteter til Industriministeriet.
 § 2.  Oplysningerne om erhvervsvirksomhedens  

 aktiviteter skal omfatte følgende forhold:
 Stk. 2.  Såfremt fremskaffelse af oplysninger om enkelte  

 af de i stk. 1 nævnte forhold ikke kan ske under hensyntagen til andre landes  

 lovgivning redegøres nærmere herfor i indberetningen, der endvidere må  

 indeholde oplysninger om de øvrige forhold i stk. 1.
 Stk. 3.  Såfremt en person eller virksomhed ophører med  

 at have bestemmende indflydelse, f.eks. som følge af salg eller lukning af  

 den i Sydafrika eller Namibia etablerede virksomhed, oplyses herom.
 § 3.  Oplysningerne indsendes til Industriministeriet  

 for det forløbne kalenderår senest 3 måneder efter kalenderårets udgang;  

 første gang inden udgangen af marts måned 1986 dækkende perioden fra lovens  

 ikrafttræden 14. juni 1985 til udgangen af kalenderåret 1985.
 § 4.  Personer, herunder bestyrelsesmedlemmer i  

 virksomheder, der overtræder denne bekendtgørelses § 1, 2 og 3, straffes i  

 medfør af § 2 i lov om forbud mod nye danske investeringer m.v. i Sydafrika  

 og Namibia med bøde eller hæfte.
 Stk. 2.  Begås overtrædelsen af et aktie-, anparts-,  

 andelsselskab eller lignende, kan der pålægges selskabet som sådant  

 bødeansvar.
 § 5.  Bekendtgørelsen træder i kraft ved  

 offentliggørelsen i Lovtidende.
