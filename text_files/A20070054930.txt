Lov  

 om ændring af lov om elforsyning, lov om  

  

 naturgasforsyning og lov om varmeforsyning (Havvindmølleudbud, nettilslutning m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om elforsyning, jf. lovbekendtgørelse nr. 286 af  

 20. april 2005, som ændret ved § 2 i lov nr. 293 af 27. april 2005, § 3 i lov  

 nr. 1414 af 21. december 2005, § 10 i lov nr. 1417 af 21. december 2005 og §  

 1  

 i lov nr. 520 af 7. juni 2006, foretages følgende ændringer:
 1.  

  

 I  

  

 § 4, stk. 1, 2. pkt.,  

  

 og  

  

 § 70, stk. 5,  

  

 udgår  

 »og amtskommuner«.
 2.  

  

 I  

  

 § 4  

  

 indsættes som  

  

 stk. 5:
»Stk. 5.  

  

 Stk. 2 finder tilsvarende anvendelse på  

 Energinet.dk.« 3.  

  

 Efter § 8  

 a indsættes:
»§ 8 b.  

  

 Transport- og energiministeren kan  

 fastsætte regler om, at elforbrugerne ikke skal betale beløb til dækning af  

 omkostninger ved gennemførelse af de offentlige forpligtelser som nævnt i §  

 8,  

 stk. 3 og 4, der modsvarer den del af deres elforbrug, som de selv producerer  

 på nærmere angivne elproduktionsanlæg med en begrænset eleffekt eller  

 elproduktion.
Ministeren kan fastsætte regler om betingelser for undtagelse  

 fra  

 betalingsforpligtelsen, herunder om grænser for størrelser af  

 produktionsanlæg  

 og produktioner.« 4.  

  

 Efter §  

 12 a og før overskriften »Elproduktionsanlæg på havet« indsættes:
»Tilslutning  

 af kraft- og kraft-varme-værker § 12 b.  

  

 Ejere af kraft- og  

 kraft-varme-værker, som ikke er omfattet af § 67, eller som opføres på  

 centrale  

 kraftværkspladser, jf. § 10, stk. 6, betaler alle omkostningerne, der er  

 forbundet med at tilslutte anlægget til nærmeste transmissionsnet over 100  

 kV.  

 Ejeren kan dog aftale med net- eller transmissionsvirksomheden i området, at  

 anlægget tilsluttes på lavere spændingsniveau, hvis ejeren betaler alle  

 omkostninger ved at tilslutte anlægget til det eksisterende kollektive  

 elforsyningsnet og til at transportere elektriciteten til nærmeste  

 transmissionsnet over 100 kV.
På Bornholm betaler ejeren udgifterne til  

 tilslutning til nærmeste 60 kV-net og til en eventuel forstærkning og  

 udbygning  

 af 60 kV-nettet, som er nødvendiggjort af tilslutningen.
Stk. 2.  

  

 Omkostninger til nødvendig forstærkning og  

 udbygning af transmissionsnet over 100 kV afholdes af  

 transmissionsvirksomheden.« 5.  


  

 § 14, stk. 1,  

  

 affattes således:
»Tilladelsen efter § 13 meddeles efter transport- og  

 energiministerens bestemmelse enten efter offentlig indkaldelse af  

 ansøgninger  

 i forbindelse med udbud eller efter offentliggørelse af en modtaget  

 ansøgning,  

 hvor andre interesserede parter opfordres til at indgive ansøgning.  

 Transport-  

 og energiministeren kan fastsætte regler herom.« 6.  


  

 § 15, stk. 1  

  

 , affattes således:
»I forbindelse med udbud og offentliggørelse af en modtaget  

 ansøgning efter § 14 kan transport- og energiministeren angive særlige  

 forhold eller  

 vilkår, som ministeren vil lægge vægt på ved stillingtagen til de indkomne  

 tilbud, samt fastsætte regler herom.« 7.  


  

 § 27 h  

  

 ophæves, og i stedet indsættes:
 »§ 27 h.  

  

 Hvis elproducenten ikke etablerer  

 havvindmølleparken, uanset at elproducenten har forpligtet sig hertil i  

 overensstemmelse med vilkår i et udbud efter § 14, ifalder elproducenten  

 objektivt erstatningsansvar for den systemansvarlige virksomheds deraf  

 følgende  

 tab.
 Stk. 2.  

  

 Hvis den systemansvarlige virksomhed ikke opfylder  

 frister og betingelser for nettilslutning af havvindmølleparken ifølge vilkår  

 i  

 udbuddet, ifalder virksomheden objektivt erstatningsansvar for elproducentens  

 deraf følgende tab.
 Stk. 3.  

  

 Ydelse af erstatning efter stk. 1 og 2 skal ske i  

 overensstemmelse med de i udbudsvilkårene nævnte betingelser og rammer.  

 Uenighed om adgangen til erstatning efter stk. 1 og 2 og uenighed om  

 størrelsen  

 af erstatningen afgøres af domstolene.
 Stk. 4.  

  

 Hvis staten ved dom bliver pålagt erstatningspligt,  

 fordi den besluttede lokalisering af havvindmølleparken medfører driftstab  

 for  

 ejere af tilstødende, allerede etablerede havvindmøller, afholdes den pålagte  

 erstatningssum af den systemansvarlige virksomhed.
 Stk. 5.  

  

 Nedennævnte indtægter og omkostninger indgår i den  

 systemansvarlige virksomheds prisfastsættelse efter § 71, jf. i øvrigt § 27  

 i,  

 stk. 4:
 1)  

 	  

 Erstatningsbeløb, som  

 elproducenten betaler efter stk. 1.
 2)  

 	  

 Erstatningsbeløb, som  

 den systemansvarlige virksomhed betaler efter stk. 2 og 4.
 3)  

 	  

 Nødvendige  

 omkostninger for at opfylde udbudsvilkår om nettilslutning af  

 havvindmølleparken i tilfælde, hvor havvindmølleparken ikke bliver etableret,  

 og hvor omkostningerne ifølge udbudsvilkårene ikke bliver dækket af  

 elproducenten.
§ 27 i.  

  

 Hvis en transmissionsvirksomhed  

 ifølge bevilling efter § 19 er forpligtet til at udføre dele af et  

 ilandføringsanlæg fra en udbudt havvindmøllepark, skal  

 transmissionsvirksomheden i fornødent omfang medvirke til den  

 systemansvarlige  

 virksomheds opfyldelse af pålæg til denne virksomhed om etablering af  

 ilandføringsanlægget, jf. § 4, stk. 6, i lov om Energinet.dk.
Med et  

 ilandføringsanlæg forstås en transmissionsforbindelse fra en havvindmøllepark  

 til et aftalt tilslutningspunkt i transmissionsnettet.
 Stk. 2.  

  

 Den systemansvarlige virksomhed er ansvarlig over  

 for elproducenten for udførelsen af ilandsføringsanlægget.
Stk. 3.  

  

 Den systemansvarlige virksomhed og  

 transmissionsvirksomheden fastsætter ved forhandling omfanget af aktiviteter,  

 som påhviler transmissionsvirksomheden.
Hvis ilandføringen ikke gennemføres  

 og  

 idriftsættes, afholdes transmissionsvirksomhedens nødvendige omkostninger ved  

 aktiviteter, som er udført med henblik på at opfylde udbudsvilkårene, af den  

 systemansvarlige virksomhed efter regning.
 Stk. 4.  

  

 Den systemansvarlige virksomheds afholdte  

 omkostninger som nævnt i stk. 3 indgår i et eventuelt erstatningskrav mod  

 elproducenten efter § 27 h, stk. 1, inden for rammerne af udbudsvilkårene og  

 medgår i øvrigt i den systemansvarlige virksomheds opkrævning af beløb som  

 nævnt i § 27 h, stk. 5, nr. 3.
Stk. 5.  

  

 Uenighed om adgangen til dækning af omkostninger  

 som nævnt i stk. 3 og uenighed om størrelsen af disse afgøres af domstolene.« 8.  


  

 § 37, stk. 8,  

  

 affattes således:
»Stk. 8.  

  

 Kommuner  

 kan ved indberetning efter stk. 5 af vederlag ved afståelse af ejerandele i  

 virksomheder omfattet af stk. 1 fratrække beløb, som i medfør af § 37 a, stk.  

 1  

 eller 6, har ført eller samtidig fører til reduktion i kommunens statstilskud  

 i  

 henhold til stk. 10. Kommuner kan endvidere ved indberetning efter stk. 5  

 fratrække 1)  

 	  

 et nettoprovenu og en  

 indskudskapital, som Energitilsynet har godkendt eller fastsat i medfør af §  

 35, stk. 5, jf. stk. 1 eller stk. 9, 2. pkt., i lov om naturgasforsyning, og  

 som for nettoprovenuets vedkommende har ført eller samtidig fører til  

 reduktion  

 af kommunens statstilskud i henhold til § 35, stk. 6-8, i lov om  

 naturgasforsyning, og 2)  

 	  

 beløb, som i medfør  

 af § 2, stk. 3, eller § 7 i lov om kommuners afståelse af vandforsyninger og  

 spildevandsforsyninger har ført eller samtidig fører til reduktion af  

 kommunens  

 statstilskud i henhold til § 6 i lov om kommuners afståelse af  

 vandforsyninger  

 og spildevandsforsyninger.« 9.  

  

 I  

  

 § 42, stk. 1  

,  


  

 ændres  

 »3 måneder«  

 til:  

 »6  

 måneder«.
10.  

  

 I  

 overskriften til  

  

 kapitel 8  

  

 indsættes  

 efter »bevillinger«: »m.v.« 11.  

  

 I  

  

 § 51, stk. 3,  

  

 indsættes efter »aktiviteter«:  

 »samt de planlægningsopgaver, der er omfattet af § 4, stk. 2, i lov om  

 Energinet.dk«.
 12.  

  

 Efter §  

 51 indsættes:
»§ 51 a.  

  

 Transport- og energiministeren kan fastsætte regler om betaling til dækning  

 af  

 omkostningerne ved 1)  

 	  

 behandling af  

 ansøgning om bevilling, herunder de bevillinger, der er  

 nævnt i § 10, stk. 1, § 19, stk. 1, og § 33,  

 stk. 1, 2)  

 	  

 behandling af  

 ansøgning om tilladelse, herunder de tilladelser, der er nævnt i § 11, stk.  

 1,  

 § 12 a, stk. 1, § 13, stk. 2, § 16, stk. 1, § 21, stk. 1, § 22 a, stk. 1, §  

 23,  

 stk. 1, og § 37 a, stk. 1, 3)  

 	  

 behandling af  

 godkendelse af udbygning af transmissionsnet efter § 4, stk. 3, i lov om  

 Energinet.dk, 4)  

 	  

 tilsyn med  

 overholdelse af vilkår i tilladelser og godkendelser og 5)  

 	  

 opstilling af rammer  

 for markedet for VE-beviser samt administration heraf.« 13.  


  

 § 56 e  

  

 affattes således:
 »§ 56 e.  

  

 Denne bestemmelse omhandler pristillæg  

 til elektricitet produceret på havvindmølleparker, som er udbudt efter  

 bestemmelserne i § 14.
 Stk. 2.  

  

 Pristillæg som nævnt i stk. 1 ydes således:
 1)  

 	  

 Til elektricitet  

 produceret på havvindmølleparken Horns Rev 2, udbudt den 7. juli 2004, ydes  

 et  

 pristillæg, som fastsættes således, at dette og den efter § 59, stk. 2, nr.  

 1,  

 fastsatte markedspris tilsammen udgør 51,8 øre pr. kWh.
 2)  

 	  

 Til elektricitet  

 produceret på havvindmølleparken Rødsand 2, udbudt den 13. oktober 2005, ydes  

 et pristillæg, som fastsættes således, at dette og den efter § 59, stk. 2,  

 nr.  

 1, fastsatte markedspris tilsammen udgør 49,9 øre pr. kWh.
 Stk. 3.  

  

 Hvis elproducenten skal betale en indfødningstarif  

 ved overføring af elektriciteten til det overordnede elforsyningsnet, ydes  

 tillige et pristillæg svarende til betalingen efter den fastsatte  

 indfødningstarif.
Stk. 4.  

  

 De i stk. 2 og 3 nævnte pristillæg ydes for en  

 elproduktion på 10 TWh, som er fremstillet i overensstemmelse med vilkårene i  

 udbuddet.
Pristillæg ydes dog højst i 20 år fra tidspunktet for  

 havvindmølleparkens nettilslutning.
 Stk. 5.  

  

 Der udstedes ikke VE-bevis for elproduktion fra de  

 i stk. 2 nævnte havvindmølleparker.
Stk. 6.  

  

 Hvis der ydes betaling som nævnt i § 27 g for  

 nedregulering af elproduktionen i den periode, hvori der ydes pristillæg  

 efter  

 stk. 2 og 3, medregnes en elproduktion svarende til det kompenserede  

 produktionstab i den samlede elproduktion, hvortil der ydes pristillæg.« 14.  

  

 Efter §  

 64 og før overskriften til § 66 indsættes:
 »Udbetaling af  

 pristillæg m.v.
 § 65.  

  

 Udbetaling af pristillæg efter  

 bestemmelserne i §§ 56-58 b og regler fastsat i medfør af disse bestemmelser  

 kan tilbageholdes, hvis elproducenten uanset anmodning ikke inden for en  

 fastsat frist meddeler fyldestgørende oplysninger til brug for en afgørelse  

 om  

 udbetaling af pristillægget eller tilsyn og kontrol med udbetalingen.
 Stk. 2.  

  

 Udbetalingen genoptages, når elproducenten har  

 meddelt nærmere angivne oplysninger om det pågældende forhold.
 Stk. 3.  

  

 Transport- og energiministeren kan fastsætte regler  

 om betingelser og frister for tilbageholdelse og genoptagelse af pristillæg.
 § 65 a.  

  

 Den systemansvarlige virksomhed  

 udbetaler beløb til berigtigelse af for lidt udbetalt pristillæg til  

 elektricitet, hvortil der ydes pristillæg efter bestemmelserne i §§ 56-58 b  

 og  

 regler fastsat i medfør af disse bestemmelser, og opkræver beløb til dækning  

 af  

 for meget udbetalt pristillæg.
 Stk. 2.  

  

 Ejerskab til et elproduktionsanlæg, hvortil der  

 ydes pristillæg som nævnt i stk. 1, og ændringer i ejerskabet skal anmeldes  

 til  

 den systemansvarlige virksomhed.
 Stk. 3.  

  

 Den systemansvarlige virksomhed kan med frigørende  

 virkning udbetale pristillæg og beløb til berigtigelse af for lidt udbetalt  

 pristillæg til den, der er anmeldt som ejer af elproduktionsanlægget i den  

 periode, som udbetalingen vedrører, medmindre ejeren har anmeldt, at  

 udbetaling  

 skal ske til en anden.
Stk. 4.  

  

 Transport- og energiministeren kan fastsætte regler  

 om anmeldelse og udbetaling efter stk. 1-3.« 15.  

  

 I  

  

 § 68, stk. 2,  

  

 ændres »samt regler« til: »,«, og  

 efter »forhold« indsættes: »samt om betaling til dækning af omkostningerne  

 ved  

 behandling af ansøgning om godkendelse«.
 16.  

  

 I  

  

 § 68 a  

  

 ændres  

 »63 a, 64« til: »63 a-65 a«.
 17.  


  

 § 85 a  



  

 affattes således:
 »§ 85 a.  

  

 Transport- og energiministeren kan  

 fastsætte regler om udøvelse af tilsyn og kontrol med opkrævning og  

 udbetaling  

 af beløb til dækning af nødvendige omkostninger ved at gennemføre de  

 offentlige  

 forpligtelser, der påhviler de kollektive elforsyningsvirksomheder som nævnt  

 i  

 § 8, stk. 3 og 4.
Stk. 2.  

  

 Transport- og energiministeren kan endvidere  

 fastsætte regler for udøvelse af tilsyn og kontrol med udstedelse, tildeling  

 og  

 omsætning af de i § 60 nævnte VE-beviser.
I reglerne kan det fastsættes, at  

 elforbrugerne har pligt til at afgive oplysninger, som er nødvendige for, at  

 der kan føres kontrol med, at disse har opfyldt deres købsforpligtelse for  

 VE-beviser.
Stk. 3.  

  

 Transport- og energiministeren kan fastsætte regler  

 om dokumentation for forhold, der er omfattet af stk. 1 og 2. Ministeren kan  

 herunder fastsætte, at 1)  

 	  

 en elproducent, som  

 modtager pristillæg, skal meddele oplysninger om el- og varmeproduktion,  

 produktionsanlæg, driftsmæssige forhold og brændselsanvendelse, 2)  

 	  

 oplysninger som nævnt  

 i nr. 1 skal indberettes til et register, som ministeren eller den  

 systemansvarlige virksomhed har oprettet, 3)  

 	  

 elproduktion skal  

 måles eller beregnes på nærmere angivet måde, 4)  

 	  

 nærmere angivne  

 oplysninger skal verificeres af en uafhængig virksomhed eller ved  

 akkrediteret  

 certificering og 5)  

 	  

 omkostninger til  

 opfyldelse af kravene i nr. 1-4 påhviler elproducenten.
 Stk. 4.  

  

 Transport- og energiministeren kan fastsætte regler  

 om, at kontrollen og tilsynet efter stk. 1 og 2 skal udøves af  

 netvirksomheder  

 eller af den systemansvarlige virksomhed.
Stk. 5.  

  

 Transport- og energiministeren kan fastsætte regler  

 om, at den systemansvarlige virksomhed skal fastsætte retningslinjer for  

 udøvelse af kontrollen og tilsynet.
Retningslinjerne skal godkendes af  

 ministeren.« § 2 I lov om naturgasforsyning, jf. lovbekendtgørelse nr.  

 1116 af 8. november 2006, foretages følgende ændringer:
 1.  

  

 I  

  

 § 13, stk. 3,  

  

 udgår »og 2«.
2.  

  

 I  

 overskriften til  

  

 kapitel 5  

  

 indsættes  

 efter »bevillinger«: »m.v.« 3.  

  

 I  

  

 § 28 b  

  

 ændres to steder i  

  

 stk. 1,  

  

 et sted i  

  

 stk. 2  

  

 og et sted i  

  

 stk. 3  

  

 »transmissions-  

 eller distributionsselskab«  

 til:  

 »transmissions-, distributions- eller lagerselskab«.
 4.  

  

 I  

  

 § 30, stk. 3,  

  

 indsættes efter  

 »Bevillingshaverne«: »samt Energinet.dk og denne virksomheds helejede  

 datterselskaber, jf. § 2, stk. 2 og 3, i lov om Energinet.dk,« og efter  

 »aktiviteter«: »samt de planlægningsopgaver, der er omfattet af § 4, stk. 2,  

 i  

 lov om Energinet.dk«.
 5.  


  

 § 35  

  

 affattes således:
 »§ 35.  

  

 En kommune  

 skal i forbindelse med modtagelse af uddelinger fra og vederlag ved afståelse  

 af ejerandele i naturgasselskaber, der er eller i perioden efter den 11.  

 april  

 2007 har været omfattet af § 2, eller selskaber, der direkte eller indirekte  

 ejer eller i perioden efter den 11. april 2007 har ejet andele i sådanne  

 selskaber, opgøre størrelsen af kommunens indskudskapital i selskaberne og  

 nettoprovenuet ved uddelingen eller afståelsen.
Stk. 2.  

  

 Selskabsmæssige  

 omstruktureringer er ikke omfattet af stk. 1, når de ejere, der direkte eller  

 indirekte har ejerandele i de selskaber, der berøres af den selskabsmæssige  

 omstrukturering, ikke opnår andet vederlag i forbindelse hermed end direkte  

 eller indirekte ejerandele i samme indbyrdes forhold i det selskab eller de  

 selskaber, der består efter den selskabsmæssige omstrukturering.
Dette er dog  

 betinget af, at selskabet eller selskaberne er omfattet af stk. 1.
 Stk. 3.  

  

 Opgørelsen efter  

 stk. 1 skal indsendes til Energitilsynet efter regler fastsat af tilsynet.  

 Opgørelsen skal omfatte den dato, hvor uddelingen eller vederlaget er til  

 rådighed for kommunen (rådighedsdatoen).
 Stk. 4.  

  

 Ved afståelse af  

 ejerandele omfattet af stk. 1 til en fond eller anden selvejende institution  

 anses afståelsestidspunktet for rådighedsdato efter stk. 3, og nettoprovenuet  

 beregnes på baggrund af et vederlag, som mindst svarer til markedsværdien af  

 de  

 pågældende ejerandele.
 Stk. 5.  

  

 Energitilsynet  

 træffer afgørelse om, hvorvidt opgørelsen og rådighedsdatoen kan godkendes.  

 Kan  

 Energitilsynet ikke godkende disse, fastsætter tilsynet størrelsen af  

 kommunens  

 direkte eller indirekte andel af indskudskapitalen i selskabet eller  

 selskaberne, nettoprovenuet ved uddelingen eller afståelsen og  

 rådighedsdatoen,  

 jf. stk. 1 og 4.
 Stk. 6.  

  

 Energitilsynet  

 giver senest den 1. juni hvert år Indenrigs- og Sundhedsministeriet  

 meddelelse  

 om størrelsen af det beløb, som en kommune, jf. stk. 5, har opnået i  

 nettoprovenu  

 ved uddelingen eller afståelsen samt rådighedsdatoen.
 Stk. 7.  

  

 Indenrigs- og  

 Sundhedsministeriet reducerer herefter kommunens statstilskud efter  

 bestemmelsen i § 15, stk. 5, i lov om kommunal udligning og generelle tilskud  

 til kommuner med det i stk. 6 nævnte beløb inklusive forrentning som nævnt i  

 stk. 8.
 Stk. 8.  

  

 Indenrigs- og  

 Sundhedsministeriet beregner en forrentning, som beregnes fra det tidspunkt,  

 hvor kommunen får rådighed over uddelingen eller vederlaget ved afståelse, og  

 indtil det år, hvor reduktionen af statstilskuddet til kommunen sker.  

 Forrentningen beregnes af nettoprovenuet, jf. stk. 6, fraregnet den årlige  

 tilskudsreduktion som nævnt i stk. 7. Renten fastsættes til Nationalbankens  

 diskonto den 1. januar for det eller de år, for hvilke forrentningen skal  

 beregnes.
Stk. 9.  

  

 En kommune må  

 ikke uden tilladelse fra transport- og energiministeren bevare ejerskabet til  

 aktiviteter, som ikke er omfattet af § 2, når aktiviteterne påbegyndes i  

 selskaber omfattet af stk. 1 eller selskaber, som disse direkte eller  

 indirekte  

 ejer andele i.
Transport- og energiministeren kan stille vilkår for  

 meddelelse  

 af tilladelse, herunder om, at midler anvendt til sådanne aktiviteter skal  

 betragtes som uddelinger efter stk. 1. Hvis der måtte være påbegyndt  

 aktiviteter,  

 som transport- og energiministeren ikke kan give tilladelse til, skal  

 kommunens  

 ejerskab til aktiviteterne ophøre snarest muligt.
Hvis det selskab, hvori  

 aktiviteten udøves, ikke ønsker at ophøre med aktiviteten, skal kommunen  

 snarest muligt bringe ejerskabet af selskabet til ophør.
Et eventuelt tab  

 forårsaget af den pågældende aktivitet betragtes som en uddeling efter stk. 1  

 med rådighedsdato fra den 1. juli i det år, hvor aktiviteten er påbegyndt.  

 Kommunen fremsender dokumentation til Energitilsynet for aktiviteternes  

 økonomiske virkning for kommunen.
Dokumentationen skal være bilagt en  

 opgørelse, jf. stk. 1 og 3, hvis der måtte være lidt et tab.
 Stk. 10.  

  

 Ved indsendelse  

 af opgørelse efter stk. 3 kan en kommune ved afståelse af ejerandele i  

 virksomheder omfattet af stk. 1 fratrække beløb, som i medfør af stk. 9, 2.  

 pkt., har ført eller samtidig fører til reduktion af kommunens statstilskud i  

 henhold til stk. 6-8.
Stk. 11.  

  

 Stk. 1-10  

 finder ikke anvendelse, når  

 kommunen kan  

 godtgøre, at 1)  

 	  

 selskabet eller  

 selskaberne også er omfattet af § 37 i lov om elforsyning, § 23 l i lov om  

 varmeforsyning eller § 2 i lov om kommuners afståelse af vandforsyninger og  

 spildevandsforsyninger og 2)  

 	  

 aktiviteterne i  

 selskabet eller selskaberne er finansieret af midler, som ikke stammer fra  

 aktiviteter omfattet af denne lov.« 6.  


  

 § 58  

  

 ophæves.
§ 3 I lov om varmeforsyning, jf. lovbekendtgørelse nr. 347  

 af 17. maj 2005, som ændret ved § 22 i lov nr. 1414 af 21. december 2005 og §  

 3  

 i lov nr. 520 af 7. juni 2006, foretages følgende ændringer:
 1.  


  

 § 20, stk. 2,  

  

 affattes således:
»Stk. 2.  

  

 Efter regler fastsat af transport- og  

 energiministeren kan der endvidere indregnes driftsmæssige afskrivninger,  

 henlæggelser til nyinvesteringer og, med det i § 21 nævnte tilsyns  

 (Energitilsynets) tiltræden, forrentning af indskudskapital, jf. dog stk. 7.« 2.  


  

 § 23 l, stk. 8,  

  

 affattes således:
»Stk. 8.  

  

 Kommuner kan ved indberetning efter stk. 5 af  

 vederlag ved afståelse af ejerandele i virksomheder omfattet af stk. 1  

 fratrække beløb, som i medfør af § 23 m, stk. 1 eller 6, har ført eller  

 samtidig fører til reduktion af kommunens statstilskud i henhold til stk. 10.  

 Kommuner kan endvidere ved indberetning efter stk. 5 fratrække 1)  

 	  

 et nettoprovenu og en  

 indskudskapital, som Energitilsynet har godkendt eller fastsat i medfør af §  

 35, stk. 5, jf. stk. 1 eller stk. 9, 2. pkt., i lov om naturgasforsyning, og  

 som for nettoprovenuets vedkommende har ført eller samtidig fører til  

 reduktion  

 af kommunens statstilskud i henhold til § 35, stk. 6-8, i lov om  

 naturgasforsyning, og 2)  

 	  

 beløb, som i medfør  

 af § 2, stk. 3, eller § 7 i lov om kommuners afståelse af vandforsyninger og  

 spildevandsforsyninger har ført eller samtidig fører til reduktion af  

 kommunens  

 statstilskud i henhold til § 6 i lov om kommuners afståelse af  

 vandforsyninger  

 og spildevandsforsyninger.« § 4 Stk. 1.  

  

 Tidspunktet for lovens ikrafttræden fastsættes af transport- og  

 energiministeren.
Ministeren kan fastsætte, at dele af loven træder i kraft  

 før  

 andre dele af loven.
 Stk. 2.  

  

 Elforsyningslovens § 51, stk. 3, § 51 a, nr. 3, og  

 § 68, stk. 2, som ændret henholdsvis affattet ved § 1, nr. 11, 12 og 15, og  

 naturgasforsyningslovens § 13, stk. 3, og § 30, stk. 3, som ændret ved § 2,  

 nr.  

 1 og 4, har virkning fra den 1. januar 2005.
 Stk. 3.  

  

 Elforsyningslovens § 51 a, nr. 1, 2, 4 og 5, som affattet ved § 1, nr. 12,  

 har  

 virkning fra den 1. januar 2000.
 Stk. 4.  

  

 § 2, nr. 5, har  

 virkning for uddelinger, der bindende er besluttet, og for vederlag ved  

 afståelse erhvervet ved bindende aftale indgået den 11. april 2007 eller  

 senere.
Stk. 5.  

  

 Bindende  

 dispositioner foretaget inden den 11. april 2007 behandles efter de hidtil  

 gældende bestemmelser i naturgasforsyningslovens § 35, medmindre kommunen  

 senest den 31. december 2007 anmoder Energitilsynet om, at dispositioner  

 foretaget fra den 12. juni 2003 ønskes omfattet af § 35 som affattet ved § 2,  

 nr. 5. Hvis dispositionerne måtte have virkning for flere kommuner, skal  

 samtlige berørte kommuner anmode Energitilsynet herom, for at dispositionerne  

 bliver omfattet.
Energitilsynet vil herefter træffe fornyet afgørelse  

 vedrørende afståelser, som allerede har ført til opgørelse efter den hidtil  

 gældende § 35, ligesom kommunen vil skulle indsende opgørelser efter § 35,  

 stk.  

 1 og 3, som affattet ved § 2, nr. 5, for så vidt angår uddelinger foretaget  

 fra  

 den 12. juni 2003.
 Stk. 6.  

  

 Elforsyningslovens § 37, stk. 8, nr. 1, som affattet ved § 1, nr. 8, og  

 varmeforsyningslovens § 23 l, stk. 8, nr. 1, som affattet ved § 3, nr. 2, har  

 virkning fra den 12. juni 2003, når der er tale om nettoprovenu og  

 indskudskapital, som Energitilsynet har godkendt eller fastsat i medfør af §  

 35, stk. 5, jf. stk. 1, i lov om naturgasforsyning.
Givet på Christiansborg Slot, den 6. juni  

 2007 Under Vor Kongelige Hånd og Segl Margrethe R.
