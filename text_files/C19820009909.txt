1. Indledning Domstolene har i en række sager givet statsskattedirektoratet medhold i,  

 at der under visse betingelser kan pålægges en person - typisk en leder af et  

 aktie- eller anpartsselskab - personligt erstatningsansvar for det tab, den  

 pågældende ved sin handlemåde har påført det offentlige i forbindelse med  

 selskabets manglende afregning af indeholdte A-skatter.
 Senest har Højesteret i dom refereret i UfR 1981, s. 473, pålagt  

 direktøren for et aktieselskab personligt erstatningsansvar for selskabets  

 A-skatterestance.
2. Betingelser for erstatningsansvar 2.1 Den indeholdelsespligtige skal være en virksomhed med begrænset  

 ansvar, typisk et aktie- eller anpartsselskab.
2.2 Der skal være påført det offentlige tab ved culpøs adfærd.
Det vil  

 sige, at de pågældende i kraft af deres tilknytning til virksomheden på  

 tidspunktet for lønudbetalingerne var eller burde have været klar over, at  

 man ved at fortsætte virksomheden og samtidig undlade at indbetale indeholdte  

 A-skatter påførte det offentlige en nærliggende risiko for, at skatterne ikke  

 ville blive betalt.
 2.3 Virksomheden skal være ophørt som insolvent med restancer af A-skat,  

 eller tab skal være konstateret f.eks. i forbindelse med akkord.
2.4 Personer, der ønskes pålagt erstatningsansvar, skal have haft en  

 væsentlig økonomisk interesse i virksomheden og have været enerådende i  

 virksomhedens anliggender.
Dette gælder tilsvarende, hvor disse  

 forudsætninger samtidig opfyldes af flere personer.
Det er ikke afgørende, om  

 de pågældende helt eller delvis ejer selskabets kapital.
3. Indberetning af erstatningssager 3.1 Indberetningen skal normalt ske i forbindelse med indberetning af  

 straffesag, jf.
SD-cirkulære 1980-45, når tillige betingelserne i nærværende  

 cirkulære efter kommunens skøn er opfyldt.
 3.2 Indberetning kan finde sted uafhængigt af indberetningen af  

 straffesag, hvis betingelserne for erstatning i øvrigt er opfyldt.
3.3 Erstatningssager rejses normalt af statsskattedirektoratet i  

 forbindelse med straffesager vedrørende overtrædelse af kildeskatteloven.
I  

 visse sager vil retten allerede i forbindelse med straffesagen tage stilling  

 til erstatningsspørgsmålet.
I andre tilfælde vil erstatningsspørgsmålet blive  

 henvist til civilt søgsmål.
Skattemyndighederne har bevisbyrden for, at der er handlet culpøst.
Til  

 brug ved direktoratets bedømmelse af om der skal rejses erstatningskrav, må  

 følgende materiale vedlægges sagen ved dens indberetning til direktoratet:
 3.3.1. Opgørelse over restancen eksklusive renter og påkravsgebyrer  

 fordelt på tilsvarsmåneder.
3.3.2. Redegørelse for tvangsinddrivelsens forløb, herunder oplysning om  

 udlæg eller anden sikkerhed.
Det skal fremgå, på hvilke tidspunkter  

 inkassomyndigheden har været i forbindelse med de ansvarlige.
3.3.3. Den indeholdelsespligtiges skriftlige forklaring om årsagen til  

 restancens opståen.
Afgives sådan erklæring mundtligt i forbindelse med  

 sagsbehandlingen, skal referat heraf så vidt muligt af bevismæssige grunde  

 være læst og underskrevet af den indeholdelsespligtige.
 3.3.4. Foreliggende rapporter vedrørende kontrolbesøg i det tidsrum  

 restancen er opstået.
 3.3.5. Følgende regnskabsmateriale:
 Virksomhedens regnskaber for de 3 seneste indkomstår.
 Bekræftede udskrifter af bestyrelsens forhandlingsprotokol og  

 revisionsprotokoller vedrørende forhold af betydning for sagen.
 Statusoversigt og kuratorindberetning, jf. konkurslovens § 116.
 3.3.6. Oplysning om personlige skatterestancer.
 3.3.7. Selvangivelser for de seneste 3 indkomstår for de personer, der  

 ønskes pålagt erstatningspligt.
 Selvangivelserne skal sammen med eventuelle andre økonomiske oplysninger  

 om de pågældende bruges til bedømmelse af, om et eventuelt erstatningsbeløb  

 vil kunne inddrives hos de erstatningspligtige.
4. Generelle bemærkninger 4.1 Erstatningsspørgsmålet kan kun afgøres på grundlag af de almindelige  

 erstatningsregler, hvorfor hæftelsesbestemmelsen i kildeskattelovens § 69,  

 stk. 2, ikke kan anvendes.
Dette har især den betydning, at erstatningskravet  

 ikke kan tillægges renter efter kildeksatteloven og ikke kan inddrives efter  

 de særlige regler for inddrivelse af skatterestancer.
4.2 Samtidig med at statsskattedirektoratet rejser et erstatningskrav,  

 registreres kravet i det centrale fordringsregister.
Først derefter kan  

 kravet anvendes til modregning.
Statsskattedirektoratet, den. 4. juni 1982 Hans Westerberg / Birthe Holm Ingen.
