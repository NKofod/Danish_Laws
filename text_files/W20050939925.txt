 Pressenævnet  

 bemærkede indledningsvis, at nævnet som følge af de begrænsede muligheder for  

 bevisførelse ikke kunne vurdere, hvorvidt der var bragt urigtige oplysninger  

 i  

 artiklen.
Den Nye  

 Dialog var efter det oplyste klar over, at det ikke var en egentlig  

 repræsentant for klager, som man interviewede i forbindelse med research til  

 artiklen.
I lyset af, at artiklens indhold, der efter Pressenævnets  

 opfattelse  

 fremstod som en beskrivelse af bladets medarbejderes observationer og  

 opfattelser,  

 fandt nævnet ikke grundlag for at udtale kritik af, at artiklen ikke blev  

 forlagt for klager inden offentliggørelse, ligesom nævnet ikke i øvrigt fandt  

 grundlag for at udtale kritik.
Kendelse  

 fra Pressenævnet i sag 2004-6-138 [K] har ved advokat Henrik Karl Nielsen klaget til Pressenævnet  

 over en artikel i Den Nye Dialog, nr. 98 af 30. november 2004, idet han  

 finder,  

 at god presseskik er tilsidesat.
Artiklen, der blev bragt under overskriften [K]  en hellig vej  

 til Gud eller prostitution?, havde underrubrikken [K] uddanner  

 danskere i  

 seksuel tantra-yoga.
Samtidig har [K]s moderorganisation, MISA, fået en grum  

 behandling af Rumæniens myndigheder.
Men [K] og MISA har også ubehagelige  

 rygter knyttet til sig.
Dialogcentret har derfor besøgt [K] i  

 København. Artiklen havde følgende ordlyd:
Klirrrr! Uden at der bankes eller ringes på, smadres ruden i døren.  

 Døren slås ind, og frem vælter maskerede, bevæbnede mænd.
Et par unge kvinder  

 trækkes frem og lægges på maven på gulvet, mens de filmes.
Den ene kvinde i  

 små  

 trusser, den anden splitternøgen.
En tredje kvinde hentes ud af et aflåst  

 toilet med trusserne nede om anklerne.
Stedet gennemrodes, og de maskerede  

 mænd  

 fjerner bøger, dokumenter, videoer og andet.
Kun med besvær får de fortumlede beboere de maskerede til at  

 identificere sig.
De tilhører politiet, de foretager en razzia og leder især  

 efter porno.
Klokken er 9 om morgenen den 18. marts 2004, og vi befinder os i  

 Bukarest, Rumænien, hos yoga-kulten M.I.S.A. (Miscarea de Integrare  

 Spirituala  

 în Absolut  Bevægelsen for Spirituel Integration ind i Det Absolutte).
 Razziaen begyndte en time tidligere og rammer mere end et dusin  

 boliger i Bukarest, også kultens leder, [A], der arresteres. [A], som  

 egentlig  

 hedder [A1], sigtes siden for skatteunddragelse og sex med en mindreårig, men  

 han er i dag gået under jorden.
Medierne taler om seksuel udnyttelse, porno og prostitution.
Men  

 også den rumænske menneskerettighedsbevægelse APADOR-CH, tilknyttet  

 Helsinki-Komitéen, blander sig og kalder aktionen mod MISA for Rumæniens  

 værste  

 krænkelse af menneskerettighederne siden 1989, hvor Ceausescu-regimet faldt.
[A] grundlægger MISA [A] begyndte tidligt i 1970erne som yoga-lærer, men i 1980erne  

 fik han besvær med Rumæniens diktator Ceausescu, der forbød al teori og  

 praksis,  

 som var inspireret fra Østen  lige fra karate over akupunktur til TM.  

[A] kom  

 i fængsel, men da Ceausescu blev væltet i december 1989, blev [A] løsladt, og  

 måneden efter grundlagde han MISA.
Denne yoga-kult begyndte hurtigt at koncentrere sig om tantrisk  

 yoga med rituelle seksuelle øvelser, og bevægelsen blev en stor succes med  

 afdelinger rundt om i Europa  fx [K] i Skandinavien, Tara i England og  

 i  

 Tyskland Deutsche Akademie für traditionelle Yoga.
Medlemsantallet steg, og  

 MISA hævder i dag at have over 40.000 yoga-udøvere knyttet til sig.
Sexslaver Samtidig steg også antallet af rygter om den frivole, seksuelle  

 praksis i MISA, om drikning af urin, og om, at [A] personligt havde seksuelt  

 "indviet" tusinder  ja, enhver ung, køn, kvindelig  

 yoga-udøver, som  

 han kunne komme i nærheden af.
Der meldte sig også rygter om prostitution.
I debatfora på internettet berettes der, at MISA-piger sælger  

 seksuelle ydelser via webcams (internet-kameraer), og at MISA årligt sender  

 over 100 piger til Japan som selskabsdamer, der skal bruge deres  

 særlige  

 tantriske træning til at sælge sig selv til rige, japanske forretningsmænd.  

 2   

 Derpå sender pigerne størstedelen  

 af fortjenesten tilbage til MISA, dvs.
MISA skulle i virkeligheden være en  

 sexslavekult, der slavebinder medlemmerne via spirituelle lænker.
 Dette er dog ikke bevist, og med til billedet hører også, at  

 Rumæniens magthavere efter Ceausescus fald stadig tilhører det  

 gammelkommunistiske  

 jetset, og at de deler dettes syn på ytrings- og religionsfrihed.
 Under alle omstændigheder har MISA i Rumænien jævnligt været  

 udsat for razziaer siden 1996.
[K] i København I 1990 sendte [A] en rumæner til Danmark, en rumæner med en  

 mission.
Det var [B], som grundlagde en MISA-skole i København, nemlig [K]  

   

 Nordisk Skole for Spirituel Udvikling. [K] ledes i dag af en anden rumæner,  

[C],  

 men [A] er stadig den centrale guru.
Et af [K]s sommerkurser i [K]s gård i Tisvilde (Bhoga) blev i  

 efteråret 2003 beskrevet i DR1-udsendelsen Te og tantrasex i Tisvilde, og da  

[A]  

 dukkede op, blev han udsat for hysterisk begejstring og beundring.  

 Tilhængerne  

 mener, at [A] har overnaturlige evner, og alle hans meninger og ytringer får  

 nærmest guddommelig status.
Det gælder åbenbart også [A]s mere ejendommelige  

 holdninger.
Dialogcentret har erfaret, at [K]-tilhængere tror på en mystisk,  

 verdensomspændende sammensværgelse mellem jøder og frimurere, som fx skal stå  

 bag indopereringen af biochips i mange mennesker for at  

 fjernstyre dem.
Det  

 ligner paranoia.
Seksuelt misbrug i [K]? Dialogcentret har hørt om seksuel udnyttelse i [K].
Nye, unge  

 piger i [K] finder sig som regel en trænet tantra-udøver at dyrke yoga med,  

 og  

 ham forelsker de sig ofte i.
Men den erfarne tantriker er hyppigt nået så  

 langt i sin spirituelle udvikling, at han ikke længere ser sex  

 som noget  

 personligt, men som "kosmisk kærlighed". Derfor har han gerne  

 mindst  

 6 sex-partnere.
Vi har hørt, at [K] skulle have en intern, uskreven regel om, at  

 mændene ikke skal fortælle pigerne om deres egen polygami.
Det  

 ville forstyrre  

 pigernes spirituelle udvikling.
Kort sagt, så bedrager [K]-mændene  

 systematisk  

 deres  kærester med utroskab.
En velinformeret kilde, der selv ikke entydigt har taget afstand  

 fra [K], har tillige fortalt os, at rygterne om prostitution i MISA kan være  

 sande.
Pigerne kan opfatte prostitutionen som karma yoga.
Det er  

 hinduismens  

 begreb om gavnlige, selvopofrende handlinger i en højere sags tjeneste.  

 Pigerne  

 skal blot bruge deres tantriske træning, glemme individet foran dem, tænke på  

 kosmisk kærlighed og skænke fortjenesten til MISA og [A]! Dialogcentret konfronterer [K] DCs stab ([D], [E] og [F]) aflagde derfor i september 2004 [K]  

 et visit.
Vi blev vist rundt i de smukke, rødmalede og eksotisk pyntede  

 lokaler  

 i Købmagergade i København og fik os en snak med en høflig yngre mand, der  

 tog  

 venligt imod.
Han hed [G] og havde været i [K] siden starten i 1990.
Vi spurgte ham først, om [K] var en ægte tantra-skole, og  

 hvilken indisk tantra-guru, der havde indviet [A]?  Jamen vi tror ikke på tantra som et specielt indisk fænomen.  

 Tantra er for alle, svarede [G].
 Vi bad ham da forklare os [K]s lære og syn på reinkarnation.
  Vi lærer Kashmir shivaisme, svarede [G] og beskrev derpå  

 denne  

 lære så detaljeret, så vi blev helt imponerede over hans kundskab.
Men dernæst beskrev han [K]s lære om kæden af reinkarnationer  

 som en frelsende bevægelse mod stadig mere guddommelighed.
Dette syn på  

 reinkarnation stammer fra den vestlige teosofi og er helt modsat indernes  

 forståelse, der ser reinkarnationskæden som et kredsløb og en fælde, som man  

 skal bryde ud af.
Da [G] uddybede, dukkede ord som æterlegeme og  

 kausallegeme  

 op.
Det er udtryk for de finere lag i mennesket, og disse udtryk stammer også  

 fra teosofien.
[K] og kristendommen Det viste sig da også, at [G] som de fleste teosoffer betragtede  

 sig som en ægte kristen.
 [G] så sig som en rumænsk-ortodoks kristen, der vidste en del om  

 Mariakult, ikoner, den ortodokse hjertebøn og kristen mystik. [K]  

 benytter  

 både Fadervor og hjertebønnen i deres praksis.
 Men især ét udsagn i Bibelen må være misforstået, mente [G].   

  Når Jesus siger, at han er Vejen, Sandheden og Livet, må han mene, at han er  

 én blandt flere veje? Akkurat det centrale punkt i kristendommen, at  

 netop  

 Kristus bærer frelsen og åbenbaringen af Guds kærlighed, forstod han altså  

 ikke.
[K] og MISA mener, at den kristne Gud beror på erfaringen af en  

 kosmisk Gud, som Kristus erklærer, er udtryk for nåde og kærlighed.
Ergo er  

 forkyndelsen af kosmisk kærlighed et kristent budskab.
Men  kosmisk kærlighed vil i [K] sige at have upersonlig sex   

 at have rituel sex, hvor partneren tolkes som hele universet, ja som Gud.
Det  

 gør man for selv at blive et overmenneske eller Gud selv.
Og dette er i  

 radikal  

 modstrid med kristendommen.
Her skal sex være knyttet til den enkelte person.  

 Hvert enkelt menneske har som netop dette menneske uendelig værdi via Guds  

 nåde, og centralt i kristendommen er det at forholde sig personligt og  

 kærligt  

 til medmennesket og til Gud  også når det handler om sex.
 [K]s lære om at have sex med Gud for selv at blive Gud er i  

 afgørende, åbenlys modstrid med den kristne lære.
Udnyttelse og paranoia Vi spurgte da [G], om det var rigtigt, at de erfarne yoga-mænd  

 var polygame, mens de unge yoga-piger fejlagtigt troede, at de havde monogame  

 forhold.
  Det forekommer, medgav [G].   Men jeg er imod det.
Jeg  

 råder  

 altid folk til at finde sammen med nogle på deres eget spirituelle  

 udviklingstrin.
Der går et stykke tid, før folk kan frigøre sig fra det  

 individuelle syn på kærlighed og kan forstå, at det handler om kosmisk  

 kærlighed. [G] afviste dog helt rygterne om, at MISA har brugt deres elever  

 som prostituerede i fx Japan ved at tolke deres handlinger som Karma Yoga.
   [A] er uskyldig i alle anklager, mente han. [G] genkendte  

   

 men troede dog ikke på  historien med, at frimurere fjernstyrede folk  

 via biochips.  

 Til gengæld fortalte han historien om, hvordan Det Hvide Hus set ovenfra  

 tydeligt ligner et satanisk gedebukkeansigt, og samtidig flettede [G]  

 frimurere  

 og zionisme ind i den historie.
Der er åbenbart mange slags forestillinger om frimurer-sammensværgelser  

 i [K]! Er MISA en sexslavekult? Hvad vi har mødt i [K], er en alvorlig stræben efter  

 gudserfaring og en dybfølt spiritualitet, hvor man helliger sig selv via  

 rituel  

 sex.
Vi betvivler ikke dybden af [K]-udøvernes religiøsitet.
Det  

 handler typisk ikke om plat sex og en religiøs undskyldning for at dyrke  

 ekstrem sex med mange partnere.
Vi har heller ikke set tegn på systematisk  

 sexmisbrug.
Vi kan ikke vide, om anklagerne om webcam-sex og prostitution i  

 Japan holder vand.
Men vi kan i al fald se, at MISA ikke har gjort særligt  

 meget for at forhindre deres medlemmer i at tjene penge via professionel sex.
Faktisk ligger det nok som en konsekvens af læren om  kosmisk  

 kærlighed  dvs. upersonlig sex  at man kan bruge sin  

 seksuelle kunnen på  

 denne selvopofrende måde, især hvis pengene kommer Sandheden  dvs.
MISA  

 og [A]  

  til gode (karma yoga).
Denne konsekvens afslører det etisk meget problematiske ved at  

 man skal distancere sig fra det personlige ved at tænke kosmisk.
Resultatet  

 er  

 et afstumpet menneskesyn  som en indre konsekvens af den tantriske  

 lære! Gurukult eller åbent kursuscenter? [K] er ikke en indisk tantra-sekt, men ligner en skole inden for  

 vestlig New Age, som lærer sin version af Kashmir-shivaistisk rød tantra, og  

 som er præget af et tantrisk menneskesyn.
[K]s brochurer indeholder også alskens New Age-stof som  

 astrologi, yin-yang, enneader og astralrejser.
På den måde ligner [K] lidt  

 det  

 jyske Vækstcentret, der også lærer en kombination af shivaistisk og  

 buddhistisk  

 tantra og esoteriske udlægninger af Den Ortodokse Kirke sat i en New  

 Age-ramme.
 Begge skoler har dannede og vidende elever, og skolerne befinder  

 sig et sted mellem at være en uforpligtende  oplyst" skole af frie,  

 kritiske mennesker og en stram sekt.
En vigtig forskel er dog, at Vækstcentrets leder, [H], ikke  

 optræder som en guru, der forlyster sig med pigerne  som [A] gør.
Og at  

 Vækstcentret bedriver en primært hvid, psykologisk tantra, der  kun"  

 medfører psykologiske problemer.
 [A] har reelt gurustatus i [K] og MISA, og det medfører en  

 svækkelse af den kritiske sans, så man kan overtage [A]s paranoide,  

 antisemitiske konspirationsfantasier.
Er [K] farlig? [K]s ideologi udtrykker typiske træk i den ny religiøsitet. [K]  

 er ikke direkte en lukket sekt, men har alligevel bekymrende sekteriske træk  

 med gurudyrkelse og paranoia. [K]-udøvere tror, de er kristne, men bruger  

 systematisk upersonlig sex for at blive til overmennesker, til guder, hvilket  

 åbenlyst er i strid med kristendommen.
[K]-ideologien ansporer til et upersonligt og distanceret  

 forhold til mennesker og til sex, som åbner for misbrug og afstumpning.
Dette  

 er konsekvenser af ideologien og ikke noget, som den enkelte yoga-udøver i  

[K]  

 bevidst ønsker.
For ham er [K]s yoga udtryk for den dybeste, spirituelle  

 alvor.
Under alle omstændigheder berettiger de problematiske træk ved [K]  

 og MISA på ingen måde til den krænkende og ydmygende behandling, som de  

 rumænske myndigheder har udsat MISA-medlemmer for i foråret  

 2004. Artiklen blev suppleret af en artikel med følgende ordlyd:
Hvad dyrker [K]? MISA - i Danmark kaldet [K] - er en New Age-agtig bevægelse, der  

 praktiserer sin egen fortolkning af ortodoks kristendom og hvid og rød  

 tantra-yoga på baggrund af Kashmir shivaismen.
 Ved den rituelle, seksuelle yogaøvelse optræder manden som  

 Shiva, mens kvinden repræsenterer Shakti, og parrets seksuelle forening  

 forener  

 Shiva og Shakti, således at Shiva (Gud) realiseres i sin fulde blomst sammen  

 med den indsigt, der reflekteres i Shiva-Shakti-mysteriet.
Gennem yoga-øvelsen forenes også i hvert menneske Shakti og  

 Shiva, idet Shakti tolkes som en sammenrullet slange, Kundalini, i bunden af  

 rygraden.
Via øvelserne rejses Kundalini-slangen op gennem rygraden og  

 "vækker"  

 Shiva øverst i hovedet.
Moderne udtrykt sublimeres seksualenergien til det  

 åndelige.
Personens følelser og erotik bør derfor ikke være rettet  

 udelukkende mod et enkelt andet menneske - så er man stadig fanget i maya -  

 men  

 skal være guddommelig og kosmisk.
Således lærer [K] disciplene at dyrke  

 upersonlig sex på en rituel og meditativ måde for at give disciplene kosmisk  

 indsigt og frelse. [K] har anført, at artiklen gengiver en særdeles negativ,  

 tendentiøs og urigtig beskrivelse af centrets virksomhed.
Artiklen indeholder en række tilkendegivelser, som  

 mistænkeliggør [K] og stiller centret i et sekterisk lys, som dels ikke er  

 korrekt og dels vil virke potentielt afskrækkende på aktuelle og potentielle  

 medlemmer.
Da der er tale om oplysninger, som kan være skadelige, krænkende  

 eller virke agtelsesforringende, påhvilede der Den Nye Dialog en forpligtelse  

 til i særlig grad at søge oplysningerne efterprøvet, herunder ved  

 forelæggelse  

 for [K].
 I artiklen viderebringes rygter og oplysninger fra anonyme  

 kilder, hvilket skærper kravet til efterprøvelse og kildekritik, idet et  

 massemedies  

 opgave er at viderebringe korrekt information.
Den person ved navn [G], som Den Nye Dialog har interviewet i forbindelse  

 med research til artiklen, er ikke fastansat af [K], men er alene frivillig  

 medarbejder i sin egenskab af medlem.
Et uanmeldt og tilfældigt interview med  

 et medlem af centret opfylder ikke kravet om forelæggelse.
Den Nye Dialog har anført, at artiklens indhold er kritisk, dvs.  

 vurderende, hvilket ikke er det samme som særdeles negativ,  

 således som det  

 er anført af [K].
Bladet har forholdt sig til de kritikpunkter, som er  

 fremført  

 fra bl.a. de rumænske myndigheder.
 Artiklen er heller ikke tendentiøs, men derimod holdningsbaseret.  

 Bladet har, ud fra et klassisk kristent ståsted, til opgave at forholde sig  

 kritisk til nyreligiøse bevægelser, og det er med dette udgangspunkt,  

 artiklen  

 er skrevet.
 Bladet finder ikke, at der er oplysninger i artiklen, som  

 beviseligt er urigtige.
Den Nye Dialog henvendte sig i forbindelse med artiklens  

 research på [K]s adresse og receptionisten tilkendegav i den forbindelse, at  

 han ([G]) var den ældste i centret og dermed en af dem, som kendte stedet  

 bedst, hvorfor han lod sig interviewe.
Det var Den Nye Dialogs opfattelse, at  

[G]  

 repræsenterede [K], om end bladet var sig bevidst, at han alene udtalte sig  

 på  

 egne vegne.
Artiklen giver derfor heller ikke indtryk af, at [G] udtaler sig  

 som talsmand for centret.
Artiklens kritikpunkter blev under interviewet  

 forelagt for [G], som havde lejlighed til at kommentere dem.
Den Nye Dialog havde gerne set, at artiklens færdige oplæg var  

 blevet forelagt [K] og har beklaget, at dette ikke skete.
Artiklen blev  

 imidlertid til under tidspres, og der var derfor dårligt tid til respons.
 I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Lene Sarup og Leif Max Hansen.
 Pressenævnet udtaler:
 Pressenævnet bemærker indledningsvis, at nævnet som følge af de  

 begrænsede muligheder for bevisførelse ikke kan vurdere, hvorvidt der er  

 bragt  

 urigtige oplysninger i artiklen.
Den Nye Dialog var efter det oplyste klar over, at det ikke var  

 en egentlig repræsentant for [K], som man interviewede i forbindelse med  

 research  

 til artiklen.
I lyset af, at artiklens indhold, der efter Pressenævnets  

 opfattelse  

 fremstår som en beskrivelse af bladets medarbejderes observationer og  

 opfattelser, finder nævnet ikke grundlag for at udtale kritik af, at artiklen  

 ikke blev forlagt for [K] inden offentliggørelse, ligesom nævnet ikke i  

 øvrigt  

 finder grundlag for at udtale kritik.
 Afgjort den 2. maj 2005.
