1. Ansatte i staten mv. har som altovervejende hovedregel ret til  

 fuld løn under barsels- og adoptionsorlov.
De hermed forbundne udgifter vil  

 fortrinsvis relatere sig til kvindelige ansatte på grund af disses  

 gennemsnitligt større barselsfravær.
Dette kan i praksis udgøre en barriere  

 for ansættelse af kvinder.
 Under hensyn til dette ligestillingsaspekt blev det i tilknytning til  

 overenskomstforhandlingerne i foråret 1995 besluttet at søge bevillingsmæssig  

 tilslutning til at etablere en refusionsordning for merudgifter i forbindelse  

 med vikardækning under barsels- og adoptionsorlov.
2. På Finansloven for 1996 er der reserveret 136 mio. kr. på en  

 særlig konto (§ 07.19.03 - Barselsfonden), hvorfra institutionerne kan få  

 refunderet eventuelle merudgifter ved vikaransættelser under barsels- og  

 adoptionsorlov.
Bevillingen forventes at kunne dække behovet for refusion i  

 1996.
 Ordningen forventes videreført i 1997, men udbetalinger for dette år,  

 herunder restrefusion for 1996 forudsætter, at der bevilges midler hertil.
 3. Institutioner mv., der under en medarbejders barsels- eller  

 adoptionsfravær, herunder forlænget orlov ved brug af omsorgsdage, ansætter  

 en vikar i den pågældende stilling, kan fra fonden få udbetalt et beløb  

 svarende til vikarens løn med fradrag af eventuel dagpengerefusion fra den  

 orlovshavendes bopælskommune, jf. dog pkt. 2.
 Som refusionsberettiget vikarløn betragtes i denne sammenhæng den normale  

 faste løn, inkl. fast påregnelige tillæg, feriegodtgørelse, ATP, AER og  

 eventuelle pensionsbidrag, men ikke overarbejdsbetaling, tilfældigt  

 forekommende ulempetillæg mv.
 Hvis der til vikaransættelsen er knyttet løntilskud efter andre regler,  

 indgår alene nettoudgiften i grundlaget for refusionsberegningen.
4. Refusion fra barselsfonden vil også kunne ydes i de tilfælde,  

 hvor den, der vikarierer for den orlovshavende medarbejder, indgår i et i  

 forvejen i institutionen etableret »fast« vikarkorps.
Hvis den  

 stilling, der bliver ledig i forbindelse med barselsorlov, besættes ved  

 intern funktion, kan der tilsvarende ydes refusion for lønnen til den vikar,  

 der ansættes i den stilling, som herved bliver ledig p.g.a. funktionen.
5. Hvis den medarbejder, der har barsels- og adoptionsorlov, er  

 ansat tidsbegrænset til at gennemføre et særligt projekt og aflønnet af  

 specielle hertil knyttede midler, kan der - hvis opgaven ikke kan videreføres  

 af en vikar - i stedet ydes refusion fra fonden i forbindelse med en eventuel  

 forlængelse af ansættelsen.
Refusionen beregnes i så fald som et beløb  

 svarende til forskellen mellem medarbejderens løn og den modtagne  

 dagpengerefusion.
 6. Anmodning om udbetaling fra fonden sendes samlet for en  

 institution til:
Økonomistyrelsen Forhandlingskontoret Borgergade 18 Postboks 2193 1017 København K 6.1. For institutioner, der anvender SCL-systemet, vil der blive  

 udskrevet et månedligt uddata over de refusionsberettigede udgifter.
Dette  

 uddata skal anvendes som refusionsanmodning.
Der henvises i øvrigt til  

 særskilt SCL-brugervejledning fra Økonomistyrelsen.
 Anmodning om refusion for 1. halvår indsendes senest den 10. juli.
Anmodning om refusion for 2. halvår indsendes senest den 5. januar.
Denne  

 anmodning skal indeholde en faktisk opgørelse over månederne juli-december.  

 En eventuel efterregulering for december måned indsendes sammen med anmodning  

 om refusion for første halvår i det efterfølgende år.
 Institutionen er ansvarlig for, at det beregnede refusionsbeløb er korrekt  

 og skal kontrollere uddata fra SCL-systemet.
 6.2. For institutioner, der ikke anvender SCL-systemet, skal  

 refusionsanmodningen indeholde følgende oplysninger:
* institutionsnavn og adresse * hvordan beløbet skal overføres - til/fra registrering til hvilket  

 reg.nr. og kto.nr. - via kreditorsystemet med angivelse af bank- eller  

 girokontonummer - manuelt med angivelse af navn og adresse.
 Anmodning om refusion for 1. halvår indsendes senest den 10. juli.
Anmodning om refusion for 2. halvår indsendes senest den 10. december.  

 Denne anmodning skal indeholde en faktisk opgørelse over månederne  

 juli-november samt et skøn for december måned.
En eventuel efterregulering  

 for december måned indsendes sammen med anmodningen om refusion for første  

 halvår i det efterfølgende år.
 Institutionen er ansvarlig for, at det beregnede refusionsbeløb er  

 korrekt.
 7. Refusionsordningen i 1996 omfatter ansatte uanset  

 ansættelsesform ved institutioner, som aflønnes af en lønbevilling opført på  

 en underkonto i finanslovsanmærkningerne, hvor der tillige er opført en  

 personaleoversigt, samt de taxameterstyrede områder under  

 Undervisningsministeriet og arbejdsmarkedsuddannelser i henhold til lov om  

 arbejdsmarkedsuddannelser.
 Ansatte der f.eks. aflønnes over underkonto 90-94: Indtægtsdækket  

 virksomhed, underkonto 95-96: Tilskudsfinansieret forskningsvirksomhed eller  

 underkonto 97-98: Andre tilskudsfinansierede aktiviteter, er således ikke  

 omfattet af ordningen.
 Hvor der i øvrigt er fastsat særlige bestemmelser for lønbevillingers  

 anvendelse, f.eks. i tilfælde hvor staten kun afholder en del af  

 lønudgifterne eller disse modsvares af refusion el. lign., kan der kun søges  

 midler fra barselsfonden i det omfang, de ikke-statslige andele af  

 lønudgifterne ikke formindskes.
 8. Henvendelse vedrørende refusionsordningen kan rettes til  

 Økonomistyrelsens Forhandlingskontor.
 9. Cirkulæret træder i kraft 15. maj 1996 og har virkning fra 1.  

 januar 1996.
Finansministeriet Økonomistyrelsen Den 15. maj 1996 P.M.V.
 E.B.
