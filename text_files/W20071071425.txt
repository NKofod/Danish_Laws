Klager i forbindelse med opfølgning af patient efter indhentelse af journaler Nævnet fandt ikke grundlag for at kritisere overlægen for behandlingen.
Nævnet fandt yderligere ikke grundlag for at kritisere den ledende overlæge for håndteringen af afdelingens journaler i forbindelse med patientens behandling.
 Nævnet fandt, at ansvaret for fejl i journalhåndteringen lå hos sygehusdirektionen.
 Nævnet lagde vægt på, at det var relevant at gennemgå patientens tidligere journaler, idet patientens smerter var kroniske, og at deres årsag ikke tidligere havde kunnet klarlægges.
 Nævnet lagde endvidere vægt på, at den ledende overlæge havde gjort, hvad han kunne for at imødegå de sekretariatsmæssige problemer, idet han ikke selv havde kompetence til at ændre på de logistiske problemer, og at han derfor flere gange havde gjort sygehusdirektøren opmærksom på problemet, samt internt havde anmodet afdelingens læger om at være opmærksom på problemet.
