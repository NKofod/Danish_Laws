(Til samtlige kommuner) Socialministeriet har modtaget henvendelser fra flere kommuner, der ønsker  

 at ændre en tidligere beslutning om indførelse af supplerende tilskud efter  

 bistandslovens § 69 b.
Der har herunder været rejst spørgsmål om hvilke  

 konsekvenser dette vil få for allerede givne tilsagn og for modtagne  

 ansøgninger om tilskud.
 Socialministeriet har på denne baggrund anmodet Indenrigsministeriet om  

 vejledende retningslinier for, hvad kommunerne kan beslutte, således at de  

 almindelige forvaltningsretlige regler og grundsætninger overholdes.
 Socialministeriet har modtaget en vejledende udtalelse fra  

 Indenrigsministeriet og vi skal hermed orientere kommunerne om indholdet af  

 denne.
 Indenrigsministeriet udtaler følgende:
 »Spørgsmålet om, hvorvidt en kommunalbestyrelse er berettiget til at  

 ændre en tidligere truffet beslutning om at ville yde et supplerende tilskud  

 til forældre, der modtager orlovsydelse til børnepasning, må afgøres på  

 grundlag af almindelige forvaltningsretlige regler og grundsætninger.
En administrativ praksis kan i almindelighed ændres, blot der er tale om  

 en generel ændring inden for lovens rammer og af saglige grunde, jf.
Karsten  

 Revsbech, »Forvaltningsret.
Almindelige emner«, 2. udg., 1989, s.  

 249.
 Det må således antages, at en kommunalbestyrelse er berettiget til på et  

 sagligt grundlag at træffe beslutning om - med virkning for behandling af  

 fremtidige sager - at ophæve eller ændre en tidligere beslutning om at ville  

 yde et supplerende tilskud i medfør af bistandslovens § 69 b.
 Imidlertid vil der efter Indenrigsministeriets opfattelse efter  

 omstændighederne kunne påhvile kommunalbestyrelsen en forpligtelse til på  

 særlig måde at offentliggøre en ændring af en praksis, hvorefter der ydes  

 supplerende tilskud i medfør af bistandslovens § 69 b.
Den hidtidige praksis kan således have skabt særlige forventninger om, at  

 praksis vil blive fulgt.
Når dette er tilfældet, kan det være et krav, at en  

 ændring af praksis bekendtgøres, f.eks gennem ændring af eksisterende  

 vejledende retningslinier eller på anden måde i forhold til de berørte  

 borgere hensigtsmæssig måde, jf.
Karsten Revsbech, »Forvaltningsret.  

 Almindelige Emner«, 2. udg., 1989, s. 254.
 Ved afgrænsningen af i hvilke nærmere tilfælde, der må antages at gælde en  

 sådan forpligtelse, bør det efter Indenrigsministeriets opfattelse navnlig  

 tillægges vægt, om den praksis, der er etableret, er blevet almindelig kendt  

 i kommunen og således må antages at have skabt en forventning hos muligt  

 tilskudssøgende i kommunen om, at denne praksis fremover følges.
 I så fald vil der ofte kunne være en forpligtelse for kommunen til at  

 informere om beslutningen vedrørende praksisændring på en sådan måde, at det  

 i videre omfang end normalt sikres, at befolkningen bliver gjort bekendt  

 hermed.
 Offentliggørelse af praksisændringen kan i disse tilfælde kan ske ved  

 annoncering, gennem opslag på biblioteker i kommunen eller på anden lignende  

 måde.
Det må endvidere antages, at en sådan praksisændring kan besluttes uden  

 noget særligt varsel og med omgående virkning.
Efter Indenrigsministeriets  

 opfattelse kan der således ikke stilles krav om, at beslutningen først træder  

 i kraft efter en vis periode.
En kommunalbestyrelses beslutning om at ville yde supplerende tilskud  

 gælder, indtil kommunalbestyrelsen træffer en ny beslutning.
Medmindre det  

 fremgår af beslutningen, kan det således ikke antages, at beslutningen kun  

 gælder i en bestemt periode.
 I det følgende lægges til grund, at en kommunalbestyrelse tidligere har  

 truffet en generel beslutning om ud fra bestemte retningslinier at ville yde  

 tilskud efter bistandslovens § 69 b, og at den pågældende kommunalbestyrelse  

 herefter træffer beslutning om enten ophævelse af den tidligere beslutning  

 eller ændring af denne, således at kommunens ordning fremover vil være mindre  

 attraktiv for forældrene.
 Tilsagn om tilskud meddelt før den nye beslutnings ikrafttræden.
Et tilsagn om tilskud må anses for at være en begunstigende  

 forvaltningsakt.
Et sådant tilsagn kan således normalt ikke uden adressatens  

 samtykke tilbagekaldes eller ændres til ugunst for adressaten.
 På den baggrund er Indenrigsministeriet mest tilbøjelig til at antage, at  

 den nye beslutning ikke kan tillægges virkning for allerede meddelte tilsagn.  

 Kommunen vil således normalt være forpligtet til at yde tilskud til de  

 pågældende forældre i overensstemmelse med de meddelte tilsagn.
 Det kan efter Indenrigsministeriets opfattelse ikke antages at være i  

 strid med den forvaltningsretlige lighedsgrundsætning, at disse forældre  

 modtager mere i tilskud end forældre, der ansøger på et senere tidspunkt og  

 derfor vil være omfattet af den nye beslutning, jf. nedenfor, uanset om  

 tilskuddene ydes for samme periode.
 Det er herved forudsat, at ansøgninger modtaget på det samme tidspunkt vil  

 blive behandlet efter samme - lovlige - kriterier.
 Ansøgninger om tilskud, der på tidspunktet for den nye beslutnings  

 ikrafttræden endnu ikke er modtaget af kommunen.
 Sådanne ansøgninger vil efter Indenrigsministeriets opfattelse som  

 udgangspunkt være omfattet af kommunalbestyrelsens nye beslutning.
Offentlige forvaltningsmyndigheder kan i visse tilfælde på ulovbestemt  

 grundlag give en såkaldt forhåndsbesked, som binder forvaltningen med hensyn  

 til indholdet af en senere forvaltningsakt, jf.
Bent Christensen,  

 »Forvaltningsret.
Opgaver.
Hjemmel.
Organisation«, 1991, s. 62-63,  

 og Karsten Revsbech, »Forvaltningsret.
Almindelige emner«, 2. udg.,  

 1989, s. 116-118.
 Hvorvidt en kommune, der har givet en forhåndsbesked om at ville yde  

 tilskud ifølge den på dette tidspunkt gældende beslutning, kan antages at  

 være bundet af denne besked, uanset at ansøgningen først er modtaget af  

 kommunen efter den nye beslutnings ikrafttræden, må bero på en konkret  

 vurdering i de enkelte tilfælde.
 Med hensyn til kommunernes mulige forpligtelse til at informere om en ny  

 beslutning, der indebærer en praksisændring, ved annoncering, gennem et  

 opslag på bibliotekerne eller på anden lignende måde henvises til det ovenfor  

 anførte.
 Ansøgninger om tilskud, der inden den nye beslutnings ikrafttræden er  

 modtaget af kommunen, men endnu ikke er behandlet.
Det må anses for tvivlsomt, hvorvidt en kommune i denne situation har  

 pligt til at behandle disse ansøgninger som omfattet af den tidligere  

 beslutning.
Det er imidlertid almindeligt antaget, at en adressats  

 berettigede forventninger er et lovligt kriterium ved en  

 forvaltningsmyndigheds afgørelse af, om f.eks. en ansøgning skal imødekommes.  

 Der kan herved henvises til Bent Christensen, »Forvaltningsret.
Opgaver.  

 Hjemmel.
Organisation«, 1991, s. 163-164.
 Forældre, der har indgivet en ansøgning om et supplerende tilskud til  

 orlovsydelse, før kommunalbestyrelsens nye beslutning er trådt i kraft, må  

 efter Indenrigsministeriets opfattelse antages at have haft en berettiget  

 forventning om, at deres ansøgning ville blive behandlet i overensstemmelse  

 med den praksis, der gjaldt på tidspunktet for kommunens modtagelse af  

 ansøgningen.
Efter Indenrigsministeriets opfattelse må det således antages, at sådanne  

 ansøgninger lovligt vil kunne behandles på grundlag af kommunalbestyrelsens  

 tidligere beslutning.' Socialministeriet kan henholde sig til ovenstående vejledende udtalelse  

 fra Indenrigsministeriet.
 Vi må samtidig gøre opmærksom på, at spørgsmål om lovligheden af  

 kommunernes beslutninger henhører under det almindelige tilsyn med  

 kommunerne.
