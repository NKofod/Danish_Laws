Bekendtgørelse af lov om kommunal indkomstskat Herved bekendtgøres lov om kommunal indkomstskat, jf.  

 lovbekendtgørelse nr. 770 af 13. oktober 1999, med de ændringer, der følger  

 af  

 lov nr. 1097 af 29. december 1999, § 1 i lov nr. 289 af 28. april 2000,  

 § 5 lov nr. 460 af 31. maj 2000,  

1)  

  lov nr. 1086 af  

 19. december 2001, § 4 i lov nr. 145 af 25. marts 2002, § 4 i lov nr.  

 1062  

 af 17. december 2002 og § 2 i lov nr. 61 af 29. januar 2003.
Afsnit I Skat af personer § 1.  

  

 Pligt til at svare kommunal indkomstskat påhviler enhver person, der er  

 indkomstskattepligtig til staten efter § 1, jf. §§ 3-5, i lov om opkrævning  

 af  

 indkomstskat for personer m.v. (Kildeskat).
 Stk. 2.  

  

 Med hensyn til  

 den kommunale skattepligts indtræden og ophør gælder reglerne om indtræden og  

 ophør af indkomstskattepligt til staten, jf. afsnit II i loven om opkrævning  

 af  

 indkomstskat for personer m.v.
 Stk. 3.  

  

 Skattepligtige  

 personer svarer kommunal ejendomsværdiskat efter reglerne i lov om en  

 kommunal  

 og amtskommunal ejendomsværdiskat.
§ 2.  

  

 Skattepligtige personer svarer for kalenderåret kommunal indkomstskat og  

 kommunal ejendomsværdiskat til den kommune (skattekommunen), hvor de har  

 bopæl  

 eller i mangel af bopæl har ophold den 5. september forud for det pågældende  

 kalenderår.
Den, hvis tilstedeværelse i en kommune skyldes indkaldelse til  

 militærtjeneste eller anbringelse i et sygehus, i en institution for  

 sindslidende eller åndssvage eller i fængsel eller lignende, og som samtidig  

 har bopæl i en anden kommune, svarer skat til denne anden kommune som  

 skattekommune.
Har en person i øvrigt samtidig bopæl i to eller flere  

 kommuner,  

 er hans skattekommune den af kommunerne, hvor han må anses for at have sin  

 hovedbopæl.
Indenrigs- og sundhedsministeren træffer i tvivlstilfælde den  

 endelige  

 administrative afgørelse med hensyn til spørgsmålet om, i hvilken kommune en  

 person må anses for at have sin hovedbopæl.
Stk. 2.  

  

 Skattepligtige  

 personer, der gør tjeneste eller varigt opholder sig om bord på skibe med  

 hjemsted her i landet, og som hverken har bopæl eller ophold i nogen kommune  

 den 5. september forud for det pågældende kalenderår, svarer kommunal  

 indkomstskat og kommunal ejendomsværdiskat til den kommune, der på denne dato  

 nærmest må betragtes som deres hjemstedskommune.
I tvivlstilfælde træffer  

 indenrigs- og sundhedsministeren den endelige administrative afgørelse.
Stk. 3.  

  

 Kommunalbestyrelsen i en kommune, der mener, at den for en skatteyder  

 udpegede  

 skattekommune ikke er den rette, jf. stk. 1 og 2, kan, for så vidt angår  

 personer, der var skattepligtige den 5. september forud for det pågældende  

 kalenderår, inden den 1. marts i kalenderåret rejse indsigelse herimod.
Ved  

 indtræden af skattepligt efter stk. 6 kan indsigelse rejses 5 måneder efter  

 skattepligtens indtræden.
En skatteyder kan rejse tilsvarende indsigelse  

 indtil  

 3 måneder efter, at der er givet ham underretning om, hvilken kommune der  

 anses  

 for hans skattekommune.
Opnås der ikke enighed mellem kommunerne eller med  

 skatteyderen om, hvilken kommune der skal anses for skattekommune, afgøres  

 spørgsmålet af amtsrådet, såfremt kommunerne ligger inden for samme  

 amtsrådskreds, ellers af indenrigs- og sundhedsministeren.
En skatteyder kan  

 indbringe sagen for domstolene inden for 6 måneder efter, at der er givet  

 skatteyderen underretning om den administrative afgørelse.
Stk. 4.  

  

 En skattepligtig  

 person, der er omfattet af § 1, nr. 4, i lov om opkrævning af indkomstskat  

 for  

 personer m.v. (kildeskat), svarer for det eller de kalenderår, der følger  

 efter  

 udrejsen, i stedet for sædvanlig kommunal indkomstskat et skattebeløb, der  

 fastsættes  

 på grundlag af de regler, der gælder for beregningen af kommunal indkomstskat  

 i  

 Københavns Kommune.
Hvis den pågældende er medlem af folkekirken, indgår også  

 de regler, der gælder for beregningen af kirkelige afgifter i Københavns  

 Kommune, i fastsættelsen af skattebeløbet, jf. dog stk. 5. Skattebeløbet  

 tilfalder statskassen, idet der dog for det kalenderår, i hvilket  

 tilbageflytning her til landet måtte finde sted, sker fordeling af  

 skattebeløbet efter reglerne i nærværende lovs § 3. Såfremt tilbageflytning  

 finder sted efter den 5. september, svares den kommunale indkomstskat for det  

 følgende kalenderår til den kommune, hvor skatteyderen på tidspunktet for  

 tilbageflytningen har den i § 2 nævnte tilknytning.
Stk. 5.  

  

 En person  

 fritages for den del af skattebeløbet efter stk. 4, der fastsættes på  

 grundlag  

 af de regler, der gælder for beregning af kirkelige afgifter i Københavns  

 Kommune, når det dokumenteres, at den pågældende har forpligtet sig til at  

 yde  

 bidrag af mindst samme størrelse til en menighed under Dansk Kirke i Udlandet  

 eller Dansk Sømandskirke i fremmede Havne.
Kirkeministeren kan fastsætte  

 nærmere regler herom.
Stk. 6.  

  

 Ved skattepligts  

 indtræden i kalenderåret svarer skatteyderen kommunal indkomstskat og  

 kommunal  

 ejendomsværdiskat til den kommune, hvor han på tidspunktet for skattepligtens  

 indtræden har den tilknytning, der er nævnt i denne paragraf.
Indtræder  

 skattepligten i tiden fra den 6. september til den 31. december, svares også  

 den kommunale indkomstskat og kommunal ejendomsværdiskat for det følgende  

 kalenderår til denne kommune.
 Stk. 7.  

  

 Er det ikke  

 muligt efter foranstående bestemmelser at afgøre, til hvilken kommune en  

 person  

 skal svare kommunal indkomstskat og kommunal ejendomsværdiskat, svares  

 skatten  

 til den kommune, der nærmest må betragtes som den pågældendes  

 hjemstedskommune.  

 I tvivlstilfælde træffer indenrigs- og sundhedsministeren den endelige  

 administrative afgørelse.
§ 3.  

  

 Fraflytter en skatteyder skattekommunen, således at bopælen i denne kommune  

 opgives, fordeler staten en andel af den kommunale indkomstskat og kommunal  

 ejendomsværdiskat, der påhviler skatteyderen, til tilflytningskommunen.
Dette  

 gælder dog kun, hvis bopælen i tilflytningskommunen bevares i mindst 3  

 måneder.
Stk. 2.  

  

 Andelen  

 fastsættes forholdsmæssigt på grundlag af den periode, hvori skatteyderen  

 ifølge oplysningerne i det centrale skatteyderregister (CSR) har haft bopæl i  

 tilflytningskommunen, idet periodens varighed regnes fra begyndelsen af det  

 kvartal, der følger efter fraflytningen og indtil udgangen af det kvartal,  

 hvori der eventuelt sker fraflytning.
Varigheden regnes dog fra flyttedagen,  

 hvis flytningen sker den første dag i et kvartal.
Skal Københavns,  

 Frederiksberg eller Bornholms Kommune afgive en andel, afgives kun 60 pct. af  

 andelen.
 Stk. 3.  

  

 Flytter  

 skatteyderen fra tilflytningskommunen til en anden kommune end  

 skattekommunen,  

 skal også den nye tilflytningskommune have andel i kommuneskatten efter  

 reglerne i stk. 1 og 2.
 Stk. 4.  

  

 Fordelingen  

 efter stk. 1-3 kan undlades, hvis det af administrative grunde findes  

 uhensigtsmæssigt at foretage den.
 Stk. 5.  

  

 Indenrigs- og  

 sundhedsministeren kan fastsætte nærmere regler om afregningen af de beløb,  

 der  

 tilkommer en andelsberettiget kommune.
§§ 3a og 4.  

  

 (Ophævet) § 5.  

  

 Kommunal indkomstskat beregnes på grundlag af den i henhold til  

 personskatteloven opgjorte skattepligtige indkomst.
Skatten nedsættes efter  

 personskattelovens §§ 10-12, jf. til dels § 9.
 Stk. 2. Den indkomst,  

 hvoraf kommunal indkomstskat beregnes, afrundes efter samme regler som gælder  

 for afrunding af den indkomst, hvoraf skatten til staten beregnes.
 Stk. 3.  

  

 Omfatter  

 indkomstansættelsen for en person en kortere periode end et år, beregnes og  

 svares indkomstskatten efter tilsvarende regler som fastsat for  

 indkomstskatten  

 til staten.
 § 6.  

  

 Kommunal indkomstskat svares med en udskrivningsprocent, der fastsættes af  

 kommunalbestyrelsen for det pågældende kalenderår, og som skal angive  

 forholdet  

 mellem på den ene side de beløb, der skal udskrives som kommunal  

 indkomstskat,  

 og på den anden side summen af de forventede skattepligtige indkomster  

 reduceret med de beløb, hvoraf de i § 5, stk. 1, 2. pkt., nævnte nedsættelser  

 skal beregnes (udskrivningsgrundlag). Fremkommer der ved beregningen af  

 udskrivningsprocenten flere decimaler, forhøjes den første med 1, og de  

 øvrige  

 bortkastes.
 § 7.  

  

 Kommunalbestyrelsen kan enten selv skønne over udskrivningsgrundlaget og  

 kommunal ejendomsværdiskat eller anvende et af indenrigs- og  

 sundhedsministeren  

 udmeldt udskrivningsgrundlag og skøn over ejendomsværdiskat.
Stk. 2.  

  

 Det af  

 indenrigs- og sundhedsministeren udmeldte udskrivningsgrundlag vedrører de  

 selvangivne indkomster uden hensyn til senere ligningsmæssige ændringer.
Det  

 udmeldte udskrivningsgrundlag fastsættes ud fra en opgørelse af kommunens  

 udskrivningsgrundlag for året 2 år forud for beregningsåret reguleret med en  

 fremskrivningsprocent for udviklingen i det kommunale udskrivningsgrundlag.  

 Indenrigs- og sundhedsministeren fastsætter bestemmelser om  

 fremskrivningsgrundlaget for henholdsvis kommunernes og amtskommunernes  

 udskrivningsgrundlag samt grundlag for opgørelse af skøn over kommunal  

 ejendomsværdiskat.
Indenrigs- og sundhedsministeren giver meddelelse om de  

 udmeldte udskrivningsgrundlag og skøn over kommunal ejendomsværdiskat senest  

 den 1. juli i året forud for det indkomstår, de vedrører.  

 Fremskrivningsprocenterne for kommunernes henholdsvis amtskommunernes  

 udskrivningsgrundlag og for skøn over kommunal ejendomsværdiskat fastsættes  

 af  

 finansministeren med tilslutning fra Folketingets Finansudvalg.
 Stk. 3.  

  

 For kommuner,  

 der selv har skønnet over udskrivningsgrundlaget og kommunal  

 ejendomsværdiskat,  

 foretages afregning efter §§ 15, 16 og 16 b.
 Stk. 4.  

  

 For kommuner,  

 der har anvendt det af indenrigs- og sundhedsministeren udmeldte  

 udskrivningsgrundlag  

 og skøn over kommunal ejendomsværdiskat, foretages afregning efter § 15 samt  

 §§  

 16 a og 16 b.
Afsnit II Skat af begrænset skattepligtige m.v.
§ 8.  

  

 (Ophævet) § 9.  

  

 Personer, der omfattes af § 2, stk. 1, litra a), b), d) og e), i loven om  

 opkrævning af indkomstskat for personer m.v., er pligtige at svare kommunal  

 indkomstskat af samme indkomst, hvoraf der svares indkomstskat til staten.  

 Tilsvarende gælder for personer, der oppebærer anden indkomst omfattet af  

 lovens § 2 eller kulbrinteskattelovens § 21, stk. 2, forudsat at personen  

 vælger beskatning efter kildeskattelovens afsnit I A.
Det samme gælder for  

 personer, der omfattes af § 2, stk. 1, litra j, i nævnte lov, i det  

 omfang de ikke beskattes efter reglerne i lovens § 48 C.
I tilfælde,  

 hvor  

 der i medfør af personskattelovens § 10, stk. 5, skal ske nedsættelse af de  

 beregnede skatter under anvendelse af personfradrag, nedsættes den kommunale  

 indkomstskat under anvendelse af samme personfradrag.
Skatten svares med den  

 gennemsnitlige samlede kommunale og amtskommunale udskrivningsprocent for det  

 pågældende kalenderår nedrundet til nærmeste hele procent.
Skatten tilfalder  

 den kommune, der skal foretage slutligningen for de pågældende personer.
 Stk. 2.  

  

 Ministeren for  

 skatter og afgifter fastsætter efter forhandling med indenrigs- og  

 sundhedsministeren de nærmere regler for statskassens afregning med  

 kommunerne  

 af de dem i henhold til nærværende paragraf tilkommende beløb.
Afsnit III Skat af aktieselskaber m.v.
 § 10.  

  

 Selskaber, foreninger og fonde m.v. svarer indkomstskat i henhold til  

 selskabsskatteloven og fondsbeskatningsloven.
Stk. 2.  

  

 Den i § 23 i  

 selskabsskatteloven og den i § 13 i fondsbeskatningsloven omhandlede  

 kommunale  

 andel af indkomstskatten med tillæg af eventuelle renter i anledning af for  

 sen  

 indbetaling tilfalder den eller de kommuner, hvori selskabet, foreningen m.v.  

 driver virksomhed den 1. april i kalenderåret efter indkomstsåret eller ved  

 et  

 forskudt indkomstår den 1. april i kalenderåret efter det kalenderår, som det  

 forskudte indkomstår træder i stedet for.
Sker beskatning efter  

 bestemmelserne  

 i selskabsskattelovens § 7, tilfalder andelen den eller de kommuner, hvori  

 virksomheden er drevet.
Stk. 3.  

  

 Virksomhed anses  

 for drevet i den eller de kommuner, i hvilke selskabet, foreningen m.v.  

 oppebærer indtægt af fast ejendom eller har selvstændige kontor-,  

 forretnings-  

 eller lagerlokaler med dér beskæftiget personale eller har selvstændige  

 produktions- eller driftsanlæg.
Virksomhed ved transport af personer eller  

 gods  

 på land anses dog alene drevet i den § 12, stk. 1, omhandlede kommune og  

 virksomhed ved havfiskeri alene i den kommune, hvor vedkommende fartøj må  

 anses  

 for nærmest hjemmehørende.
Såfremt den foran i stk. 2 omhandlede andel ikke  

 overstiger 25.000 kr., anses virksomhed i alle tilfælde alene for drevet i  

 den  

 § 12, stk. 1, omhandlede kommune, og det samme gælder, såfremt ingen anden  

 kommune efter foranstående bestemmelser kan komme i betragtning.
Beløbet  

 reguleres efter personskattelovens § 20, dog således, at det regulerede beløb  

 afrundes opad til nærmeste kronebeløb, der kan deles med 1.000.
§ 11.  

  

 Anses efter § 10, stk. 3, virksomhed for drevet i flere kommuner, fordeles  

 medmindre de berettigede kommuner træffer anden aftale den i § 10, stk. 2,  

 nævnte andel af indkomstskatten m.v. mellem kommunerne i det forhold, hvori  

 nettoindtægten må anses for at være faldet i disse.
Hvis en del af  

 nettoindtægten hidrører fra virksomhed i udlandet, anses denne del at falde i  

 de berettigede kommuner i samme forhold som den del af nettoindtægten, der  

 hidrører fra virksomhed her i landet.
Stk. 2.  

  

 Kan  

 nettoindtægten i de enkelte kommuner ikke umiddelbart udledes af regnskabet,  

 anses nettoindtægten som regel for at falde i disse i forhold til summen af  

 de  

 lønninger, herunder også tantiemer og overskudsandele, som i det sidst  

 forløbne  

 regnskabsår er blevet udbetalt til de ved virksomheden i hver af de  

 pågældende  

 kommuner beskæftigede personer.
Nettoindtægten for banker og sparekasser  

 fordeles i alle tilfælde mellem de berettigede kommuner efter lønningsreglen  

 i  

 1. punktum, medmindre kommunerne træffer anden aftale.
Vedrører virksomheden  

 fast ejendom, der er beliggende i flere kommuner, fordeles nettoindtægten  

 herfra dog som regel i forhold til ejendomsværdierne i de pågældende  

 kommuner,  

 og med hensyn til forsikringsforetagender anses nettoindtægten som regel for  

 at  

 falde i de enkelte kommuner i samme forhold som bruttopræmieindtægten.
 Stk. 3.  

  

 Dersom ingen af  

 de nævnte fordelingsregler er anvendelige, og der ikke imellem kommunerne kan  

 opnås enighed om fordelingen, fastsætter fordelingsnævnet, jf. § 12 a, i  

 hvilket forhold nettoindtægten skal anses for at være faldet i de enkelte  

 kommuner.
 Stk. 4.  

  

 Beløb på mindre  

 end 3.000 kr., der efter stk. 1-3 tilkommer en kommune som andel af den  

 kommunale andel af indkomstskatten efter § 10, stk. 2, afregnes dog ikke.  

 Sådanne beløb tilfalder ubeskåret den kommune, der er nævnt i § 12, stk. 1.  

 Beløbet reguleres efter personskattelovens § 20, dog således, at det  

 regulerede  

 beløb afrundes opad til nærmeste kronebeløb, der kan deles med 1.000.
§ 12.  

  

 Det påhviler den kommune, hvor den juridiske person er hjemmehørende, at  

 forestå opgørelsen af fordelingen i henhold til § 11 af den kommunale andel  

 af  

 indkomstskatten mellem de berettigede kommuner.
Fordelingsnævnet, jf. § 12 a,  

 kan bestemme, at en anden kommune, hvortil den pågældende virksomhed må anses  

 for nærmere knyttet, skal forestå opgørelsen af fordelingen.
 Stk. 2.  

  

 De kommuner, der  

 anser sig for berettigede til andel i skatten fra et selskab eller en  

 forening  

 m.v., skal inden udgangen af september måned i det kalenderår, der følger  

 efter  

 indkomståret, eller ved et forskudt indkomstår inden udgangen af september  

 måned i kalenderåret efter det kalenderår, som det forskudte indkomstår  

 træder  

 i stedet for, anmelde dette til den kommune, der er nævnt i stk. 1. Særskilt  

 anmeldelse herom er dog ikke nødvendig, hvis der er indgivet anmeldelse med  

 virkning for et tidligere indkomstår eller skatteår, og denne anmeldelse ikke  

 senere er annulleret enten af kommunen selv eller af den kommune, der er  

 nævnt  

 i stk. 1. Er den kommune, der er nævnt i stk. 1, i øvrigt bekendt med, at  

 vedkommende selskab eller forening m.v. i det pågældende indkomstår tillige  

 har  

 drevet en væsentlig del af sin virksomhed i andre kommuner, inddrages disse i  

 fordelingen.
 Stk. 3.  

  

 Mener en  

 kommune, at den med urette er holdt uden for fordelingen, eller at en anden  

 kommune med urette er medtaget ved fordelingen, eller anser kommunen  

 fordelingen for at være urigtig, kan spørgsmålet inden 3 måneder efter, at  

 der  

 givet meddelelse om fordelingsopgørelsen indbringes for fordelingsnævnet.
 Stk. 4.  

  

 Indenrigs- og  

 sundhedsministeriet fastsætter regler om afregningen af beløb til de  

 berettigede kommuner, jf. stk. 1. Der kan herunder fastsættes regler om  

 rentetillæg til beløb, der afregnes fra en kommune til en anden.
 § 12 a.  

  

 Fordelingsnævnet træffer afgørelser i de sager, der er omhandlet i § 11, stk.  

 3, § 12, stk. 1, 2. punktum, og i § 12, stk. 3.
Stk. 2.  

  

 Fordelingsnævnet  

 består af 7 medlemmer, der udpeges for 4 år ad gangen af indenrigs- og  

 sundhedsministeren.
Ministeren udpeger formanden.
Af de øvrige medlemmer  

 udpeges 4 efter indstilling fra Kommunernes Landsforening, 1 efter  

 indstilling  

 fra Københavns Kommunalbestyrelse og 1 efter indstilling fra Frederiksberg  

 Kommunalbestyrelse.
 Stk. 3.  

  

 Indenrigs- og  

 sundhedsministeren kan fastsætte en forretningsorden for nævnet.
§ 13.  

  

 Bestyrelser for selskaber, foreninger m.v. er pligtige på forlangende at give  

 ligningsmyndigheden i den kommune, der foretager fordelingen, og  

 fordelingsnævnet  

 de oplysninger, der er nødvendige for fordelingens foretagelse.
Vægrer nogen  

 sig ved at efterkomme et sådant forlangende, kan indenrigs- og  

 sundhedsministeren om fornødent fremtvinge pligtens efterkommelse ved pålæg  

 af  

 en daglig bøde.
Bøderne, der tilfalder statskassen, kan inddrives ved  

 udpantning.
Afsnit IV Skattens opkrævning og afregning m.v.
 § 14.  

  

 For opkrævning af kommunal indkomstskat af personer samt af de kirkelige  

 afgifter gælder de i loven om opkrævning af indkomstskat for personer m.v.  

 indeholdte  

 bestemmelser.
§ 15.  

  

 Staten udbetaler til den enkelte kommune ved begyndelsen af hver måned et  

 beløb  

 til foreløbig dækning af kommunal indkomstskat, kommunal ejendomsværdiskat og  

 kirkelige afgifter.
Den månedlige udbetaling skal svare til en tolvtedel af  

 det  

 årlige beløb, der efter det for kommunen vedtagne årsbudget udgør dens  

 indtægt  

 ved indkomstskat, kommunal ejendomsværdiskat og kirkelige afgifter af  

 personer.
 § 16.  

  

 For kommuner, der selv har skønnet over udskrivningsgrundlaget og kommunal  

 ejendomsværdiskat, foretages regulering efter reglerne i stk. 2 og 3.
Stk. 2.  

  

 Udgør de  

 kommunale indkomstskatter, kommunal ejendomsværdiskat og kirkelige afgifter,  

 der opgøres ved beregningen af slutskat for et kalenderår, herunder beløb,  

 der  

 som følge af ændringer i skatteansættelser, bevillingsmæssig eftergivelse,  

 uerholdelighed eller af andre grunde er ført i tilgang eller til afgang, et  

 større beløb end summen af de månedlige beløb, der efter § 15 er udbetalt til  

 kommunen i det pågældende kalenderår, udbetaler statskassen forskelsbeløbet  

 til  

 kommunen i året 3 år efter dette kalenderår.
Forskelsbeløbet opgøres på  

 grundlag af de oplysninger, der foreligger pr. 1. maj i året 2 år efter  

 kalenderåret.
Overstiger forskelsbeløbet med tillæg af efterreguleringsbeløb  

 i  

 henhold til lov om kommunal udligning og generelle tilskud til kommuner og  

 amtskommuner 3 pct. af summen af de månedlige beløb, der efter § 15 er  

 udbetalt  

 til kommunen for det pågældende kalenderår, forhøjes det med et tillæg, der  

 beregnes af den overskydende del af forskelsbeløbet inklusive de nævnte  

 efterreguleringsbeløb med en procent, der svarer til 2 gange Nationalbankens  

 diskonto den 1. juli året forud for kalenderåret.
Forskelsbeløbet inklusive  

 eventuelt tillæg udbetales med en tredjedel hver den 1. i månederne januar,  

 februar og marts.
Stk. 3.  

  

 Udgør de  

 kommunale indkomstskatter, kommunal ejendomsværdiskat og kirkelige afgifter,  

 der opgøres ved beregningen af slutskat for et kalenderår, herunder beløb,  

 der  

 som følge af ændringer i skatteansættelser, bevillingsmæssig eftergivelse,  

 uerholdelighed eller af andre grunde er ført i tilgang eller til afgang, et  

 mindre beløb end summen af de månedlige beløb, der efter § 15 er udbetalt til  

 kommunen i det pågældende kalenderår, modregnes forskelsbeløbet over for  

 kommunen i året 3 år efter det pågældende kalenderår.
Forskelsbeløbet opgøres  

 på grundlag af de oplysninger, der foreligger pr. 1. maj i året 2 år efter  

 kalenderåret.
Overstiger forskelsbeløbet med tillæg af efterreguleringsbeløb  

 i  

 henhold til lov om kommunal udligning og generelle tilskud til kommuner og  

 amtskommuner 3 pct. af summen af de månedlige beløb, der efter § 15 er  

 udbetalt  

 til kommunen for det pågældende kalenderår, forhøjes det med et tillæg, der  

 beregnes af den overskydende del af forskelsbeløbet inklusive de nævnte  

 efterreguleringsbeløb med en procent, der svarer til 2 gange Nationalbankens  

 diskonto den 1. juli i året forud for det pågældende kalenderår tillagt 8  

 pct.  

 Forskelsbeløbet inklusive eventuelt tillæg modregnes med en tredjedel i hvert  

 af de beløb, der tilkommer kommunen for månederne januar, februar og marts.  

 En  

 kommune kan nedsætte det udbetalte forskudsbeløb vedrørende kommunal  

 indkomstskat, kommunal ejendomsværdiskat og kirkelige afgifter ved senest den  

 1. december i det pågældende kalenderår til statskassen at indbetale et  

 beløb,  

 der fragår ved beregning af forskelsbeløbet efter 1. pkt.
 § 16 a.  

  

 For kommuner, der har anvendt det af indenrigs- og sundhedsministeren  

 udmeldte  

 udskrivningsgrundlag og skøn over kommunal ejendomsværdiskat, jf. § 7,  

 foretages regulering efter reglerne i stk. 2 og 3.
Stk. 2.  

  

 I året 3 år  

 efter kalenderåret afregnes et beløb, der udgør forskellen mellem den  

 kommunale  

 indkomstskat og de kirkelige afgifter, der opgøres ved beregningen af  

 slutskat  

 for et kalenderår, herunder beløb, der følger af ændringer i  

 skatteansættelser,  

 og den beregnede skat af de selvangivne indkomster, jf. § 7, stk. 2, 1. pkt.,  

 for kalenderåret, fratrukket eventuelle forskudsbeløb efter stk. 3. Dette  

 forskelsbeløb tillægges eller fratrækkes beløb, der er registreret vedrørende  

 bevillingsmæssig eftergivelse, uerholdelighed eller beløb, der af andre  

 grunde  

 er ført i tilgang eller til afgang.
Beløbet opgøres på grundlag af de  

 oplysninger, der foreligger pr. 1. maj i året 2 år efter kalenderåret.  

 Beløbet  

 tillægges henholdsvis modregnes med en tredjedel i hvert af de beløb, der  

 tilkommer kommunen for månederne januar, februar og marts.
 Stk. 3.  

  

 Kommunalbestyrelsen kan forlange i kalenderåret at få udbetalt et beløb til  

 foreløbig dækning af ligningsprovenuet, jf. stk. 2. Beløbet udbetales sammen  

 med beløb efter § 15, men medgår ikke i beregningen af udskrivningsprocenten,  

 jf. § 6. Beløbet kan højst udgøre 1 procent af beløb efter § 15.
 § 16 b.  

  

 Efter reglerne i stk. 2-7 foretages der regulering og afregning for alle  

 kommuner.
Stk. 2.  

  

 På grundlag af  

 en opgørelse foretaget hvert år pr. 1. maj sker der igen afregning af  

 kommunale  

 indkomstskatter, kommunal ejendomsværdiskat og kirkelige afgifter, ligeledes  

 beløb, der som følge af ændringer i skatteansættelserne, bevillingsmæssig  

 eftergivelse, uerholdelighed eller af andre grunde er ført i tilgang eller  

 til  

 afgang siden 1. maj året før.
De nævnte skattebeløb afregnes med et tillæg af  

 6  

 pct. for hvert år, der er forløbet efter den 1. maj i det år, hvori  

 slutskatten  

 beregnes.
Skattebeløbene inklusive tillæg afregnes med en tredjedel hver den  

 1.  

 i månederne januar, februar og marts i det følgende år.
Medfører  

 afgangsførelsen ved bevillingsmæssig eftergivelse eller uerholdelighed af  

 skattebeløb for år, hvortil der er overført restskat m.v., efter § 61, stk.  

 3,  

 i kildeskatteloven, at der foreligger udækkede beløb af en sådan restskat  

 m.v.,  

 bærer den eller de kommuner, der er berettiget til kommunal indkomstskat,  

 kommunal ejendomsværdiskat for det år, hvortil restskatten m.v. er overført,  

 en  

 forholdsmæssig anpart af tabet.
Stk. 3.  

  

 Kommunale  

 indkomstskatter, kommunal ejendomsværdiskat og kirkelige afgifter, der endnu  

 ikke er inddrevet den 1. maj i det tredje år efter det indkomstår, skatterne  

 vedrører, afregnes i det fjerde år efter det indkomstår, skatterne vedrører.  

 Beløbene modregnes med en tredjedel i hvert af de beløb, der tilkommer  

 kommunen  

 for månederne januar, februar og marts i dette år.
Reglerne i 1. pkt. finder  

 ikke anvendelse, når der inden den 1. maj efter reglerne i §§ 73 B og C i  

 kildeskatteloven er bevilget henstand på grund af skyldnerens økonomiske  

 forhold, eller der efter § 38, stk. 2, i skattestyrelsesloven er  

 bevilget  

 henstand i forbindelse med klage over skatteansættelser, eller når de  

 kommunale  

 inddrivelsesmyndigheder har bevilget henstand af længere varighed.
Endvidere  

 finder 1. pkt. ikke anvendelse, hvis skyldnerens bo inden den 1. maj er taget  

 under konkursbehandling, eller hvis boet efter skyldneren er taget under  

 offentligt skifte.
Reglerne i 3. og 4. pkt. finder kun anvendelse i det  

 omfang  

 skyldnerens restance for indkomståret overstiger er grundbeløb på 22.000 kr.  

 Grundbeløbet reguleres efter personskattelovens § 20. Kommunale  

 indkomstskatter, kommunal ejendomsværdiskat og kirkelige afgifter omfattet af  

 3. og 4. pkt. opgøres pr. førstkommende 1. maj, efter at den bevilgede  

 henstand  

 er udløbet eller bobehandlingen er afsluttet, og afregnes med en tredjedel  

 hver  

 den 1. i månederne januar, februar og marts i det følgende år.
Told- og  

 Skattestyrelsen kan for enkeltstående restancer aftale med en kommune, at der  

 ikke skal ske afregning efter reglerne i 1. pkt.
Sådanne aftaler kan indgås,  

 hvor det beløb, der skyldes, er meget betydeligt, en afregning af beløbet  

 efter  

 1. pkt. vil have væsentlig betydning for den berørte kommunes likviditet og  

 økonomi i øvrigt, beløbet på grund af særlige omstændigheder ikke kan  

 inddrives  

 for nærværende, samt at der er udsigt til, at beløbet på længere sigt kan  

 inddrives.
Det skal i aftalen fastsættes, hvor længe den løber, og det  

 omhandlede beløb skal indgå i opgørelsen pr. førstkommende 1. maj efter det  

 således aftalte udløbstidspunkt og afregnes med en tredjedel hver den 1. i  

 månederne januar, februar og marts i det følgende år.
Stk. 4.  

  

 Staten afregner  

 som led i afregningen efter §§ 15, 16 og 16 a over for kommunen en andel af  

 virksomhedsskatten efter virksomhedsskattelovens § 10, stk. 2, der beregnes  

 med  

 udskrivningsprocenten for kommunal indkomstskat, kommunal ejendomsværdiskat  

 og  

 kirkelige afgifter af den del af virksomhedernes overskud, hvoraf der skal  

 betales virksomhedsskat.
Dette gælder, uanset at virksomhedsskatteprocenten  

 er  

 lavere end udskrivningsprocenten for kommunal indkomstskat og kirkelige  

 afgifter.
Ved afregningen af slutskatten skal kommunen betale staten et  

 beløb,  

 der beregnes med udskrivningsprocenten for kommunal indkomstskat, kommunal  

 ejendomsværdiskat og kirkelige afgifter af beregningsgrundlaget for den  

 virksomhedsskat, der efter virksomhedsskattelovens § 10, stk. 3, og § 13,  

 stk.  

 1, fradrages i de skattepligtiges slutskatter. 1. og 3. pkt. finder  

 tilsvarende  

 anvendelse på konjunkturudligningsskat efter virksomhedsskattelovens § 22 b  

 og  

 indkomstudligning efter virksomhedsskattelovens § 22 d.
Stk. 5.  

  

 Staten afregner  

 som led i afregningen efter §§ 15, 16 og 16 a over for kommunerne en andel af  

 skat af aktieindkomst.
Andelen beregnes med udskrivningsprocenten for  

 kommunal  

 indkomstskat, kommunal ejendomsværdiskat og kirkelige afgifter af den del af  

 aktieindkomsten, der overstiger beløbsgrænsen i personskattelovens § 8 a,  

 stk.  

 2.
 Stk. 6.  

  

 Afregning efter  

 stk. 2-5 for et givet kalenderår foretages sidste gang i det år, der ligger  

 14  

 år efter kalenderåret.
 Stk. 7.  

  

 Afregning  

 efter stk. 2 og 3 omfatter ikke beløb, der fremkommer til afregning som  

 følge af, at staten helt eller delvis får medhold ved domstolene i sagerne om  

 de såkaldte 10-mands-projekter, og at skattekrav, hvormed der er givet  

 henstand  

 under sagernes behandling i klagesystemet, må afgangsføres som uerholdelige.  

 Det samme gælder beløb, der fremkommer til afregning som følge af, at staten  

 helt eller delvis ikke får medhold ved domstolene i sagerne om disse  

 10-mands-projekter.
 § 17.  

  

 Med hensyn til virkningerne af urigtig selvangivelse, pligten til rettidig  

 indbetaling af kommunal indkomstskat, kommunal ejendomsværdiskat og kirkelige  

 afgifter uanset klage over eller indsigelse imod indkomstansættelsen af  

 skatte-  

 og afgiftsbeløb, ydelse af rentegodtgørelse m.v. finder reglerne i  

 statsskattelovgivningen tilsvarende anvendelse.
 § 17 a.  

  

 Staten udbetaler i et budgetår til den enkelte kommune den kommunale andel af  

 afgifter af pensionsordninger m.v., hvoraf kommunerne modtager en andel i  

 henhold til lov om beskatning af pensionsordninger m.v., vedrørende  

 indkomståret to år før budgetåret samt reguleringer vedrørende tidligere  

 indkomstår.
 Stk. 2.  

  

 Det i  

 stk. 1 nævnte beløb afregnes med en tolvtedel i hver måned i budgetåret.
§ 17 b.  

  

 (Ophævet) § 17 c.  

  

 (Ophævet) § 17 d.  

  

 Staten udbetaler i et budgetår til den enkelte kommune den kommunale andel af  

 skat af aktieselskaber m.v. efter selskabsskatteloven og af fonde efter  

 fondsbeskatningsloven vedrørende indkomståret tre år før budgetåret samt  

 reguleringer vedrørende tidligere indkomstår.
 Stk. 2.  

  

 Det i stk. 1  

 nævnte beløb afregnes med en tolvtedel i hver måned i budgetåret.
Afsnit V Ikrafttræden m.v.
 § 18.  

  

 Indenrigs- og sundhedsministeren fastsætter de nærmere regler for  

 gennemførelsen af bestemmelserne i nærværende lov.
§ 19.  

  

 (Ikrafttrædelsesbestemmelse.
Udeladt).
 § 20.  

  

 Denne lov gælder ikke for Færøerne og Grønland.
 Lov nr. 460 af 31. maj 2000 indeholder følgende  

 ikrafttrædelsesbestemmelser:
§ 8 Stk. 1.  

  

 (Udeladt) Stk. 2.  

  

 Skatteministeren fastsætter tidspunktet for ikrafttræden  

 af §§ 2-7.
Indenrigs- og Sundhedsministeriet, den 24.  

 marts 2003 Lars Løkke Rasmussen /Niels Jørgen Mau 1)  

 § 9, stk. 1, 3. pkt., i lov om kommunal indkomstskat er ophævet ved  

 § 5 i lov nr. 460 af 31. maj 2000 (Udvidelse af DIS-ordningen samt  

 beskatning af søfolk og luftfartspersonale i international trafik m.v.).  

 Denne  

 ændring er ikke indarbejdet i lovbekendtgørelsen.
Skatteministeren fastsætter  

 tidspunktet for ikrafttræden af sidstnævnte lovs §§ 2-7, jf. lovens  

 § 8.
