 Bekendtgørelse om arbejdsskadesikring  

 af uddannelsessøgende m.fl.
 I medfør af § 4, stk. 2, i lov om sikring mod følger af  

 arbejdsskade, jf. lovbekendtgørelse nr. 943 af 16. oktober 2000, som  

 ændret ved § 4 i lov nr. 1329 af 20. december 2000,  

 fastsættes:
 § 1. Lov om sikring mod følger af  

 arbejdsskade gælder for følgende grupper af  

 uddannelsessøgende eller andre personer, der opholder sig på et  

 uddannelsessted eller på en arbejdsplads som led i et uddannelses-  

 eller praktikforløb m.v.1) :
 1)	Uddannelses- og erhvervsvejledningssøgende, herunder  

 skoleelever, der deltager i praktisk erhvervsorientering.
 2)	Kursister, der er indskrevet på og deltager i undervisning  

 udbudt af AMU-centre efter lov om arbejdsmarkedsuddannelsescentre.
 3)	Elever, der som led i en søfartsuddannelse, er på togt  

 med et skole- eller øvelsesskib, der drives af  

 Søfartsstyrelsen, eller er på brandkursus etableret af  

 Søfartsstyrelsen, jf. § 15 i lov om søfartsuddannelser.
 4)	Uddannelsessøgende, hvis uddannelse er godkendt som  

 støtteberettiget efter lov om statens uddannelsesstøtte, der  

 på en offentlig eller privat arbejdsplads som led i en erhvervsrettet  

 uddannelse deltager i praktik, hvori de pågældende skal deltage  

 efter uddannelsesplanen, og som skolen eller uddannelsesinstitutionen  

 formidler eller godkender inden for rammerne af uddannelsen.
 5)	Elever på erhvervsuddannelser er under skolepraktik eller  

 skoleophold, som ikke er omfattet af en uddannelsesaftale, for så vidt  

 skaden skyldes undervisning under arbejdspladslignende forhold, jf. § 66,  

 stk. 2, i lov om erhvervsuddannelser.
 6)	Elever på landbrugsuddannelser er under skoleophold, som ikke  

 er omfattet af en uddannelsesaftale, for så vidt skaden skyldes  

 undervisning under arbejdspladslignende forhold, jf. § 19, stk. 2, i lov om  

 landbrugsuddannelser.
 7)	Elever på de erhvervsgymnasiale uddannelser, hvis skaden  

 skyldes undervisning under arbejdspladslignende forhold,  jf. § 22 i lov om  

 de erhvervsgymnasiale uddannelser til højere handelseksamen og  

 højere teknisk eksamen.
 8)	Elever under skoleophold efter lov om erhvervsgrunduddannelser, hvis  

 skaden skyldes undervisning under arbejdspladslignende forhold, jf. § 9 i lov  

 om erhvervsgrunduddannelser.
 10)	Forsikrede ledige, som modtager tilbud om uddannelse efter reglerne  

 herom i lov om en aktiv arbejdsmarkedspolitik, hvis skaden skyldes  

 værkstedsundervisning på erhvervsskoler eller videregående  

 uddannelsesinstitutioner.
 11)	Kursister, der ikke har en arbejdsgiver, og som er på  

 efteruddannelse efter lov om arbejdsmarkedsuddannelser, hvis skaden skyldes  

 værkstedsundervisning på erhvervsskoler eller videregående  

 uddannelsesinstitutioner.
 12)	Erhvervsskoleelever efter lov om erhvervsuddannelser og  

 landbrugselever efter lov om landbrugsuddannelser, der modtager løn  

 under skoleophold, der er omfattet af en uddannelsesaftale.
 § 2. Praktikværter/arbejdsgivere for de i §  

 1, nr. 2, 4 og 12 samt de i noten nævnte personer er sikringspligtige  

 arbejdsgivere, jf. §§ 5-7 i lov om sikring mod følger af arbejdsskade.
 § 3. Bekendtgørelsen træder i kraft  

 den 15. februar 2001.
 Stk. 2. Samtidig ophæves bekendtgørelse nr.  

 1127 af 15. december 1992 om forsikring efter lov om forsikring mod  

 følger af arbejdsskade af uddannelsessøgende, der opholder sig  

 på en arbejdsplads som led i uddannelsen.
 Stk. 3. Bekendtgørelsen finder anvendelse på  

 ulykkestilfælde og kortvarige skadelige påvirkninger, der  

 indtræder på ikrafttrædelsesdagen eller senere, og  

 pludselige løfteskader og erhvervssygdomme, der anmeldes på  

 ikrafttrædelsesdagen eller senere.
Socialministeriet, den 18. januar  

 2001 Henrik Dam Kristensen /Ole Pontoppidan 1)   De i § 1  

 nævnte personer er dog allerede omfattet af lov om sikring mod  

 følger af arbejdsskade under praktik, hvis de ved skadens  

 indtræden erstatter anden arbejdskraft eller på anden måde  

 bidrager til virksomhedens produktion i et ikke uvæsentligt omfang.
