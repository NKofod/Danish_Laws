Bekendtgørelse om de amtskommunale patientkontorers  

  

 opgaver og funktioner I medfør af § 23, stk. 4, i lov om  

 sundhedsvæsenets centralstyrelse m.v., jf. lovbekendtgørelse nr. 790 af 10.  

 september 2002, som ændret ved lov nr. 428 af 10. juni 2003, fastsættes:
Patientkontorernes opgaver og funktioner § 1.  

  

 Patientkontorerne  

 skal informere, vejlede og rådgive patienter om sundhedsvæsenets ydelser,  

 herunder undersøgelse, behandling, pleje, genoptræning, service, ventetider,  

 frit sygehusvalg, behandlingsfrister, befordring og servicedeklarationer samt  

 om adgangen til behandling i udlandet.
 Stk. 2.  

  

 Patientkontorerne skal endvidere bistå patienter, der ønsker at benytte det  

 frie sygehusvalg m.v., med at finde et sygehus, der kan varetage den  

 pågældende  

 behandling og med at få en viderehenvisning dertil.
 § 2.  

  

 Patientkontorerne skal bistå patienten med vejledning og rådgivning om  

 patientrettigheder, herunder reglerne på klage- og erstatningsområdet.  

 Patientkontorerne skal endvidere bistå patienten med videresendelse og  

 udformning af klager eller erstatningskrav til rette myndighed.
 Stk. 2.  

  

 Bistand  

 efter stk. 1 omfatter endvidere forhold vedrørende private sygehuse og  

 klinikker.
 § 3.  

  

 Patientkontorerne bør bidrage til, at der sker afklaring af eventuelle  

 misforståelser i forbindelse med patientbehandlingen, som kan være opstået  

 ved  

 en patients kontakt til en sundhedsperson.
 § 4.  

  

 Patientkontorerne skal videresende relevante oplysninger til amtskommunen,  

 som  

 løbende skal benytte disse til udvikling af service, behandlingskvalitet og  

 patientsikkerhed i amtskommunens sundhedsvæsen.
Hovedstadens Sygehusfællesskab § 5.  

  

 Patientkontorerne i Hovedstadens Sygehusfællesskab varetager information,  

 vejledning og rådgivning vedrørende alle sundhedsforhold, dog varetages  

 vejledning og rådgivning vedrørende sygesikringsforhold primært af Københavns  

 og Frederiksberg Kommuner efter principperne i §§ 1-4.
Ikrafttræden § 6.  

  

 Bekendtgørelsen træder i kraft den 1. november 2003.
 § 7.  

  

 I  

 bekendtgørelse nr. 544 af 14. juni 2001 om persongrupper inden for  

 sundhedsvæsenet, der er omfattet af Sundhedsvæsenets Patientklagenævns  

 virksomhed samt om klagevejledning i statsamterne, foretages følgende  

 ændringer:
1.  

  

 I  

  

 titlen  

  

 udgår samt om klagevejledning i  

 statsamterne« 2.  


  

 Kapitel 2  

  

 ophæves.
