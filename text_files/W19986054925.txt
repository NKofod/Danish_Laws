Deltidslandbrug Reference:
SL § 6 LV 1997 E.A. 1.2.3.1 A indbragte i henhold til skattestyrelseslovens § 21, stk. 5,  

 skatteadministrationens afgørelse for indkomståret 1993 for  

 Landsskatteretten.
Skatteadministrationen havde ikke godkendt fradrag for  

 underskud ved landbrug, herunder afskrivninger, i alt 101.242 kr.
 Det fremgik af sagens oplysninger, at klageren, der var  

 lønmodtager, ved skøde af 31. oktober 1989 med overtagelsesdato  

 pr. 1. november 1989 erhvervede en landbrugsejendom.
Ejendommen blev ved købet drevet som hestepension og markbrug, og  

 denne driftsform fortsattes efter købet.
Der var ansat en  

 medhjælper, som boede på gården, og som hjalp med pasning  

 af heste.
Markbruget blev drevet ved hjælp af maskinstation.
 Landbrugsejendommen, der pr. 1. januar 1993 var vurderet til 970.000 kr.,  

 heraf grundværdi 221.600 kr. og stuehusværdi 410.000 kr.,  

 omfattede et grundareal på 10,3723 ha, svarende til 18,80 tdr. land,  

 med et ifølge BBR-oplysningerne i 1920 og med om/tilbygning i 1975  

 opført stuehus med et bebygget areal på 91 m², en  

 udnyttet tagetage på 63 m² og et kælderareal på  

 91 m².
 Endvidere var der på ejendommen i 1920 opført 3  

 driftsbygninger med erhvervsareal på hhv. 384 m², 86  

 m² og 78 m² og i 1979 en driftsbygning på 180  

 m² samt endelig en i 1988 opført carport på 59  

 m².
 Det fremgik af skatteadministrationens oplysninger, at resultatet af  

 driften før afskrivning og renter siden overtagelsen i 1989 og til og  

 med 1993 havde udgjort hhv. -21.985 kr. - 21.497 kr., - 56.174 kr., -48.753  

 kr. og -52.447 kr.
 Indtægter fra hestepensionen havde for årene udgjort 18.176  

 kr., 90.479 kr., 76.103 kr., 67.168 kr. og 96.576 kr., mens indtægter  

 fra markbruget havde udgjort hhv. 0, 96.956 kr., 58.663 kr., 39.903 kr. og  

 55.539 kr.
 Det var endvidere oplyst, at resultatet før afskrivning og renter i  

 1994 havde andraget -44.918 kr.
Skatteadministrationen havde som begrundelse for afgørelsen  

 anført, at det måtte antages, at boligformålet havde  

 været det væsentligste motiv ved erhvervelsen af  

 landbrugsejendommen, idet denne - selv om den var drevet teknisk  

 landbrugsforsvarligt - sandsynligvis aldrig ville kunne opnå stabile  

 driftsoverskud, hvorfor den anvendte driftsform ikke kunne anses  

 erhvervsmæssig forsvarlig.
Det var skatteadministrationens opfattelse,  

 at resultatet, der skulle vurderes, var efter skattemæssige  

 afskrivninger.
 Der var herved henvist til TfS 1994.364 H, samt til den af  

 Skatteministeriet udarbejdede kommentar til dommen, TfS 1994.583.
 Klagerens advokat havde hertil bemærket, at han ikke var enig i  

 skatteforvaltningens opfattelse af, at den nævnte højesteretsdom  

 kunne tages til indtægt for, at det skulle være resultaterne  

 efter skattemæssige afskrivninger, der skulle være  

 afgørende som målestok for, om driften var rentabel, ligesom han  

 således heller ikke var enig i den af Skatteministeriet udarbejdede  

 kommentar til dommen.
 Advokaten havde bl.a. videre anført:
"Det, Højesterets dom kan tages til indtægt for, er efter vor  

 opfattelse alene, at der er en fri bevisbedømmelse med hensyn til  

 spørgsmålet, om driften har udsigt til at blive positiv.
Da  

 regnskabstallene efter skattemæssige afskrivninger var oplyst for en  

 årrække (i modsætning til resultatet før  

 skattemæssige afskrivninger), og Højesteret kunne drage sin  

 konklusion ud fra resultaterne efter afskrivninger, havde man ikke  

 indvendinger mod at anvende disse tal.
 Afgørelsen refereret i TfS 1994.130, synes da også at kunne  

 tages til indtægt for, at resultatet før skattemæssige  

 afskrivninger, skal anvendes.
 Afgørelsen TfS 1996.28 viser, at også Højesteret  

 tillægger de driftsmæssige afskrivninger vægt, i  

 modsætning til skattemæssige afskrivninger.
 Hvis der fokuseres på, om en virksomhed har udsigt til at give  

 overskud efter skattemæssige afskrivninger, vil dette kunne resultere i  

 en række uhensigtsmæssige følger, af hvilke kan  

 nævnes:
 Det er således vor opfattelse, at det er resultatet efter  

 driftsøkonomiske afskrivninger, der må tages i betragtning,  

 når det vurderes, om en landbrugsdrift har udsigt til at give et  

 rimeligt driftsresultat.
Da landbrugsvirksomheden drives med det formål at opnå et  

 positivt økonomisk resultat, og da udviklingen peger i retning af, at  

 der vil blive et overskud på gården, er det vor opfattelse, at  

 gården må anses for erhvervsmæssigt drevet." Advokaten begærede under sagens behandling for Landsskatteretten i  

 henhold til skattestyrelseslovens § 30 afholdt syn og skøn til  

 fastlæggelse af bl.a.:
"Spm. 1) Hvorvidt den af klageren drevne landejendom anses for drevet  

 landbrugsfagligt forsvarligt under hensyn til landbrugets jordtilliggende og  

 bygningernes indretning? Spm. 2) Hvorvidt de af driften udarbejdede budgetter synes realistiske, samt om  

 det på baggrund heraf kan forventes, at driften i løbet af en  

 overskuelig årrække vil give overskud før  

 skattemæssige afskrivninger? Spm. 3) Hvorvidt skattemæssige afskrivninger for en bedrift af den  

 omhandlede karakter normalt vil overstige de driftsøkonomiske  

 afskrivninger? Spm. 4) Vil en driftsform for en ejendom som klagerens kunne give overskud  

 på den primære drift før eller efter skattemæssige  

 afskrivninger? I sin vurdering og konklusion havde syns- og skønsmanden bl.  

 anført følgende:
"Spm. 1) Produktionsaktiviteterne på skønsrekvirentens landbrug  

 omfatter planteavl og hestepension, som er blevet videreført af  

 skønsrekvirenten efter overtagelsen af ejendommen i 1989.
 Planteavlen har efter skønsmandens vurdering været drevet  

 fuldt produktionsmæssigt forsvarligt, når der tages hensyn til  

 størrelsen og boniteten af driftsarealet og den beskedne maskinpark  

 på landbrugsejendommen.
 På baggrund af ejendomsbesigtigelsen og sagens øvrige  

 oplysninger er det endvidere skønsmandens vurdering, at ejendommens  

 driftsbygninger er særdeles velegnede til hestepension.  

 Belægningen i stalden er vurderet til at modsvare det, man vil kunne  

 finde på mange tilsvarende landbrugsejendomme, og selve pasningen af  

 hestene og de tilhørende græsningsarealer er ligeledes vurderet  

 til at være fuldt landbrugsteknisk forsvarligt.
 Imidlertid er det også skønsmandens vurdering, at der har  

 været en sådan ubalance mellem de opnåede indtægter  

 og afledte omkostninger i hestepensionen, at gennemførelsen af denne  

 landbrugsaktivitet ikke ubetinget kan betegnes som landbrugsmæssigt  

 forsvarligt.
 Ud fra en helhedsvurdering er det skønsmandens samlede konklusion,  

 at skønsrekvirentens landbrugsejendom ikke ubetinget kan anses for  

 drevet landbrugsforsvarligt i årene efter 1990.
Spm. 2) Det er skønsmandens vurdering, at det udarbejdede budget for 1997  

 er realistisk for så vidt angår de budgetterede indtægter  

 og dækningsbidrag fra planteavlen og hestepensionen.
Derimod er det skønsmandens vurdering, at de forventede  

 omkostninger til reparation og vedligeholdelse af driftsbygninger m.v.  

 indeholdt i budgettet for 1997 er undervurderet, når driften betragtes  

 over en længere årrække.
Det er endvidere  

 skønsmandens vurdering, at de samlede kontante kapacitetsomkostninger  

 på sigt vil blive på gennemsnitligt 71.000 kr. pr. år,  

 hvorfor der set over en årrække kan forventes et årligt  

 overskud før afskrivninger på omkring 23.000 kr. ved  

 fortsættelse af den nuværende driftsform på  

 landbrugsejendommen.
Dette overskud vil naturligvis kunne stige, hvis det  

 lykkes skønsrekvirenten at øge produktionsintensiteten i  

 hestepensionen, hvilket efter skønsmandens vurdering er en realistisk  

 mulighed.
Spm. 3) Det er skønsmandens samlede vurdering, at de skattemæssige  

 afskrivninger for en bedrift af den omhandlede karakter normalt vil overstige  

 de driftsøkonomiske afskrivninger.
Spm. 4) Det er skønsmandens vurdering, at driftsformen på en  

 landbrugsbedrift af samme størrelse og beskaffenhed som  

 skønsrekvirentens kan karakteriseres som et deltidslandbrug med  

 planteavl, der til tider er kombineret med et mindre husdyrhold.
For et  

 mindre landbrug med en sådan driftsform er det skønsmandens  

 vurdering og konklusion, at der under normale produktionsforhold kan  

 forventes et positivt økonomisk resultat før afskrivninger og  

 forventes et driftsoverskud (resultat efter afskrivninger) på omkring 0  

 (nul)." Skønsrekvirentens advokat havde stillet følgende 3  

 supplerende spørgsmål til skønsmanden:
 "A.
 Syns- og skønsmanden anfører, at et resultat før  

 afskrivninger på 23.000 kr. vil være forventeligt, selv inden en  

 egentlig produktivitetsforøgelse i hestepensionen.
 Det anføres tillige, at bygningsafskrivning på 2 % vil  

 være realistisk, svarende til en afskrivning på 15-20.000 kr.
Vil et sådant forventet realiseret resultat på ca. 23.000 kr.  

 før afskrivninger og ca. 3-8.000 kr. efter afskrivninger svare til et  

 forventet resultat af en landbrugsejendom af en størrelse af  

 rekvirentens ejendom? B.
Henset til den refererede opgørelse over resultater af  

 deltidslandbrug, vil det da kunne oplyses, hvordan de forventede resultater  

 for rekvirentens ejendom ligger i forhold til de øvrige  

 deltidslandbrug, forstået på den måde, at det ønskes  

 oplyst, hvor mange procent af landbrugene, der skønnes at have et  

 bedre henholdsvis et dårligere resultat end skønsrekvirentens,  

 henholdsvis før og efter afskrivninger? C.
Vil et resultat som det forventede medføre, at hestepensionen  

 positivt bidrager med et dækningsbidrag til vedligeholdelse af de af  

 ejendommens driftsbygninger, der anvendes til hestepensionen" Skønsmandens besvarelse:
 "ad A.
 Ja.
 ad B.
 Nej, det er ikke muligt at oplyse ud fra den tilgængelige,  

 publicerede regnskabsstatistik for deltidsbrug.
 ad C.
Ja, et forventet resultat på ca. 23.000 kr. før afskrivninger  

 bygger på, at der i fremtiden opnås et årligt  

 dækningsbidrag på 71.000 kr. fra hestepensionen og et  

 årligt dækningsbidrag fra marken på 23.000 kr.
Efter  

 skønsmandens opfattelse kan man derfor godt sige, at hestepensionen  

 med de angivne forudsætninger vil bidrage positivt med et  

 dækningsbidrag til vedligeholdelse af de af ejendommens  

 driftsbygninger, der anvendes til hestepensionen." Under sagens behandling for Landsskatteretten havde klagerens revisor  

 fremlagt regnskaber for de efterfølgende år, hvoraf fremgik,  

 hvorledes resultatet af driften før afskrivning og renter havde  

 udviklet sig fra 1993 til og med 1997.
 Dækningsbidrag udgjorde hhv. 19.545 kr., 2.204 kr., 61.563 kr.,  

 33.060 kr. og 69.589 kr.
 Resultat før afskrivninger og renter var hhv. -52.447 kr., -44.017  

 kr., 17.398 kr., 7.601 kr. og 36.112 kr.
 Indtægter fra hestepensionen havde udgjort hhv. 96.576 kr., 68.430  

 kr., 93.540 kr., 86.450 kr. og 94.932 kr., mens indtægter fra markbrug  

 havde udgjort hhv. 55.539 kr., 53.900 kr., 79.556 kr., 54.318 kr. og 59.540  

 kr.
 Landsskatteretten måtte være enig med klagerens advokat i, at  

 det ved afgørelsen af, om en virksomhed havde udsigt til at give  

 overskud principielt var resultatet efter de driftsmæssige  

 afskrivninger, der måtte tages i betragtning, og ikke de efter  

 omstændighederne mere eller mindre tilfældige skattemæssige  

 afskrivninger, herunder straksafskrivninger og maksimale afskrivninger, der  

 blot kunne have til formål at forbedre et driftsøkonomisk  

 resultat for erhvervslivet, men i stedet ville fremstå som en  

 forringelse af det enkelte driftsmæssige resultat.
Landsskatteretten måtte efter de foreliggende oplysninger, herunder  

 at skatteadministrationen selv fandt, at landbruget var drevet  

 teknisk-landbrugsforsvarligt, nære betænkelighed ved at  

 tilsidesætte den fra klagerens side nedlagte påstand om, at  

 landbrugsvirksomheden i det omhandlede indkomstår efter en teknisk  

 landbrugsfaglig bedømmelse var drevet forsvarligt under en for  

 landbrug som det pågældende sædvanlig driftsform.
Retten  

 lagde herved vægt på de efterfølgende acceptable  

 driftsresultater og de positive dækningsbidrag.
