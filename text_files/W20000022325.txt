Skrivelse om, hvorvidt et byrådsmedlem,  

 der har vedtaget et bødeforelæg på 1.300 kr. for  

 overtrædelse af færdselslovens § 42, er valgbar (Fra Valgbarhedsnævnet til et byråd) Ved brev af 30. juni 2000 har X Byråd i henhold til  

 den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN den 17. juni 2000 har  

 fået udlevet en bødetilkendegivelse fra færdselspolitiet  

 for overtrædelse af færdselslovens § 42.
 Det fremgår af sagen, at den pågældende  

 den 20. juli 2000 i fortsættelse af nævnte  

 bødetilkendegivelse har vedtaget et bødeforelæg på  

 1.300 kr. for overtrædelse af færdselslovens § 42, ved den  

 17. juni 2000 kl. 00.39 at have ført personbil på en  

 motorvejsstrækning med en hastighed på 145 km/t, skønt  

 hastigheden ikke måtte overstige 110 km/t.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
