Fremsat den 11. januar 2005 af Jeppe Kofod (S),  

 Mette Frederiksen (S),  

 Lars Kramer Mikkelsen (S) og Jan Petersen&nbsp  

 ;(S) Forslag til folketingsbeslutning om  

 faglige rettigheder og globalisering Folketinget opfordrer  

 regeringen til at øge det danske engagement i kampen for faglige rettigheder  

 overalt i verden og især gennem den bilaterale og den multilaterale bistand  

 på  

 følgende punkter:
1. Ny rammeaftale med  

 ILO, som omfatter større danske bidrag til ILO, dansk deltagelse i ILO-programmer, der  

 understøtter opbygning af faglige organisationer og  

 arbejdsgiverorganisationer, støtte til ILO-aktiviteter, der fremmer  

 arbejderoplysning, uddannelsesprogrammer for arbejdsgivere og træning af  

 tillidsrepræsentanter og økonomisk og kapacitetsmæssig støtte via ILO til  

 lande, der har brug for støtte forud for ratifikation af ILO-konventioner.
2. Øget fokus på faglige  

 rettigheder og opbygning af erhvervssektorprogrammer i programsamarbejdslande  

 ved gradvis etablering af erhvervssektorprogrammer i  

 samtlige programsamarbejdslande, obligatorisk arbejdsmarkedskomponent i  

 erhvervssektorprogrammer, øget prioritering af faglige rettigheder som en  

 del af menneskerettighederne i såvel den bilaterale som den multilaterale  

 danske bistand og nærmere analyse af PS-programmets muligheder for  

 at bidrage til at sikre faglige rettigheder.
3. Opprioritering af  

 civilsamfundets indsats i kampen for faglige rettigheder ved større danske bidrag til  

 civilsamfundsorganisationernes arbejde for faglige rettigheder i de enkelte  

 lande og indgåelse af rammeaftaler med relevante danske  

 civilsamfundsorganisationer med kapacitet  til rådgivning og deltagelse  

 i  

 forbedring af faglige rettigheder.
Bemærkninger til forslaget Beslutningsforslaget er  

 et led i bestræbelserne på at øge det danske engagement for at sikre faglige  

 rettigheder og menneskelige forhold i en verden, hvor handel og produktion i  

 stadig stigende omfang sker på tværs af grænser.
 Øget samkvem mellem  

 verdens lande bidrager til en mere fredelig verden, og øget handel og  

 produktion  

 er centrale elementer heri. Øget handel og produktion i verdenssamfundet kan  

 også betyde øget vækst og udvikling i verdens fattige lande og dermed bidrage  

 positivt til, at fattigdom reduceres.
Bagsiden af denne  

 udvikling er imidlertid, at produktionen flytter til lande, hvor faglige  

 rettigheder, respekt for den enkelte lønmodtager og sikkerhed for gode  

 arbejdsforhold på ingen måde er til stede.
Danmark handler i stigende omfang  

 med lande, hvor der ikke er sikkerhed for, at menneskerettighederne  

 overholdes.  

 Den del af menneskerettighederne, der handler om faglige rettigheder, er  

 særlig  

 interessant med hensyn til udflytning af produktion og øget handel med varer  

 og  

 tjenesteydelser.
Danmark må derfor øge  

 sit engagement i kampen for globale faglige rettigheder for derigennem at  

 hjælpe  

 lønmodtagere i lande med undertrykkelse af fagforeninger og faglige  

 rettigheder.
Danske lønmodtagere har interesse i, at øget verdenshandel ikke  

 sker gennem negativ konkurrence på dårligst mulige arbejdsforhold og direkte  

 undertrykkelse af rettigheder, som er anerkendt af verdenssamfundet, og som  

 fuldt ud er en del af det danske arbejdsmarked.
Den nuværende danske  

 regering har på dette område været passiv.
Bidragene til ILO er skåret  

 kraftigt  

 ned, og det er nærmest umuligt at finde et indlæg i den internationale debat  

 eller et initiativ, hvor Danmarks høje profil på menneskerettighedsområdet er  

 konkretiseret til også at omfatte støtte til udbredelse af faglige  

 rettigheder.
 I konkret handling har  

 den nuværende regering ved at fjerne rammeaftalen med Fagbevægelsens  

 Ulandssekretariat i forbindelse med finanslovforliget om finansloven for 2004  

 direkte  

 signaleret, at denne del af menneskerettighederne spiller en mindre rolle.
 Denne beslutning og  

 nedskæringerne i ILO-bidragene er udtryk for, at den nuværende regering  

 nedprioriterer faglige rettigheder som en del af menneskerettighederne.
 Danmark skal igen være  

 en aktiv deltager i den internationale indsats for faglige rettigheder, og  

 gennem de danske bilaterale og multilaterale indsatser skal ord følge  

 handling.
Bemærkninger  

 til de enkelte indsatsområder Ad 1. Ny rammeaftale med ILO ILOs formål er at  

 forbedre arbejds- og levevilkårene gennem vedtagelse af internationale  

 konventioner  

 og anbefalinger, der fastsætter minimumskrav vedrørende løn, arbejdstid,  

 ansættelsesvilkår,  

 social sikkerhed samt ligestilling og arbejdsmiljø.
 Efter regeringsskiftet  

 reviderede Danmark sit programsamarbejde med ILO til et betydelig lavere  

 økonomisk og indholdsmæssigt niveau, og den nuværende programsamarbejdsaftale  

 mellem Danmark og ILO er udtryk for en dansk nedprioritering af ILOs  

 arbejde.
 I dag er Danmark kun  

 aktiv i bekæmpelse af børnearbejde, fremme af oprindelige folks rettigheder  

 og  

 inddragelse af beskæftigelseshensyn i fattigdomsstrategier.
 En øget dansk indsats i  

 ILO bør derfor omfatte programpunkter som støtte til opbygning af faglige  

 organisationer og arbejdsgiverorganisationer, arbejderoplysning og  

 uddannelsesprogrammer for arbejdsgivere samt træning af  

 tillidsrepræsentanter.
En lang række lande, som  

 Danmark i øvrigt anerkender og samarbejder med, herunder også lande, der er  

 programsamarbejdslande, har ikke underskrevet væsentlige ILO-konventioner.  

 Danmark bør mere direkte bidrage til, at disse lande underskriver ILOs  

 konventioner, og at de enkelte lande tilvejebringer forudsætningerne for en  

 underskrift.
Danmark vil på denne måde bidrage til, at den sociale dialog  

 bliver en del af udviklingen især i de fattigere lande.
Ad 2. Øget fokus på faglige rettigheder og opbygning af  

 erhvervssektorprogrammer i programsamarbejdslande Erhvervssektorprogrammet  

 er et nyt program, som Danmark aktivt har introduceret i Tanzania og Ghana,  

 og  

 som nu forventes igangsat i Kenya og Vietnam.
Tilpasset hvert lands konkrete  

 behov er erhvervssektorprogrammer udtryk for, at indkomstskabelse i de  

 enkelte  

 udviklingslande er en væsentlig del af et lands samlede udvikling, og at  

 erhvervssektoren derfor er et centralt indsatsområde for dansk  

 udviklingsbistand.
 Erhvervssektorprogrammerne  

 er især interessante, når de fungerer med privatsektorprogrammet  

 (PS-programmet),  

 hvis formål er at knytte danske virksomheder til virksomheder i de enkelte  

 programsamarbejdslande.  

 PS-programmet er nu introduceret i alle programsamarbejdslande, og med dette  

 beslutningsforslag lægges der op til, at et erhvervssektorprogram gradvis  

 indføres i samtlige programsamarbejdslande.
Etableringen af  

 erhvervssektorprogrammer skal finde sted i forbindelse med den løbende  

 revision  

 af sammensætningen af den samlede indsats i de enkelte  

 programsamarbejdslande.  

 Så vidt muligt skal det ikke medføre en udvidelse af antallet af  

 sektorprogrammer i hvert af landene.
Det konkrete indhold må tilsvarende ses  

 i  

 sammenhæng med de behov og forhold, der er i de enkelte lande.
Men fælles for  

 programmerne skal være, at der indarbejdes en arbejdsmarkedskomponent som en  

 del  

 af erhvervssektorprogrammet.
 Arbejdsmarkedskomponenten  

 skal overordnet bidrage til sikring af faglige rettigheder, opbygning eller  

 reorganisering og forbedring af arbejdstager- og arbejdsgiverorganisationer  

 gennem kapacitetsstøtte, rådgivning og opbygning af organer for social  

 dialog.
 Arbejdsmarkedskomponenten  

 skal ses som et indsatsområde af tilsvarende betydning som den, Danmark  

 allerede tillægger indsatser for demokrati, menneskerettigheder og god  

 regeringsførelse  ligesom Danmark konkret støtter f.eks. kampen mod  

 korruption, opbygning af parlamenter, gennemførelse af frie valg og  

 etablering  

 af ombudsmandsinstitutioner.
Øget vækst gennem øget  

 samhandel og produktion i de enkelte udviklingslande indeholder ikke nogen  

 sikkerhed for, at der sker forbedringer af menneskerettighederne, herunder af  

 de faglige rettigheder.
Dermed vil krænkelser af faglige rettigheder i et  

 land  

 være konkurrenceforvridende i forhold til lande, der producerer til og  

 handler  

 med hinanden med respekt for den enkelte lønmodtager og dennes ret til at  

 være  

 organiseret.
Denne  

 konkurrenceforvridende aktivitet sikres gennem lavt og oftest umenneskeligt  

 arbejdsmiljø, lave lønninger, urimelige arbejdstider og forfølgelse af  

 fagligt  

 aktive.
Danmark skal gennem arbejdsmarkedskomponenterne bidrage til, at denne  

 tendens modarbejdes i de lande, hvor dansk udviklingsbistand sikrer Danmark  

 indflydelse på udviklingen.
Det danske PS-program er  

 nu indført i samtlige danske programsamarbejdslande.
Beslutningsforslaget  

 indebærer, at denne særlige del af dansk udviklingsbistand skal fortsætte,  

 men  

 at der samtidig udarbejdes en analyse, der nærmere beskriver, hvorledes  

 PS-programmet kan bidrage til at fremme beslutningsforslagets målsætning om  

 en  

 øget indsats for faglige rettigheder og dermed også forbedringer af løn- og  

 arbejdsforhold.
Ad 3. Opprioritering af civilsamfundets indsats i kampen for faglige  

 rettigheder Civilsamfundsstrategien  

 er en central og vigtig del af dansk udviklingspolitik.
Herigennem sikres  

 danske bidrag til opbygning af civilsamfund i de lande, hvor Danmark er  

 aktiv.  

 Gennem samarbejde med det danske civilsamfund overføres der kapacitet og  

 erfaringer fra danske civilsamfundsorganisationer til udviklingslandene.
 Faglige organisationer  

 og arbejdsgiverorganisationer er en central del af det danske civilsamfund.  

 Beslutningsforslaget indebærer derfor også, at der indgås rammeaftaler med  

 danske lønmodtagerorganisationer om en samlet deltagelse i udviklingen af  

 arbejdsmarkedskomponenter, og at der stilles en dansk ressourcebase til  

 rådighed i forbindelse med etablering af arbejdsmarkedskomponenter i de  

 enkelte  

 lande.
Beslutningsforslaget  

 lægger tilsvarende op til, at arbejdsgiverorganisationer forøger deres  

 engagement  

 i opbygning af denne del af civilsamfundene.
Det er en realitet, at øget  

 privatøkonomisk aktivitet i de enkelte lande også kræver opbygning af  

 arbejdsgiverorganisationer, og dette er derfor en ligestillet del af en  

 arbejdsmarkedskomponent.
 Indgåelse af  

 rammeaftaler ændrer dog ikke på, at der over civilsamfundsstrategien fortsat  

 skal stilles midler til rådighed for projekter med lønmodtager- og  

 arbejdsgiverorganisationer, som kan fungere uden for rammeaftalerne.
 Såvel i som uden for  

 rammeaftalerne kan der fortsat opnås støtte til aktiviteter uden for  

 programsamarbejdslandene,  

 men beslutningsforslaget lægger dog op til, at der sker en betydelig  

 opprioritering  

 i de lande, hvor Danmark i forvejen har valgt at koncentrere sin indsats.
Økonomiske  

 bemærkninger Ifølge  

 Socialdemokraternes finanslovoplæg foreslås en forhøjelse af ulandsrammen på  

 1  

 mia. kr. i 2005. Heraf afsættes der 100 mio. kr. til finansiering af  

 beslutningsforslaget.
Indsatsen fastlægges i et fireårigt program med et  

 årligt  

 forbrug på 100 mio. kr., dvs. i alt 400 mio. kr. i perioden 2005-2008. Det  

 forudsættes, at der kan overføres uforbrugte midler fra det ene år til det  

 andet, hvilket især har betydning i 2005 og 2006, hvor programmet skal  

 indarbejdes som en central del af den generelle opprioritering af dansk  

 udviklingsbistand.
 De 400 mio. kr. foreslås  

 fordelt således:
Det danske bidrag til ILO forhøjes med i alt 160  

 mio. kr. over 4 år til de foreslåede indsatsområder.
De 160 mio. kr. svarer  

 til  

 en gennemsnitlig årlig forøgelse af det danske ILO-bidrag fra 20 mio. kr. til  

 60 mio. kr.
Til sammenligning skal anføres, at det danske bidrag før  

 regeringsskiftet udgjorde 53 mio. kr. i 2000 og 45 mio. kr. i 2001. Efter  

 regeringsskiftet  

 faldt beløbet fra 52 mio. kr. i 2002 til 20 mio. kr. på finanslovforslaget  

 for  

 2005.
Bevillingen til erhvervssektorprogrammer  

 forhøjes med i alt 180 mio. kr. over 4 år.
De 180 mio. kr. skal anvendes til  

 finansiering af erhvervssektorprogrammer og arbejdsmarkedskomponenter i de  

 programsamarbejdslande, hvor programmerne endnu ikke er etableret.
Af de 180  

 mio. kr. kan også indgå en særlig bevilling til støtte af faglige rettigheder  

 og social dialog i PS-programmerne, som kan bidrage til den foreslåede  

 analyse  

 af dette programs bidrag til at gennemføre målsætningen for  

 beslutningsforslaget.
De nuværende erhvervssektorprogrammer er budgetteret  

 til  

 mellem 20 og 35 mio. kr. på finanslovforslaget for 2005. Der vil med et beløb  

 på 180 mio. kr. ikke være fuld finansiering på dette niveau i samtlige  

 programsamarbejdslande.
Det forudsættes derfor, at erhvervssektorprogrammer i  

 flere lande afløser eksisterende sektorprogrammer, hvorved der frigøres  

 yderligere  

 midler i disse lande.
Der afsættes yderligere 60 mio. kr. over 4 år  

 til en øget dansk civilsamfundsindsats for faglige rettigheder, hvoraf en del  

 skal anvendes til at sikre en ny rammeaftale med Fagbevægelsens  

 Ulandssekretariat på mindst det tidligere niveau.
Derudover skal der også  

 være  

 midler til at yde støtte til arbejdsgiverorganisationer og  

 enkeltorganisationer, der ønsker at deltage i en forstærket dansk  

 civilsamfundsstrategi på dette område.
Skriftlig fremsættelse Af Jeppe Kofod  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om faglige rettigheder og globalisering.
(Beslutningsforslag nr.
B 113).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
