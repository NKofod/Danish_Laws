 I medfør af § 1, stk. 1 og 2, § 7 og § 16, stk. 6, i lov nr. 595 af 22.  

 december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m. v., som ændret senest  

 ved lov nr. 309 af 8. juni 1977, fastsættes:
§ 1.  I medfør af Det europæiske økonomiske  

 Fællesskabs markedsordning for korn har Fællesskabet fastsat bestemmelser om,  

 at den i art. 16, stk. 4, i rådsforordning 2727/75 af 29. oktober 1975 om den  

 fælles markedsordning for korn foreskrevne berigtigelse af forudfastsatte  

 eksportrestitutioner for så vidt angår malt, der eksporteres efter 31. juli,  

 men før 1. oktober, på begæring kan foretages på grundlag af tærskelprisen  

 ved udgangen af det afsluttede høstår.
Denne særlige berigtigelse kan dog kun  

 foretages for beholdninger af malt, der tilhører eksportøren den 31. juli,  

 eller som efter den 31. juli er fremstillet af et malteri på grundlag af  

 dettes egen lagerbeholdning af byg den 31. juli.
Stk. 2.  Kontrollen med opfyldelsen af betingelserne for  

 de i stk. 1 anførte særlige berigtigelser af forudfastsatte  

 eksportrestitutioner varetages af toldvæsenet i samarbejde med Direktoratet  

 for Markedsordningerne, Frederiksborggade 18, 1360 København K, hvortil de i  

 fællesskabsbestemmelserne foreskrevne anmeldelser skal indsendes inden  

 udløbet af de angivne tidsfrister.
Senere anmeldelser tages ikke til følge.
§ 2.  For at opnå den i § 1, stk. 1, anførte særlige  

 berigtigelse af forudfastsatte eksportrestitutioner skal malteriet,  

 henholdsvis eksportøren rettidigt til direktoratet indgive nøjagtige  

 oplysninger om lagerbeholdninger pr. 31. juli ved forretningstids ophør af  

 malt samt byg til fremstilling af malt samt om lagerets beliggenhed og øvrige  

 i fællesskabsbestemmelserne foreskrevne oplysninger.
Oplysningerne afgives i  

 overensstemmelse med en af direktoratet udfærdiget standardformular, der kan  

 rekvireres hos direktoratet.
§ 3.  Det er forbudt eksportører af malt ved anmodning  

 om de i § 1, stk. 1, anførte særlige berigtigelser af forudfastsatte  

 eksportrestitutioner at medregne malt, der er eksporteret før 1. august eller  

 efter 30. september.
Det er endvidere forbudt at medregne malt, der enten  

 ikke har været anmeldt i overensstemmelse med Fællesskabets bestemmelser  

 herom eller ikke er fremstillet af byg, som har været behørigt anmeldt.
 § 4.  Det påhviler producenter og eksportører af malt,  

 der begærer de i § 1, stk. 1, anførte særlige berigtigelser af forudfastsatte  

 eksportrestitutioner at besvare evt. supplerende spørgsmål fra direktoratet  

 samt at fremlægge de af dette krævede bevisligheder.
§ 5.  Virksomheder, der foretager den i § 2 anførte  

 anmeldelse af lagerbeholdninger m. v. af byg og malt med henblik på at opnå  

 de i § 1, stk. 1, anførte særlige berigtigelser af forudfastsatte  

 eksportrestitutioner, skal føre en særskilt varekonto for det kvantum byg og  

 malt, der er anmeldt.
Varekontoen skal indeholde oplysninger om køb og salg  

 samt evt. flytning og for byg tillige om forarbejdning.
Virksomheden skal  

 opbevare den foreskrevne bogføring og dertil hørende bilag i mindst 3 år.
 Stk. 2.  De anmeldte beholdninger må ikke uden  

 tilladelse fra direktoratet sammenblandes med andre beholdninger.
 § 6.  Overtrædelse af §§ 4-5 straffes med bøde.  

 Overtrædelse af §§ 2-3 straffes ligeledes med bøde, medmindre højere straf er  

 forskyldt, jfr. § 16 i lov nr. 595 af 22. december 1972 om administration af  

 Det europæiske økonomiske Fællesskabs forordninger om markedsordninger for  

 landbrugsvarer m. v., som ændret senest ved lov nr. 309 af 8. juni 1977.
§ 7.  Bekendtgørelsen træder i kraft ved  

 offentliggørelsen i Lovtidende.
Landbrugsministeriet, den 15. juli 1978 Landbrugsministeriet, den 15. juli 1978 P.
Dalsager.
