Bekendtgørelse om ændring af bekendtgørelse om måleteknisk kontrol med måleudstyr, der anvendes til måling af forbrug af luftformig gas (Ændring af regler for tilsyn og klageadgang) § 1 I bekendtgørelse nr. 1037 af 17. oktober 2006 om måleteknisk kontrol med måleudstyr, der anvendes til måling af forbrug af luftformig gas foretages følgende ændringer:
 1. Indledningen affattes således:
»I medfør af § 15, stk. 1, § 16, stk. 1, og § 22, stk. 4, i lov nr. 602 af 24. juni 2005 om erhvervsfremme, fastsættes efter bemyndigelse:« 2. I § 25, § 26, stk. 1, og § 29, stk. 1, ændres »Den Danske Akkrediterings- og Metrologifond« til: »Sikkerhedsstyrelsen«.
 3. § 26, stk. 4, ophæves.
§ 2 Bekendtgørelsen træder i kraft den 11. august 2008.
