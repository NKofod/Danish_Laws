Fremsat den 26. november 2003 af  

 justitsministeren (Lene Espersen) Forslag til Lov om retssikkerhed ved forvaltningens anvendelse af  

  

 tvangsindgreb og oplysningspligter Kapitel 1 Lovens anvendelsesområde § 1.  

  

 Lovens kapitel 2 og 3 finder anvendelse ved tvangsindgreb, som foretages af  

 den  

 offentlige forvaltning uden for strafferetsplejen, og som består i 1)  

 	  

    

 husundersøgelse eller 2)  

 	  

    

 undersøgelse eller  

 beslaglæggelse af breve og andre papirer.
Stk. 2.  

  

 Lovens  

 kapitel 3 finder også anvendelse ved tvangsindgreb, som foretages af den  

 offentlige forvaltning uden for strafferetsplejen, og som består i 1)  

 	  

    

 undersøgelse af andre  

 lokaliteter, 2)  

 	  

    

 undersøgelse eller  

 beslaglæggelse af andre genstande, 3)  

 	  

    

 brud på  

 meddelelseshemmeligheden eller 4)  

 	  

    

 eftersyn eller anden  

 undersøgelse af personer.
 Stk. 3.  

  

 Lovens  

 kapitel 4 finder anvendelse i tilfælde, hvor der i lovgivningen mv. er  

 fastsat  

 pligt til at meddele oplysninger til den offentlige forvaltning.
 Stk. 4.  

  

 Vedkommende  

 minister kan efter forhandling med justitsministeren fastsætte regler om, at  

 loven helt eller delvis skal gælde for nærmere angivne selskaber,  

 institutioner, foreninger mv., som ikke kan henregnes til den offentlige  

 forvaltning, i det omfang de pågældende ved eller i henhold til lov har fået  

 tillagt beføjelser til at anvende tvangsindgreb eller oplysningspligter som  

 nævnt i stk. 1-3.
 Stk. 5.  

  

 Stk. 1  

 og 2 omfatter ikke tvangsindgreb, som foretages efter indhentet retskendelse.
Kapitel 2 Gennemførelse af tvangsindgreb Proportionalitetsprincippet § 2.  

  

 Tvangsindgreb må kun anvendes, hvis mindre indgribende foranstaltninger ikke  

 er  

 tilstrækkelige, og hvis indgrebet står i rimeligt forhold til formålet med  

 indgrebet.
Fremgangsmåden § 3.  

  

 Ved  

 beslutninger om iværksættelse af tvangsindgreb finder forvaltningslovens  

 §§ 3-10, §§ 12-18 og §§ 22-26 anvendelse.
 § 4.  

  

 I  

 sager om iværksættelse af tvangsindgreb skal en myndighed, som mundtligt  

 modtager oplysninger vedrørende sagens faktiske omstændigheder af betydning  

 for  

 beslutningen om iværksættelse af tvangsindgreb, eller som på anden måde er  

 bekendt med sådanne oplysninger, gøre notat om indholdet af oplysningerne.  

 Det  

 gælder dog ikke, såfremt oplysningerne i øvrigt fremgår af sagens dokumenter.
 § 5.  

  

 Forud for gennemførelsen af en beslutning om iværksættelse af et  

 tvangsindgreb  

 skal parten underrettes om beslutningen.
Stk. 2.  

  

 Underretningen skal ske skriftligt senest 14 dage, inden tvangsindgrebet  

 gennemføres, og skal indeholde oplysninger om 1)  

 	  

    

 tid og sted for  

 indgrebet, 2)  

 	  

    

 retten til at lade  

 sig repræsentere eller bistå af andre efter forvaltningslovens § 8, 3)  

 	  

    

 hovedformålet med  

 indgrebet og 4)  

 	  

    

 det faktiske og  

 retlige grundlag for indgrebet, jf. forvaltningslovens § 24.
Stk. 3.  

  

 Parten kan  

 inden for en af myndigheden fastsat frist fremsætte indsigelse mod den trufne  

 beslutning.
Fastholdes beslutningen, skal dette begrundes skriftligt over for  

 parten, jf. forvaltningslovens § 24. Meddelelsen om fastholdelse af  

 beslutningen skal gives inden eller senest samtidig med gennemførelsen af  

 tvangsindgrebet.
Stk. 4.  

  

 Reglerne i  

 stk. 1-3 kan fraviges helt eller delvist, hvis 1)  

 	  

    

 øjemedet med  

 tvangsindgrebets gennemførelse ville forspildes, hvis forudgående  

 underretning  

 skulle gives, 2)  

 	  

    

 hensynet til parten  

 selv taler for det, eller partens rettigheder findes at burde vige for  

 afgørende hensyn til andre private eller offentlige interesser, 3)  

 	  

    

 det er nødvendigt af  

 hensyn til rigets udenrigspolitiske eller udenrigsøkonomiske interesser,  

 herunder forholdet til EU, 4)  

 	  

    

 øjeblikkelig  

 gennemførelse af tvangsindgrebet efter forholdets særlige karakter er  

 påkrævet,  

 eller 5)  

 	  

    

 forudgående  

 underretning viser sig umulig eller er uforholdsmæssig vanskelig.
Stk. 5.  

  

 Hvis en  

 beslutning om iværksættelse af tvangsindgreb gennemføres uden forudgående  

 underretning, jf. stk. 4, skal beslutningen samtidig med gennemførelsen  

 af  

 indgrebet meddeles parten skriftligt og indeholde de i stk. 2, nr. 1-4,  

 nævnte oplysninger.
Beslutningen skal endvidere indeholde en begrundelse for  

 fravigelsen af stk. 1-3, jf. forvaltningslovens § 24.
Stk. 6.  

  

 Beslutningen  

 i stk. 5 kan meddeles mundtligt, hvis hensynet til parten selv eller  

 afgørende hensyn til andre private eller offentlige interesser taler for, at  

 et  

 tvangsindgreb gennemføres, inden myndigheden har haft lejlighed til at  

 udarbejde en skriftlig begrundelse.
Den, der har fået beslutningen meddelt  

 mundtligt, kan forlange efterfølgende at få beslutningen meddelt skriftligt.  

 En  

 begæring herom skal fremsættes over for myndigheden inden 14 dage efter, at  

 tvangsindgrebet er gennemført.
Myndigheden skal besvare begæringen snarest  

 muligt.
Er begæringen ikke besvaret inden 14 dage efter, at myndigheden har  

 modtaget begæringen, skal myndigheden underrette parten om grunden hertil  

 samt  

 om, hvornår begæringen kan forventes besvaret.
 § 6.  

  

 Tvangsindgreb,  

 der foretages uden for myndighedernes embedssteder, må kun foretages mod  

 forevisning af legitimation.
 Stk. 2.  

  

 Bestemmelsen  

 i stk. 1 kan undtagelsesvis helt eller delvist fraviges, hvis afgørende  

 hensyn taler for det.
 § 7.  

  

 Tvangsindgrebet skal foretages så skånsomt, som omstændighederne tillader,  

 herunder så vidt muligt uden at forårsage ødelæggelse eller beskadigelse, og  

 uden at indgrebet på grund af tidspunktet for foretagelsen eller den måde,  

 hvorunder det foretages, giver anledning til unødig opsigt.
§ 8.  

  

 Hvis myndigheden under gennemførelsen af et tvangsindgreb finder, at den, som  

 indgrebet er rettet imod, har tilsidesat regler i lovgivningen mv., skal  

 myndigheden udfærdige rapport om udførelsen af indgrebet.
Rapporten skal  

 snarest muligt udleveres til vedkommende.
Stk. 2.  

  

 I andre  

 tilfælde end de i stk. 1 nævnte skal myndigheden udfærdige og udlevere  

 en  

 rapport om udførelsen af indgrebet, hvis en part fremsætter begæring om det.  

 En  

 begæring herom skal fremsættes over for myndigheden inden 14 dage efter, at  

 tvangsindgrebet er gennemført.
Myndigheden skal besvare begæringen snarest  

 muligt.
Er begæringen ikke besvaret inden 14 dage efter, at myndigheden har  

 modtaget begæringen, skal myndigheden underrette parten om grunden hertil  

 samt  

 om, hvornår begæringen kan forventes besvaret.
Kapitel 3 Forholdet til strafferetsplejen ved gennemførelsen  

 af tvangsindgreb § 9.  

  

 Hvis en enkeltperson eller juridisk person med rimelig grund mistænkes for at  

 have begået en strafbar lovovertrædelse, kan tvangsindgreb over for den  

 mistænkte med henblik på at tilvejebringe oplysninger om det eller de  

 forhold,  

 som mistanken omfatter, alene gennemføres efter reglerne i retsplejeloven om  

 strafferetsplejen.
 Stk. 2.  

  

 Reglen i  

 stk. 1 gælder ikke, hvis tvangsindgrebet alene gennemføres med henblik  

 på  

 at tilvejebringe oplysninger til brug for behandlingen af andre spørgsmål end  

 fastsættelse af straf.
 Stk. 3.  

  

 Reglerne i  

 stk. 1-2 finder tilsvarende anvendelse, hvis der i sagen rettes et  

 tvangsindgreb mod andre end den mistænkte.
Stk. 4.  

  

 Den  

 mistænkte kan meddele samtykke til fravigelse af stk. 1 og 3. Samtykket  

 skal være skriftligt og skal meddeles på et frivilligt, specifikt og  

 informeret  

 grundlag.
Et samtykke kan til enhver tid tilbagekaldes.
Meddeler den  

 mistænkte  

 samtykke til fravigelse af stk. 1 og 3, finder reglerne i §§ 2-8  

 tilsvarende  

 anvendelse ved de i § 1, stk. 1, nævnte tvangsindgreb.
Kapitel 4 Retten til ikke at inkriminere sig selv mv.
 § 10.  

  

 Hvis  

 der er konkret mistanke om, at en enkeltperson eller juridisk person har  

 begået  

 en lovovertrædelse, der kan medføre straf, gælder bestemmelser i lovgivningen  

 mv. om pligt til at meddele oplysninger til myndigheden ikke i forhold til  

 den  

 mistænkte, medmindre det kan udelukkes, at de oplysninger, som søges  

 tilvejebragt, kan have betydning for bedømmelsen af den formodede  

 lovovertrædelse.
 Stk. 2.  

  

 I forhold  

 til andre end den mistænkte gælder bestemmelser i lovgivningen mv. om pligt  

 til  

 at meddele oplysninger, i det omfang oplysningerne alene søges tilvejebragt  

 til  

 brug for behandlingen af andre spørgsmål end fastsættelse af straf.
Stk. 3.  

  

 En myndighed  

 skal vejlede den mistænkte om, at vedkommende ikke har pligt til at meddele  

 oplysninger, som kan have betydning for bedømmelsen af den formodede  

 lovovertrædelse.
Hvis den mistænkte meddeler samtykke til at afgive  

 oplysninger, finder reglerne i § 9, stk. 4, 2. og 3. pkt.,  

 tilsvarende anvendelse.
Stk. 4.  

  

 Den  

 mistænkte kan meddele samtykke til anvendelse af en oplysningspligt over for  

 andre med henblik på at tilvejebringe oplysninger til brug for en straffesag  

 mod den mistænkte.
Reglerne i § 9, stk. 4, 2. og 3. pkt., finder  

 tilsvarende anvendelse.
Kapitel 5 Ophævelse mv. af visse kontrolbestemmelser i  

 lovgivningen § 11.  


  

 § 28  

  

 i lov nr. 319 af 14. maj 1997  

 om inkassovirksomhed, som ændret senest ved lov nr. 467 af 7. juni 2001,  

 ophæves.
 § 12.  

  

 I  

 lov om anvendelse af Danmarks undergrund, jf. lovbekendtgørelse nr. 526 af  

 11.  

 juni 2002, foretages følgende ændring:
 1.  


  

 § 27, stk. 1,  

  

 affattes således:
»Tilsynsmyndighedens medarbejdere har, hvor der skønnes at  

 være en nærliggende risiko for en uhensigtsmæssig anvendelse eller udnyttelse  

 af undergrunden, uden retskendelse mod behørig legitimation adgang til alle  

 dele af virksomheden.« § 13.  

  

 I  

 lov nr. 364 af 18. maj 1994 om produktsikkerhed, som ændret ved lov nr. 458  

 af  

 10. juni 2003, foretages følgende ændring:
 1.  


  

 § 22, stk. 1, 2. pkt.,  

  

 affattes  

 således:
»Kontrolmyndigheden har, hvor der er formodet risiko for, at  

 et produkt kan indebære fare for forbrugernes sundhed og sikkerhed, uden  

 retskendelse mod behørig legitimation adgang til fabrikations-, salgs- og  

 lagerlokaler mv. og transportmidler, som tilhører nogen, der omfattes af  

 lovens  

 §§ 4 og 5.« § 14.  

  

 I  

 lov nr. 314 af 5. maj 2000, som ændret ved lov nr. 458 af 10. juni 2003 om  

 autorisation af elinstallatører, foretages følgende ændring:
 1.  


  

 § 14, stk. 1,  

  

 affattes således:
»Sikkerhedsstyrelsen har efter forudgående underretning uden  

 retskendelse og mod forevisning af behørig legitimation adgang til offentlig  

 eller privat ejendom med henblik på at undersøge eller lade undersøge  

 elinstallationsarbejder udført af en elinstallatør, hvis der er formodet  

 risiko  

 for, at elinstallationen indebærer livs- eller brandfare, eller med  

 henblik på at undersøge eller lade undersøge, hvorvidt en virksomhed har  

 etableret og opretholder et sikkerhedskvalitetsstyringssystem i  

 overensstemmelse  

 med kravene hertil.« § 15.  

  

 I  

 lov nr. 251 af 6. maj 1993 om elektriske stærkstrømsanlæg og elektrisk  

 materiel, som ændret senest ved lov nr. 458 af 10. juni 2003, foretages  

 følgende ændring:
 1.  


  

 § 24, stk. 5,  

  

 ophæves.
 § 16.  

  

 I  

 lov om jagt og vildtforvaltning, jf. lovbekendtgørelse nr. 114 af 28. januar  

 1997, foretages følgende ændring:
 1.  

  

 I  

  

 § 50  

  

 indsættes som stk. 2:
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.« § 17.  

  

 I  

 lov om vandløb, jf. lovbekendtgørelse nr. 632 af 23. juni 2001, som ændret  

 senest ved lov nr. 391 af 28. maj 2003, foretages følgende ændringer:
 1.  

  

 I  

  

 § 61  

  

 indsættes efter stk. 1 som nyt  

 stykke:
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.« Stk. 2-4 bliver herefter stk. 3-5.
 § 18.  

  

 I  

 lov nr. 180 af 8. maj 1985 om okker, som ændret ved lov nr. 466 af 7. juni  

 2001, foretages følgende ændringer:
 1.  

  

 I  

  

 § 10  

  

 indsættes efter stk. 1 som nyt  

 stykke:
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.« Stk. 2 bliver herefter stk. 3.
 § 19.  

  

 I  

 lov om råstoffer, jf. lovbekendtgørelse nr. 569 af 30. juni 1997, som ændret  

 senest ved lov nr. 1055 af 17. december 2002, foretages følgende ændringer:
 1.  

  

 I  

  

 § 32  

  

 indsættes efter stk. 1 som nyt  

 stykke:
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.
Stk. 1 finder tilsvarende ikke  

 anvendelse for rum på skibe, som udelukkende anvendes til privat beboelse.« Stk. 2-3 bliver herefter stk. 3-4.
 § 20.  

  

 I  

 lov nr. 111 af 12. marts 1988 om beskyttelse af de ydre koge i Tøndermarsken,  

 som ændret senest ved lov nr. 392 af 28. maj 2003, foretages følgende  

 ændringer:
 1.  

  

 I  

  

 § 49  

  

 indsættes efter stk. 1 som nyt  

 stykke:
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.« Stk. 2 bliver herefter stk. 3.
 § 21.  

  

 I  

 lov om godtgørelse i forbindelse med indsamling af hermetisk forseglede  

 nikkel-cadmium-akkumulatorer (lukkede nikkel-cadmium-batterier), jf.  

 lovbekendtgørelse nr. 547 af 30. maj 2000, foretages følgende ændringer:
 1.  

  

 I  

  

 § 4  

  

 indsættes efter stk. 1 som nyt  

 stykke:
»Stk. 2.  

  

 Stk. 1  

 finder ikke anvendelse på bygninger eller dele af bygninger, der udelukkende  

 anvendes til privat beboelse.« Stk. 2-3 bliver herefter stk. 3-4.
Kapitel 6 Ændring af visse bestemmelser om oplysningspligt § 22.  

  

 I  

 lov om arbejdsmiljø, jf. lovbekendtgørelse nr. 784 af 11. oktober 1999 som  

 senest ændret ved lov nr. 437 af 10. juni 2002, foretages følgende ændringer:
 1.  

  

 I  

  

 § 76  

  

 indsættes efter stk. 1 som nyt  

 stykke:
»Stk. 2.  

  

 Hvis der  

 er konkret mistanke om, at en juridisk person har begået en lovovertrædelse,  

 der kan medføre straf, gælder pligten for fysiske personer med tilknytning  

 til  

 den juridiske person til at meddele oplysninger efter stk. 1, i det  

 omfang  

 oplysningerne alene søges tilvejebragt til brug for behandlingen af andre  

 spørgsmål end fastsættelse af straf, jf. § 10, stk. 2, i lov om  

 retssikkerhed ved forvaltningens anvendelse af tvangsindgreb og  

 oplysningspligter.« Stk. 2-4 bliver herefter stk. 3-5.
 § 23.  

  

 I  

 lov om sikkerhed til søs, jf. lovbekendtgørelse nr. 627 af 26. juli 2002,  

 foretages følgende ændringer:
 1.  

  

 I  

  

 § 19  

  

 indsættes efter stk. 2 som nyt  

 stykke:
»Stk. 3.  

  

 Hvis der  

 er konkret mistanke om, at en juridisk person har begået en lovovertrædelse,  

 der kan medføre straf, gælder pligten for såvel skibets fører og maskinchef  

 som  

 enhver, der handler på disses vegne, til at meddele oplysninger om ansattes  

 sikkerhed og sundhed om bord, jf. stk. 1, i det omfang oplysningerne  

 alene  

 søges tilvejebragt til brug for behandlingen af andre spørgsmål end  

 fastsættelse af straf, jf. § 10, stk. 2, i lov om retssikkerhed ved  

 forvaltningens anvendelse af tvangsindgreb og oplysningspligter.« Stk. 3 bliver herefter stk. 4.
Kapitel 7 Ikrafttræden mv.
 § 24.  

  

 Loven  

 træder i kraft den 1. januar 2005.
§ 25.  

  

 Loven gælder ikke for sager om færøske og grønlandske anliggender, men kan  

 ved  

 kongelig anordning sættes i kraft for sådanne sager med de afvigelser, som de  

 særlige færøske og grønlandske forhold tilsiger.
Dette gælder dog kun for  

 sager, der er eller har været under behandling af rigsmyndigheder.
Bemærkninger til lovforslaget Almindelige bemærkninger 1.
 Lovforslagets baggrund mv.
8 2.
Oversigt over lovforslaget 8 2.1.
Forvaltningens gennemførelse af tvangsindgreb 8 2.2.
 Tvangsindgreb ved mistanke om strafbar lovovertrædelse  

 mv.
9 2.3.
 Ikrafttræden mv.
9 3.
Tvangsindgreb 9 3.1.
Anvendelsesområde 9 3.1.1.
Kommissionens forslag 9 3.1.2.
Justitsministeriets overvejelser 10 3.1.2.1.
Tvangsindgreb omfattet af grundlovens § 72 10 3.1.2.2.
Tvangsindgreb ikke omfattet af grundlovens § 72 10 3.1.2.3.
Tvangsindgreb efter forudgående retskendelse 11 3.2.
Adgangen til at foretage tvangsindgreb 12 3.2.1.
Gældende ret 12 3.2.2.
Kommissionens forslag 13 3.2.3.
Justitsministeriets overvejelser 13 3.3.
Fremgangsmåden ved forvaltningens gennemførelse af  

 tvangsindgreb 14 3.3.1.
Gældende ret 14 3.3.2.
Forudgående retskendelse 14 3.3.2.1.
Kommissionens forslag 14 3.3.2.2.
Justitsministeriets overvejelser 15 3.3.3.
Valg af lovmodel 15 3.3.3.1.
Kommissionens forslag 15 3.3.3.2.
Justitsministeriets overvejelser 16 3.3.4.
Tidspunktet for en afgørelse 16 3.3.4.1.
Kommissionens forslag 16 3.3.4.2.
Justitsministeriets overvejelser 16 3.3.5.
Partsbegrebet 17 3.3.5.1.
Kommissionens forslag 17 3.3.5.2.
Justitsministeriets overvejelser 17 3.3.6.
Inhabilitet 17 3.3.6.1.
Kommissionens forslag 17 3.3.6.2.
Justitsministeriets overvejelser 17 3.3.7.
Vejledning og repræsentation 17 3.3.7.1.
Kommissionens forslag 17 3.3.7.2.
Justitsministeriets overvejelser 18 3.3.8.
Partsaktindsigt 18 3.3.8.1.
Kommissionens forslag 18 3.3.8.2.
Justitsministeriets overvejelser 18 3.3.9.
Partshøring (varsling) 18 3.3.9.1.
Kommissionens forslag 18 3.3.9.2.
Justitsministeriets overvejelser 19 3.3.10.
Begrundelse og klagevejledning 21 3.3.10.1.
Kommissionens forslag 21 3.3.10.2.
Justitsministeriets overvejelser 21 3.3.11.
Notatpligt og udarbejdelse af rapporter 22 3.3.11.1.
Kommissionens forslag 22 3.3.11.2.
Justitsministeriets overvejelser 23 3.3.12.
Klageadgang 23 3.3.12.1.
Kommissionens forslag 23 3.3.12.2.
Justitsministeriets overvejelser 23 3.3.13.
Legitimation 24 3.3.13.1.
Kommissionens forslag 24 3.3.13.2.
Justitsministeriets overvejelser 24 3.3.14.
Skånsomhed 25 3.3.14.1.
Kommissionens forslag 25 3.3.14.2.
Justitsministeriets overvejelser 25 3.4.
 Fælles kontrolbesøg mv.
25 3.4.1.
Gældende ret 25 3.4.2.
Kommissionens forslag 25 3.4.3.
Justitsministeriets overvejelser 26 3.5.
 Offentliggørelse af oplysninger om resultat af  

 kontrolbesøg mv.
26 3.5.1.
Gældende ret 26 3.5.2.
Kommissionens forslag 26 3.5.3.
Justitsministeriets overvejelser 26 3.6.
Forholdet til strafferetsplejen ved gennemførelsen af  

 tvangsindgreb 26 3.6.1.
Gældende ret 26 3.6.2.
Kommissionens forslag 27 3.6.3.
Justitsministeriets overvejelser 28 4.
Oplysningspligter og retten til ikke at inkriminere sig  

 selv 30 4.1.
Gældende ret 30 4.2.
Kommissionens forslag 32 4.2.1.
Anvendelsesområde 32 4.2.2.
Anvendelse af oplysningspligter over for en mistænkt 32 4.2.3.
Anvendelse af oplysningspligter over for andre end den  

 mistænkte 33 4.2.4.
Juridiske personer 33 4.2.5.
Enkeltmandsvirksomheder 34 4.2.6.
Mindretalsudtalelse 34 4.3.
Justitsministeriets overvejelser 35 4.3.1.
Indledning 35 4.3.2.
Anvendelse af oplysningspligter over for en mistænkt 35 4.3.3.
Anvendelse af oplysningspligter over andre end den  

 mistænkte 36 4.3.4.
Juridiske personer 36 4.3.5.
Enkeltmandsvirksomheder 38 4.3.6.
Mindretalsudtalelse 38 5.
Privates adgang til at anvende tvangsindgreb eller  

 oplysningspligter 38 6.
Anvendelse af oplysninger som bevis i en straffesag 38 6.1.
Gældende ret 38 6.2.
Kommissionens forslag 39 6.3.
Justitsministeriets overvejelser 40 7.
 Særligt om forholdet til EU-retten mv.
41 8.
Årlig retssikkerhedsredegørelse 41 9.
 Økonomiske og administrative konsekvenser mv.
41 9.1.
Staten og kommunerne 41 9.2.
Erhvervslivet og borgerne 42 9.3.
 Miljømæssige konsekvenser og forholdet til EU-retten.
42 9.4.
Sammenfattende skema 42 10.
 Hørte myndigheder og organisationer mv.
42 1. Lovforslagets baggrund  

  

  

 mv.
 Af regeringsgrundlaget fra 2001 fremgår det, at regeringen  

 ville nedsætte en retssikkerhedskommission med henblik på at forbedre  

 borgernes  

 og virksomhedernes retssikkerhed i tilfælde, hvor offentlige myndigheder kan  

 opnå adgang til private boliger og virksomheder samt i tilfælde, hvor borgere  

 og virksomheder er forpligtet til at meddele visse oplysninger til det  

 offentlige.
 På den baggrund nedsatte justitsministeren i februar 2002  

 Retssikkerhedskommissionen, der fik til opgave at komme med forslag til en  

 række lovændringer, der fremmer borgernes retssikkerhed.
 I kommissoriet er det bl.a. anført, at kommissionen skulle  

 gennemgå de regler i lovgivningen, der indeholder hjemmel til, at offentlige  

 myndigheder, som handler uden for strafferetsplejen, uden forudgående  

 retskendelse kan opnå adgang til private boliger og virksomheder eller  

 foretage  

 andre tvangsindgreb omfattet af grundlovens § 72. I den forbindelse  

 skulle  

 kommissionen overveje, hvilke hensyn der kan begrunde regler af den nævnte  

 karakter, og identificere eksisterende bestemmelser, som efter kommissionens  

 opfattelse går videre, end de angivne hensyn kan begrunde, med henblik på  

 tilpasning af disse.
 Retssikkerhedskommissionen skulle endvidere udarbejde  

 udkast til et samlet regelsæt, der fastlægger retningslinjer for  

 myndighedernes  

 adfærd i forbindelse med gennemførelse af tvangsindgreb af den omhandlede  

 karakter, og udarbejde udkast til regler, der kan afklare, hvilken nærmere  

 retsstilling borgeren mv. har, og hvilke retsgarantier som skal gælde, hvis  

 der  

 i tilknytning til myndighedernes virksomhed (f.eks. under gennemførelsen af  

 et  

 kontrolbesøg) opstår spørgsmål om, hvorvidt den pågældende borger mv. har  

 begået en lovovertrædelse, som kan medføre bøde eller anden straf.
 I juni 2003 afgav Retssikkerhedskommissionen sin betænkning  

 nr. 1428/2003. Ved afgivelsen af betænkningen bestod kommissionen af en  

 formand  

 (retschef Jens Møller, Folketingets Ombudsmand) og 18 andre medlemmer som  

 repræsentanter for Advokatrådet, Amtsrådsforeningen, Dansk Industri, Dansk  

 Arbejdsgiverforening, Danmarks Fiskeriforening, Finansrådet, Forsikring og  

 Pension, Institut for Menneskerettigheder, Kommunernes Landsforening,  

 Landbrugsraadet, Landsorganisationen i Danmark, Realkreditrådet,  

 Beskæftigelsesministeriet, Justitsministeriet, Ministeriet for Fødevarer,  

 Landbrug og Fiskeri, Skatteministeriet, Økonomi- og Erhvervsministeriet, Den  

 Danske Dommerforening, Politimesterforeningen samt Rigsadvokaten.
Kommissionens forslag er afgivet i enighed bortset fra ét  

 medlem, som ikke støtter forslaget i sin helhed, samt 4 medlemmer som ikke  

 støtter et enkelt af kommissionens forslag.
Endvidere har ét medlem afgivet  

 en  

 supplerende særudtalelse.
 Lovforslaget bygger på betænkningen og de høringssvar over  

 betænkningen, som Justitsministeriet har modtaget, jf. nedenfor pkt. 10.
Spørgsmålet om forbedring af borgernes retssikkerhed bl.a.  

 i forbindelse med forvaltningsmyndigheders anvendelse af tvangsindgreb,  

 herunder spørgsmålet om nedsættelse af en retssikkerhedskommission, har  

 tidligere været behandlet i Folketinget.
I de seneste folketingssamlinger har  

 spørgsmålet således været drøftet i 1998 i forbindelse med beslutningsforslag  

 nr.
B 8 (jf.
Folketingstidende 1998-1999, tillæg A, sp. 1329 og 1334 samt  

 Folketingets forhandlinger, sp. 801). Spørgsmålet har endvidere været drøftet  

 i  

 1999 i forbindelse med beslutningsforslag nr.
B 118 (jf.
Folketingstidende  

 1998-1999, tillæg A, sp. 5288 og 5290 samt Folketingets forhandlinger, sp.  

 6295).
2. Oversigt over  

 lovforslaget 2.1. Forvaltningens  

 gennemførelse af tvangsindgreb Det foreslås at lovfæste det forvaltningsretlige  

 proportionalitetsprincip, hvilket indebærer, at en forvaltningsmyndighed kun  

 kan beslutte at iværksætte et kontrolbesøg eller andet tvangsindgreb uden for  

 strafferetsplejen, hvis mindre indgribende foranstaltninger ikke er  

 tilstrækkelige, og hvis indgrebet står i rimeligt forhold til formålet med  

 indgrebet.
I lovforslaget foreslås endvidere generelle regler om den  

 fremgangsmåde, som forvaltningsmyndighederne skal følge ved gennemførelsen af  

 et tvangsindgreb uden for strafferetsplejen.
Lovforslaget indebærer således,  

 at  

 en række af forvaltningslovens regler om partsrettigheder overføres til dette  

 område.
Det drejer sig bl.a. om forvaltningslovens regler om partsaktindsigt,  

 begrundelse og klagevejledning.
 Herudover indebærer lovforslaget, at forvaltningen som  

 hovedregel skal give underretning til vedkommende borger eller virksomhed  

 forud  

 for et tvangsindgrebs gennemførelse.
Dette udgangspunkt kan dog fraviges bl.a. i tilfælde, hvor  

 øjemedet med et kontrolbesøg mv. ville forspildes, såfremt der gives  

 forudgående  

 underretning.
Det kan bl.a. være tilfældet ved kontrolbesøg, der har til  

 formål  

 at undersøge et »øjebliksbillede« f.eks. af arbejdsmiljømæssige forhold hos  

 en  

 virksomhed eller af hygiejnetilstanden hos en fødevareproducent.
Lovforslagets udgangspunkt om underretning forud for et  

 tvangsindgrebs gennemførelse kan bl.a. også fraviges, hvor afgørende hensyn  

 til  

 private eller offentlige interesser taler for det.
Det kan f.eks. være  

 tilfældet ved fare for menneskers sikkerhed og sundhed.
 Desuden indeholder lovforslaget regler om pligt for  

 myndigheden til at forevise legitimation i forbindelse med gennemførelse af  

 tvangsindgreb, pligt til at udvise størst mulig skånsomhed under et  

 tvangsindgrebs gennemførelse samt pligt til i en række tilfælde at udfærdige  

 en  

 rapport om udførelsen af et tvangsindgreb.
 De nævnte regler om forvaltningens gennemførelse af  

 tvangsindgreb vil efter lovforslaget omfatte de tilfælde, hvor en myndighed  

 uden for strafferetsplejen uden forudgående retskendelse foretager et  

 tvangsindgreb, som består i husundersøgelse, herunder f.eks. undersøgelse af  

 privat beboelse, kontorer mv., eller i undersøgelse af breve og andre  

 papirer,  

 herunder f.eks. regnskabsbilag, forretningsdokumenter mv.
 2.2. Tvangsindgreb ved  

 mistanke om strafbar lovovertrædelse mv.
 Lovforslaget indeholder også regler om forvaltningens  

 anvendelse af tvangsindgreb og oplysningspligter uden for strafferetsplejen i  

 tilfælde, hvor der opstår mistanke om, at en borger eller virksomhed har  

 begået  

 et strafbart forhold.
 Efter lovforslaget vil der i disse situationer gælde  

 særlige begrænsninger i adgangen til at anvende tvangsindgreb efter reglerne  

 uden for strafferetsplejen samt i adgangen til at anvende bestemmelser i  

 lovgivningen mv. om pligt til at give oplysninger til forvaltningen.
Myndighederne kan således ikke gennemføre tvangsindgreb,  

 hvis formålet er at tilvejebringe oplysninger til brug for fastsættelse af  

 straf.
Et tvangsindgreb må i så fald gennemføres efter reglerne i  

 retsplejeloven om politiets adgang til at foretage indgreb inden for  

 strafferetsplejen.
 Lovforslaget vil derimod ikke være til hinder for, at en  

 myndighed  også hvor der foreligger mistanke om en strafsanktioneret  

 lovovertrædelse  kan foretage kontrolbesøg eller andre tvangsindgreb,  

 hvis  

 formålet er at tilvejebringe oplysninger til brug for varetagelsen af  

 tilsyns-  

 og kontrolopgaver mv., der ikke vedrører fastsættelse af straf.
Endvidere indebærer lovforslaget, at forvaltningen som  

 udgangspunkt ikke over for borgere og virksomheder kan anvende  

 oplysningspligter,  

 der er fastsat i den øvrige lovgivning, hvis vedkommende er mistænkt for en  

 strafbar lovovertrædelse.
Denne del af forslaget bygger bl.a. på det princip  

 om  

 retten til ikke at inkriminere sig selv, der følger af Den Europæiske  

 Menneskerettighedskonvention.
 2.3. Ikrafttræden mv.
 Det foreslås, at loven skal træde i kraft den 1. januar  

 2005. Sigtet er at give de berørte myndigheder tilstrækkelig tid til at  

 indrette sig på lovforslagets regler, herunder at udarbejde nødvendigt  

 vejledningsmateriale om lovens anvendelse.
 Justitsministeriet vil efter lovforslagets gennemførelse og  

 ikrafttræden årligt udarbejde en redegørelse om forvaltningens anvendelse af  

 tvangsindgreb og oplysningspligter uden for strafferetsplejen.
3. Tvangsindgreb 3.1. Anvendelsesområde 3.1.1. Kommissionens forslag I overensstemmelse med kommissoriet har kommissionen  

 udarbejdet et samlet regelsæt, der regulerer dels myndighedernes  

 fremgangsmåde  

 ved gennemførelse af tvangsindgreb, dels borgernes og virksomhedernes  

 retstilling, hvis der i tilknytning til tvangsindgreb opstår spørgsmål om,  

 hvorvidt den pågældende har begået en lovovertrædelse, som kan medføre straf.  

 Der henvises til pkt. 3.3 og 3.6 nedenfor.
 Regelsættet omfatter de tvangsindgreb, som kan foretages  

 tvangsmæssigt af den offentlige forvaltning uden for strafferetsplejen og  

 uden  

 forudgående retskendelse, og som er omfattet af grundlovens § 72 - det  

 vil  

 sige består i »husundersøgelse«, »beslaglæggelse og undersøgelse af breve og  

 andre papirer« eller »brud på meddelelseshemmeligheden«.
Ved »husundersøgelse« forstås undersøgelse af private  

 boliger og andre rum, der ikke er offentligt tilgængelige.
Som eksempel kan  

 nævnes fabriks- og lagerlokaler, kontorer, baglokaler til butikker, stalde  

 mv.  

 Det antages, at undersøgelse af transportmidler som udgangspunkt ikke er  

 omfattet af begrebet.
Endvidere antages det, at udtrykket heller ikke  

 omfatter  

 besigtigelse af udendørs lokaliteter, som f.eks. marker og byggepladser.
 Ved »beslaglæggelse og undersøgelse af breve og andre  

 papirer« forstås enhver rådighedsberøvelse og undersøgelse af breve,  

 forretningspapirer, regnskaber, notater, protokoller mv.
»Brud på meddelelseshemmeligheden« - der i grundlovens  

 § 72 betegnes »brud på post-, telegraf- og telefonhemmeligheden« -  

 antages  

 at foreligge, når der er truffet foranstaltninger med henblik på at opnå  

 kendskab til indholdet af en meddelelse eller foranstaltninger med henblik på  

 at få oplyst, om en sådan meddelelse overhovedet er afsendt.
Der kan f.eks.  

 være tale om undersøgelse af breve og pakker eller aflytning af telefon og  

 anden telekommunikation.
 I overensstemmelse med kommissoriet har kommissionen ikke  

 overvejet, om de regler, som kommissionens flertal foreslår, alene bør finde  

 anvendelse på visse af de tvangsindgreb, som er omfattet af grundlovens  

 § 72.
 Kommissionen har heller ikke overvejet, om de regler, som  

 flertallet i kommissionen foreslår, bør finde anvendelse på tvangsindgreb,  

 som  

 ikke er omfattet af grundlovens § 72, f.eks. besigtigelse af udendørs  

 lokaliteter.
 Endelig har kommissionen ikke overvejet, om reglerne i  

 forslaget også bør finde anvendelse i tilfælde, hvor tvangsindgreb alene kan  

 ske på baggrund af en forudgående retskendelse.
 Der henvises til side 114 i betænkningen.
 Kommissionen behandler grundlovens § 72 i  

 betænkningens kapitel 3.
3.1.2. Justitsministeriets  

 overvejelser 3.1.2.1. Tvangsindgreb omfattet af  

 grundlovens § 72 Justitsministeriet har overvejet, om lovforslagets regler  

 om tvangsindgreb bør finde anvendelse på alle de former for tvangsindgreb,  

 der  

 er omfattet af grundlovens § 72.
 I forbindelse med disse overvejelser må der efter  

 Justitsministeriets opfattelse skelnes mellem på den ene side lovforslagets  

 regler om gennemførelsen af tvangsindgreb, herunder reglerne om  

 fremgangsmåden  

 (lovforslagets kapitel 2), og på den anden side lovforslagets regler om  

 borgernes og virksomhedernes retsstilling, hvis der i tilknytning til  

 forvaltningsmyndigheders tvangsindgreb opstår mistanke om en lovovertrædelse,  

 der kan medføre straf (lovforslagets kapitel 3).
Hvad angår lovforslagets regler om gennemførelse af  

 tvangsindgreb, herunder reglerne om fremgangsmåden, finder  

 Justitsministeriet,  

 at husundersøgelse samt beslaglæggelse og undersøgelse af breve og andre  

 papirer bør være omfattet af reglerne.
Disse tvangsindgrebsformer må i  

 almindelighed anses for at have en sådan karakter, at der vil kunne være  

 behov  

 for en særlig retsbeskyttelse og udtrykkelige regler herom.
Der henvises til  

 lovforslagets § 1, stk. 1.
Derimod finder Justitsministeriet ikke, at indgreb i  

 meddelelseshemmeligheden bør være omfattet af lovforslagets regler om  

 fremgangsmåden ved tvangsindgreb.
Justitsministeriet har i den forbindelse  

 lagt  

 vægt på, at indgreb i meddelelseshemmeligheden uden for strafferetsplejen  

 ofte  

 har en intensitet og karakter, der ikke medfører et behov for særlige regler  

 om  

 myndighedernes fremgangsmåde, herunder om varsling eller efterfølgende  

 underretning om indgrebet efter reglerne i lovforslaget.
Som eksempel kan  

 nævnes tilfælde, hvor toldmyndighederne i medfør af toldlovgivningen  

 kontrollerer pakker og andre forsendelser fra udlandet med henblik på bl.a.  

 at  

 konstatere, om forsendelserne indeholder ikke-afgiftsberigtigede varer.  

 Hertil  

 kommer, at de foreslåede regler om myndighedernes fremgangsmåde ville medføre  

 betydelige økonomiske og administrative konsekvenser, der ikke i  

 almindelighed  

 ville stå i rimeligt forhold til den retssikkerhedsmæssige gevinst, såfremt  

 reglerne også skulle omfatte sådanne indgreb i meddelelseshemmeligheden.
 For så vidt angår lovforslagets regler om borgernes og  

 virksomhedernes retsstilling ved mistanke om et strafbart forhold, er det  

 Justitsministeriets opfattelse, at anvendelsesområdet ikke bør begrænses i  

 forhold til anvendelsesområdet for grundlovens § 72. Lovforslagets  

 regler  

 om borgernes og virksomhedernes retsstilling tilsigter således at modvirke  

 omgåelse af retsplejelovens regler om tvangsindgreb i forbindelse med  

 efterforskningen af straffesager, og Justitsministeriet finder, at dette  

 hensyn  

 er lige tungvejende ved alle tvangsindgreb, der omfattes af grundlovens  

 § 72. Der henvises til lovforslaget § 1, stk. 2.
3.1.2.2. Tvangsindgreb ikke omfattet af  

 grundlovens § 72 Justitsministeriet har overvejet, om anvendelsesområdet for  

 kommissionens forslag til regler om tvangsindgreb i nogle tilfælde bør  

 udvides  

 til også at gælde andre typer af tvangsindgreb end de indgreb, der er  

 omfattet  

 af grundlovens § 72. Som eksempel på sådanne andre indgreb kan nævnes  

 besigtigelse af udendørs lokaliteter som f.eks. marker og byggepladser samt  

 eftersyn på personer.
 I forbindelse med disse overvejelser må der efter  

 Justitsministeriets opfattelse ligeledes skelnes mellem på den ene side  

 lovforslagets regler om gennemførelsen af tvangsindgreb, herunder reglerne om  

 fremgangsmåden (lovforslagets kapitel 2), og på den anden side lovforslagets  

 regler om borgernes og virksomhedernes retsstilling, hvis der i tilknytning  

 til  

 forvaltningsmyndigheders tvangsindgreb opstår mistanke om et strafbart  

 forhold  

 (lovforslagets kapitel 3).
Hvad angår lovforslagets regler om gennemførelse af  

 tvangsindgreb, herunder reglerne om fremgangsmåden, finder Justitsministeriet  

 ikke, at der er grundlag for at udvide anvendelsesområdet i forhold til  

 kommissionens forslag.
Justitsministeriet har i den forbindelse lagt vægt på,  

 at indgreb, der falder uden for grundlovens § 72, i almindelighed er  

 mindre intensive, og der er derfor ikke samme behov for den særlige  

 beskyttelse  

 efter lovforslagets regler.
Hertil kommer, at lovforslagets regler om  

 fremgangsmåden ved gennemførelse af tvangsindgreb i vidt omfang er udformet  

 netop med henblik på i praksis at være egnede til at finde anvendelse, når  

 der  

 er tale om tvangsindgreb omfattet af grundlovens § 72.
 Det er den overvejende opfattelse i den statsretlige  

 litteratur, at offentligt tilgængelige lokaler ikke er omfattet af  

 grundlovens  

 § 72, men kommissionen har i sit lovudkast forudsat, at sådanne lokaler  

 er  

 omfattet af udkastets regler om forvaltningens gennemførelse af tvangsindgreb  

 (lovudkastets kapitel 2), hvis den, som har rådighed over lokalerne,  

 protesterer mod den pågældende myndigheds tilstedeværelse (betænkningen, side  

 24 f og 174).
 Det er Justitsministeriets opfattelse, at hensynet til at  

 beskytte den enkeltes privatliv mv. ikke gør sig gældende i forhold til  

 offentligt tilgængelige lokaler som f.eks. butikslokaler.
 Lovforslaget indebærer derfor, at tvangsindgreb, der består  

 i undersøgelse af sådanne lokaler, i det hele falder uden for  

 anvendelsesområdet for de foreslåede regler om forvaltningens gennemførelse  

 af  

 tvangsindgreb (lovforslagets kapitel 2), herunder reglerne om varsling.
 Med hensyn til lovforslagets regler om borgernes og  

 virksomhedernes retsstilling i tilfælde, hvor der i tilknytning til  

 forvaltningsmyndigheders tvangsindgreb opstår spørgsmål om et strafbart  

 forhold, er det derimod Justitsministeriets opfattelse, at anvendelsesområdet  

 ikke bør begrænses til de typer af indgreb, der er omfattet af grundlovens  

 § 72. De pågældende regler om forholdet til strafferetsplejen ved  

 gennemførelse af tvangsindgreb bør efter Justitsministeriets opfattelse også  

 gælde for tvangsindgreb, som består i undersøgelse (ransagning) af andre  

 lokaliteter og genstande end dem, der er omfattet af grundlovens § 72,  

 ligesom reglerne efter Justitsministeriets opfattelse bør gælde ved  

 beslaglæggelse af andre genstande end dem, der er omfattet af grundlovens  

 § 72, samt ved eftersyn og anden undersøgelse af personer  

 (legemsindgreb).
I den forbindelse har Justitsministeriet lagt vægt på, at  

 lovforslagets regler om de tilfælde, hvor der opstår mistanke om et strafbart  

 forhold, tilsigter at modvirke omgåelse af retsplejelovens regler om  

 politiets  

 anvendelse af tvangsindgreb i forbindelse med efterforskningen af en  

 straffesag.
Retsplejelovens regler om ransagning (kapitel 73) omfatter også  

 andre lokaliteter mv. end dem, der er omfattet af grundlovens § 72,  

 herunder f.eks. ransagning af en bil.
Tilsvarende omfatter reglerne om  

 beslaglæggelse i retsplejeloven (kapitel 74) andre genstande end dem, der er  

 omfattet af grundlovens § 72, og retsplejeloven indeholder desuden  

 særlige  

 regler om eftersyn og anden undersøgelse af personer (legemsindgreb).  

 Justitsministeriet finder derfor, at hensynet til at undgå omgåelse af  

 retsplejelovens regler om politiets anvendelse af tvangsindgreb i forbindelse  

 med efterforskningen af en straffesag har samme vægt, hvad enten der er tale  

 om  

 tvangsindgreb, som er omfattet af grundlovens § 72  og dermed af  

 kommissionens lovudkast  eller der er tale om en række tvangsindgreb,  

 der  

 falder uden for grundlovens § 72.
 På den anførte baggrund foreslår Justitsministeriet, at  

 lovforslagets regler om borgernes og virksomhedernes retsstilling, hvis der i  

 tilknytning til forvaltningsmyndighedernes tvangsindgreb opstår mistanke om  

 et  

 strafbart forhold, udover tvangsindgreb omfattet af grundlovens § 72  

 (husundersøgelse, undersøgelse og beslaglæggelse af breve og andre papirer  

 samt  

 brud på meddelelseshemmeligheden) også skal finde anvendelse ved  

 tvangsindgreb,  

 som består i undersøgelse af andre lokaliteter og genstande, beslaglæggelse  

 af  

 andre genstande eller eftersyn og anden undersøgelse af personer.
 Som eksempel på en bestemmelse, hvor en  

 forvaltningsmyndighed har adgang til at undersøge andre lokaliteter eller  

 genstande mv. end dem, der er omfattet af grundlovens § 72, kan nævnes  

 toldlovens § 16, hvorefter de statslige told- og skattemyndigheder har  

 ret  

 til at foretage undersøgelser af visse befordringsmidler.
 Som eksempel på tilfælde, hvor en forvaltningsmyndighed har  

 adgang til at beslaglægge genstande mv., der ikke er omfattet af grundlovens  

 § 72, kan nævnes fødevarelovens § 64, hvorefter ministeren for  

 fødevarer, landbrug og fiskeri bl.a. kan bestemme, at varer, der ikke  

 opfylder  

 de krav, som er fastsat i loven mv., skal beslaglægges.
 Som eksempel på tilfælde, hvor en forvaltningsmyndighed har  

 adgang til at foretage eftersyn på personer, kan nævnes toldlovens § 25,  

 hvorefter de statslige told- og skattemyndigheder er berettiget til at  

 foretage  

 eftersyn på personer, som med henblik på kontrol standses i henhold til  

 bestemmelserne i toldlovens §§ 23 og 24.
3.1.2.3. Tvangsindgreb efter forudgående  

 retskendelse Kommissionens forslag til regler om forvaltningens  

 anvendelse af tvangsindgreb uden for strafferetsplejen gælder som nævnt i  

 pkt.  

 3.1.1, hvor et tvangsindgreb foretages uden forudgående retskendelse.
I relativt få tilfælde findes der i lovgivningen krav om,  

 at et tvangsindgreb uden for strafferetsplejen kun kan ske efter forudgående  

 retskendelse.
Som eksempel kan nævnes konkurrencelovens § 18,  

 stk. 3,  

 hvorefter Konkurrencestyrelsens kontrolundersøgelser kun kan finde sted efter  

 indhentet retskendelse.
Et andet eksempel er bygningsfredningslovens  

 § 32,  

 hvorefter miljøministeren eller den, der bemyndiges hertil, har adgang til  

 offentlige og private bygninger for at tilvejebringe oplysninger til brug for  

 afgørelser i henhold til loven.
Det fremgår af det høringssvar, som  

 Kulturministeriet har afgivet til Retssikkerhedskommissionen, at bestemmelsen  

 fortolkes således, at der kræves retskendelse, jf. side 123 i bilagsdelen til  

 betænkningen.
Der kan rejses det spørgsmål, om kommissionens forslag til  

 regler om tvangsindgreb bør udvides til også at gælde i sådanne tilfælde,  

 hvor  

 forvaltningsmyndighedernes tvangsindgreb uden for strafferetsplejen sker på  

 baggrund af forudgående retskendelse.
Som anført i pkt. 3.1.1 har  

 kommissionen  

  i overensstemmelse med regeringsgrundlaget fra 2001 og kommissoriet  

 for dens  

 arbejde  ikke skullet overveje dette spørgsmål.
 De retssikkerhedshensyn, der ligger bag kommissionens  

 forslag, kan efter Justitsministeriets opfattelse tale for, at der også bør  

 indføres regler om forvaltningens anvendelse af tvangsindgreb inden for de  

   

 som nævnt relativt få  områder, hvor der stilles krav om forudgående  

 retskendelse.
 Da Retssikkerhedskommissionen ikke har skullet behandle  

 dette spørgsmål, har der imidlertid ikke været lejlighed til på nuværende  

 tidspunkt nærmere at gennemgå og overveje, om indførelsen af regler om  

 forvaltningens anvendelse af tvangsindgreb kan rejse særlige  

 problemstillinger  

 på de forvaltningsområder, hvor der kræves forudgående retskendelse.
På den baggrund foreslås det  på linie med kommissionens  

 lovudkast  at reglerne om forvaltningens anvendelse af tvangsindgreb  

 ikke skal  

 omfatte tvangsindgreb, som foretages efter indhentet retskendelse.
Samtidig  

 vil  

 Justitsministeriet i samarbejde med de berørte myndigheder tage initiativ til  

 at overveje, om det på et senere tidspunkt bør foreslås at udvide lovens  

 anvendelsesområde, således at de foreslåede regler om tvangsindgreb helt  

 eller  

 delvist også vil gælde i tilfælde, hvor der er krav om forudgående  

 retskendelse.
Resultatet af disse overvejelser vil foreligge i forbindelse  

 med  

 den evaluering, som iværksættes i begyndelsen af 2006 (det vil sige 1 år  

 efter  

 lovens ikrafttræden l. januar 2005), og som er omtalt nedenfor i pkt. 9.1 om  

 de  

 økonomiske og administrative konsekvenser.
Et andet spørgsmål er, i hvilket omfang der i lovgivningen  

 bør gælde krav om forudgående retskendelse i forbindelse med tvangsindgreb  

 uden  

 for strafferetsplejen.
Herom henvises til pkt. 3.3.2 nedenfor.
3.2. Adgangen til at foretage tvangsindgreb 3.2.1. Gældende ret Der findes ikke i dansk ret generelle regler om  

 forvaltningsmyndigheders adgang til at foretage tvangsindgreb uden for  

 strafferetsplejen.
I en lang række love er der imidlertid hjemmel til, at  

 forvaltningsmyndigheder  typisk uden forudgående retskendelse   

 kan foretage  

 en række forskellige tvangsindgreb uden for strafferetsplejen.
Som eksempel kan nævnes byggelovens § 19, hvorefter  

 kommunalbestyrelsen uden retskendelse bl.a. kan forlange adgang til privat  

 ejendom for at undersøge, om der er sket overtrædelse af loven mv.
Et andet  

 eksempel er arbejdsmiljølovens § 76, stk. 2, hvorefter  

 Arbejdstilsynet har adgang til offentlige og private arbejdssteder i det  

 omfang, det er påkrævet for, at tilsynet kan varetage dets opgaver, og efter  

 skattekontrollovens  

 § 6, stk. 4, har skattemyndighederne adgang til hos  

 erhvervsdrivende,  

 der fører regnskab, og enhver juridisk person at gennemgå deres  

 regnskabsmateriale med bilag mv., der kan have betydning for skatteligningen.
Størstedelen af de eksisterende bestemmelser om  

 forvaltningsmyndigheders adgang til at iværksætte tvangsindgreb er begrundet  

 i  

 kontrolhensyn.
Det vil sige, at formålet med bestemmelserne er at sikre, at  

 myndighederne kan udøve en effektiv kontrol med overholdelsen af de gældende  

 regler på de enkelte forvaltningsområder.
 I visse tilfælde er bestemmelser om myndighedernes adgang  

 til at foretage tvangsindgreb begrundet i andre hensyn end kontrolhensyn.  

 F.eks. har forvaltningsmyndigheder undertiden adgang til at iværksætte  

 tvangsindgreb med henblik på fuldbyrdelse af en afgørelse eller at iværksætte  

 sådanne indgreb i visse særlige nødretslignende situationer, hvor det må  

 anses  

 for påkrævet at gribe ind.
 I dag findes ca. 185 love og bekendtgørelser mv., der  

 indeholder bestemmelser, som giver hjemmel til uden forudgående retskendelse  

 at  

 foretage tvangsindgreb omfattet af grundlovens § 72.
Der henvises i det hele til betænkningens kapitel 4, der  

 behandler de gældende regler om myndighedernes adgang til at foretage  

 kontrolbesøg mv.
Der henvises i øvrigt til betænkningens bilagsdel, der bl.a.  

 indeholder de høringssvar, som kommissionen har indhentet fra de enkelte  

 ministerier.
3.2.2. Kommissionens forslag Retssikkerhedskommissionen har i forbindelse med sit  

 arbejde anmodet samtlige ministerier om at oplyse, hvilke eksisterende  

 bestemmelser på de enkelte ministeriers område der giver  

 forvaltningsmyndigheder adgang til uden for strafferetsplejen og uden  

 forudgående  

 retskendelse at foretage tvangsindgreb omfattet af grundlovens § 72.  

 Kommissionen har endvidere anmodet om at få oplyst, om bestemmelserne stadig  

 må  

 anses for påkrævede.
De hørte ministerier har  med ganske få undtagelser   

 vurderet, at de omhandlede bestemmelser er nødvendige i deres eksisterende  

 form.
Kommissionen har ikke fundet grundlag for at tilsidesætte denne  

 vurdering  

 af behovet for de nævnte regler.
Kommissionen henviser i den forbindelse til,  

 at effektivitets- og systemhensyn er tungtvejende, og at  

 retssikkerhedshensynet  

 bør varetages igennem processuelle regler.
 Flertallet i kommissionen foreslår samtidig at lovfæste en  

 egentlig proportionalitetsgrundsætning, hvorefter tvangsindgreb kun må  

 anvendes, hvis mindre indgribende foranstaltninger ikke er tilstrækkelige, og  

 hvis indgrebet står i rimeligt forhold til formålet med indgrebet.
 Der henvises til betænkningens side 111f.
3.2.3. Justitsministeriets overvejelser Justitsministeriet er enig med kommissionens flertal i, at  

 der ikke er grundlag for at tilsidesætte de hørte myndigheders vurdering af  

 behovet for bestemmelser, der hjemler adgang til at foretage tvangsindgreb  

 uden  

 for strafferetsplejen og uden retskendelse.
Justitsministeriet har ligesom  

 kommissionens flertal lagt vægt på, at bestemmelser, der indeholder hjemmel  

 til  

 at gennemføre tvangsindgreb uden for strafferetsplejen, er begrundet i  

 hensynet  

 til at kunne føre en effektiv kontrol mv. med henblik på at sikre  

 overholdelsen  

 af lovgivningen på de enkelte forvaltningsområder.
Hensynet til borgernes og  

 virksomhedernes retssikkerhed bør derfor i første række varetages gennem  

 processuelle regler  det vil sige regler om bl.a. fremgangsmåden ved  

 gennemførelse af et tvangsindgreb.
Det skal i øvrigt bemærkes, at Justitsministeriet i  

 forbindelse med den lovtekniske gennemgang af andre ministeriers lovforslag  

 tilstræber, at der ikke unødigt medtages bestemmelser, der gør det muligt for  

 offentlige myndigheder at skaffe sig adgang til privat ejendom.
I den  

 forbindelse kan der henvises til Justitsministeriets vejledning om  

 lovkvalitet,  

 hvor det bl.a. er anført, at det i hvert enkelt tilfælde nøje må overvejes,  

 om  

 det overhovedet er nødvendigt  med eller uden retskendelse - at  

 tillægge  

 offentlige myndigheder adgang til privat ejendom, herunder om andre og mindre  

 indgribende kontrolforanstaltninger kan anses for tilstrækkelige.
Endvidere  

 er  

 det anført, at hvis der er behov for en sådan adgang, bør omfanget heraf  

 begrænses mest muligt, f.eks. ved at der alene gives adgang til  

 forretningslokaler, mens private boliger holdes udenfor.
Endelig fremgår det  

 af  

 vejledningen, at der i bemærkningerne til en kontrolbestemmelse bør gives en  

 begrundelse for, hvorfor bestemmelsen er nødvendig, ligesom der bør gives en  

 udførlig angivelse af bestemmelsens anvendelsesområde.
Disse retningslinjer i  

 Justitsministeriets vejledning om lovkvalitet vil også fremover blive fulgt i  

 forbindelse med udarbejdelsen af lovgivning.
Justitsministeriet er endvidere enig med kommissionens  

 flertal i, at der bør lovfæstes en proportionalitetsgrundsætning.
Efter  

 Justitsministeriets opfattelse bør en forvaltningsmyndighed således kun kunne  

 anvende tvangsindgreb, der er omfattet af lovforslaget, hvis mindre  

 indgribende  

 foranstaltninger ikke er tilstrækkelige, og hvis indgrebet står i rimeligt  

 forhold til formålet med indgrebet.
Der henvises til lovforslagets § 2  

 om  

 proportionalitetsprincippet.
 I forbindelse med den i pkt. 3.2.2 nævnte høring af  

 samtlige ministerier er der i den gældende lovgivning mv. blevet  

 identificeret  

 enkelte bestemmelser, der kan ophæves eller præciseres.
Det er således Justitsministeriets opfattelse, at  

 inkassolovens § 28 kan ophæves.
Politiet har efter denne bestemmelse  

 uden  

 forudgående retskendelse adgang til lokaler, hvorfra en  

 autorisationsindehaver  

 driver inkassovirksomhed, og til de derværende forretningsoplysninger for at  

 føre det nødvendige tilsyn med autorisationsindehaverens virksomhed.  

 Bestemmelsen synes ikke at have været anvendt i praksis, og dens formål må  

 antages at kunne opnås med mindre indgribende midler.
 Kontrollen med behandlingen af inddrevne pengebeløb må  

 således efter Justitsministeriets opfattelse antages at kunne varetages i  

 tilstrækkeligt omfang ved forpligtelsen for autorisationsindehavere til at  

 aflægge årsregnskab og ved til enhver tid på begæring at kunne oplyse  

 fordringshaveren om størrelsen af de pengebeløb, som er inddrevet for denne,  

 jf. inkassolovens § 16, der er strafsanktioneret efter lovens § 29.
 Der henvises til lovforslagets § 11 om ophævelse af  

 § 28 i inkassoloven.
Inden for Økonomi- og Erhvervsministeriets ressort foreslås  

 det på en række områder, at myndighedernes adgang til ejendom uden  

 retskendelse  

 indskrænkes til kun at omfatte særlige tilfælde.
Det drejer sig om  

 undergrundslovens § 27, stk. 1, produktsikkerhedslovens § 22,  

 stk. 1, og § 14, stk. 1, i lov om autorisation af  

 elinstallatører.
Desuden foreslås det, at stærkstrømslovens § 24,  

 stk. 5, hvorefter der kan meddeles administrative bødeforelæg, ophæves.
 Der henvises til lovforslagets §§ 12-15.
 Inden for Miljøministeriets ressort foreslås det endvidere  

 på en række områder at præcisere, at myndighedernes adgang til ejendom uden  

 retskendelse ikke omfatter bygninger, rum mv., der udelukkende anvendes til  

 privat beboelse.
 Der henvises til lovforslagets §§ 16-21.
3.3. Fremgangsmåden ved forvaltningens  

 gennemførelse af tvangsindgreb 3.3.1. Gældende ret Der findes ikke i dansk ret et samlet regelsæt, der tager  

 sigte særligt på myndighedernes adfærd i forbindelse med gennemførelsen af  

 tvangsindgreb uden for strafferetsplejen.
 Dette er imidlertid ikke ensbetydende med, at der ikke  

 findes regler om spørgsmålet.
Der er således i en række af de love, som hjemler adgang  

 for forvaltningsmyndigheder til at foretage tvangsindgreb af den omhandlede  

 karakter, fastsat særlige bestemmelser om den fremgangsmåde, som  

 myndighederne  

 skal følge i de nævnte sager.
Som eksempel kan nævnes bestemmelser om, at  

 indgreb kun kan gennemføres »mod behørig legitimation«.
Der er også i visse  

 tilfælde fastsat særlige bestemmelser om varsling (forudgående meddelelse) og  

 bestemmelser om skånsomhed ved foretagelse af indgrebet.
Ved forvaltningsmyndigheders foretagelse af tvangsindgreb  

 gælder endvidere de krav til forvaltningens optræden og adfærd, som følger af  

 principperne om god forvaltningsskik.
Disse principper om god  

 forvaltningsskik  

  der navnlig er udviklet i Folketingets Ombudsmands praksis   

 stiller bl.a.  

 krav til myndighederne om en rimelig sagsbehandlingstid og om hensynsfuld og  

 høflig optræden.
Herudover indeholder lov om behandling af personoplysninger  

 generelle bestemmelser om personoplysninger, som behandles på edb, eller som  

 er  

 eller vil blive indeholdt i et register.
Disse lovbestemmelser om bl.a. den  

 dataansvarlige myndigheds pligt til at give den registrerede visse  

 oplysninger  

 og den registreredes ret til indsigt gælder også i sager om  

 forvaltningsmyndigheders gennemførelse af tvangsindgreb.
Forvaltningsloven og dens processuelle garantier om bl.a.  

 partshøring og begrundelse samt bestemmelsen om forvaltningens pligt til at  

 gøre notat om faktiske oplysninger i en sag (offentlighedslovens § 6)  

 gælder for behandlingen af sager, hvori der er eller vil blive truffet  

 »afgørelse« af en forvaltningsmyndighed, jf. forvaltningslovens § 2,  

 stk. 1. I den forbindelse har der i den forvaltningsretlige litteratur  

 været rejst spørgsmål om, hvorvidt tvangsindgreb uden for strafferetsplejen i  

 sig selv er omfattet af forvaltningslovens afgørelsesbegreb og dermed af  

 lovens  

 processuelle garantier.
Spørgsmålet er i praksis ikke afklaret.
 I betænkningens kapitel 5 er de gældende regler om  

 myndighedernes fremgangsmåde i forbindelse med gennemførelsen af kontrolbesøg  

 mv. nærmere beskrevet.
3.3.2. Forudgående retskendelse 3.3.2.1. Kommissionens  

 forslag Kommissionen har ikke fundet anledning til at foreslå, at  

 der i højere grad indføres krav om forudgående retskendelse ved  

 forvaltningens  

 iværksættelse af tvangsindgreb.
 I betænkningen er det i den forbindelse anført, at  

 kommissionens opfattelse på dette punkt er den samme, som fandt udtryk i  

 betænkning nr. 1039/1985 om tvangsindgreb uden for strafferetsplejen.
Udvalget, der afgav den nævnte betænkning, henviste til, at  

 værdien af et krav om retskendelse hænger sammen med beskrivelsen af de  

 retsstiftende kendsgerninger (det retsfaktum), der skal være opfyldt for, at  

 indgrebet kan foretages.
Med hensyn til de beføjelser, som er tillagt  

 forvaltningsmyndighederne i kontroløjemed, eller som er hjemlet med henblik  

 på  

 oplysning af konkrete sager, er der i almindelighed ikke nogen  

 retsfaktumbeskrivelse eller alene en beskrivelse, der er så ubestemt, at den  

 næppe har nogen selvstændig betydning.
Udvalget fandt under henvisning  

 hertil,  

 at man i sådanne tilfælde bør undlade at stille krav om retskendelse.
Et krav  

 om retskendelse ville således efter udvalgets opfattelse ofte være et unødigt  

 omsvøb, der vil belaste domstolene med unødige sager og svække  

 forvaltningsmyndighedernes kontrolmuligheder, uden at der reelt er vundet  

 noget  

 i retssikkerhedsmæssig henseende.
 I overensstemmelse hermed er det kommissionens opfattelse,  

 at indførelse af et almindeligt krav om forudgående retskendelse ikke vil  

 være  

 nogen reel retssikkerhedsmæssig gevinst og desuden vil kunne have betydelige  

 ressourcemæssige konsekvenser og konsekvenser for myndighedernes mulighed for  

 at gennemføre en effektiv kontrol.
 Det nævnes i den forbindelse i betænkningen, at de enkelte  

 ministerier har vurderet, at der i almindelighed ikke er grundlag for at  

 anbefale, at der indføres krav om forudgående retskendelse som grundlag for  

 de  

 tvangsindgreb, som de enkelte ministerier har hjemmel til at foretage.
 Der henvises til betænkningens side 113f.
3.3.2.2. Justitsministeriets  

 overvejelser Justitsministeriet kan tilslutte sig kommissionens  

 synspunkter om spørgsmålet om indførelse af krav om forudgående retskendelse.
Det er således også Justitsministeriets opfattelse, at  

 indførelse af et almindeligt krav om forudgående retskendelse ikke vil  

 medføre  

 en reel retssikkerhedsmæssig gevinst, idet der normalt ikke vil være nogen  

 nærmere beskrivelse i lovgivningen af, hvilke betingelser (hvilket  

 retsfaktum)  

 der skal være opfyldt for at kunne foretage et tvangsindgreb i form af f.eks.  

 stikprøvekontrol, og dermed normalt heller ikke noget grundlag for en nærmere  

 domstolsprøvelse.
Hertil kommer, at et almindeligt krav om forudgående  

 retskendelse kunne have betydelige ressourcemæssige konsekvenser samt  

 konsekvenser for myndighedernes muligheder for at gennemføre en effektiv  

 kontrol.
3.3.3. Valg af lovmodel 3.3.3.1.  

 Kommissionens forslag Kommissionen har overvejet, hvilken lovmodel der bør  

 anvendes ved fastsættelsen af et samlet regelsæt om myndighedernes adfærd i  

 forbindelse med gennemførelsen af tvangsindgreb af den omhandlede karakter.
Kommissionen finder, at én mulighed ville være at udarbejde  

 helt nye og selvstændige regler på området.
En anden mulighed ville være helt  

 eller delvist at »overføre« allerede kendte regelsæt, således at de også  

 gælder  

 på dette område.
De nævnte muligheder er efter kommissionens opfattelse ikke  

 modsætninger og vil eventuelt kunne kombineres.
 Kommissionens flertal foreslår i den forbindelse, at en  

 række af forvaltningslovens bestemmelser overføres til sager om gennemførelse  

 af tvangsindgreb uden for strafferetsplejen.
Flertallet henviser til, at der som nævnt ovenfor under  

 pkt. 3.3.1 i den forvaltningsretlige litteratur har været rejst spørgsmål om,  

 hvorvidt forvaltningsloven allerede i dag gælder for beslutninger om  

 iværksættelse af tvangsindgreb.
Kommissionens flertal lægger også vægt på, at  

 de sagsområder, som forvaltningsloven med sikkerhed gælder for, under alle  

 omstændigheder har væsentlig lighed med det her foreliggende retsområde.
 Endvidere henviser flertallet til, at forvaltningsloven  

 indeholder meget gennemarbejdede bestemmelser, som der allerede foreligger en  

 omfattende praksis om, og som i vidt omfang er indarbejdet i borgernes og  

 myndighedernes retsbevidsthed.
 Kommissionens flertal lægger desuden vægt på, at  

 forvaltningslovens partsbeføjelser har karakter af helt grundlæggende  

 rettigheder, som  i forskellige udformninger  har fundet udtryk i  

 andre  

 regelsæt, og som tillige er anerkendt og anvendt i international sammenhæng.
 Endelig henviser kommissionens flertal til, at de omhandlede  

 tvangsindgreb ofte vil blive foretaget i nær tilknytning til behandlingen af  

 underliggende sager, som utvivlsomt er omfattet af forvaltningslovens regler.
 På den baggrund har kommissionen foretaget en vurdering af,  

 om forvaltningslovens enkelte bestemmelser med mening kan anvendes i de  

 omhandlede situationer, og om de i givet fald kan anses for tilstrækkelige.  

 Kommissionens vurdering af disse spørgsmål er beskrevet nærmere nedenfor  

 under  

 pkt. 3.3.4  3.3.10.
 Kommissionen understreger, at det på forhånd ligger fast,  

 at en overførelse af forvaltningslovens regler ikke vil kunne løse alle de  

 spørgsmål, som det efter kommissoriet skal overvejes at fastsætte regler om.  

 Det gælder bl.a. med hensyn til en udtrykkelig bestemmelse om skånsomhed ved  

 tvangsindgrebets gennemførelse, idet forvaltningsloven ikke indeholder  

 bestemmelser herom.
 Ét medlem af kommissionen har tilkendegivet, at det er  

 uhensigtsmæssigt, at betænkningens udkast til lovforslag om retssikkerhed mv.  

 ikke i sig selv indeholder de relevante bestemmelser, men i væsentligt omfang  

 henviser til forvaltningsloven, jf. nærmere betænkningens side 159f.
Et andet medlem af kommissionen kan som anført i pkt. 1  

 ikke støtte flertallets forslag i sin helhed.
Særligt om flertallets forslag  

 til lovmodel anfører medlemmet, at om end forslaget indeholder en række  

 undtagelsesbestemmelser, findes det ikke at være hensigtsmæssigt eller  

 betryggende at gennemføre et regelsæt, der ikke er baseret på de særlige  

 hensyn  

 bag arbejdsmiljøbestemmelserne.
Som eksempel fremhæves det, at en række af  

 forslagets bestemmelser om varsling, begrundelse mv. afviger fra gældende ret  

 på arbejdsmiljøområdet.
Efter medlemmets opfattelse skabes der med  

 kommissionens lovudkast uklarhed om reglerne og en unødig bureaukratisering  

 og  

 konfliktskabelse mellem virksomheden, de ansatte og  

 arbejdsmiljømyndighederne,  

 jf. betænkningens side 160f.
 Der henvises endvidere til side 114ff i betænkningen.
3.3.3.2. Justitsministeriets  

 overvejelser Justitsministeriet er enig med kommissionens flertal i, at  

 fastsættelsen af særlige regler om forvaltningsmyndigheders fremgangsmåde ved  

 gennemførelsen af tvangsindgreb som udgangspunkt bør ske ved at overføre en  

 række af forvaltningslovens bestemmelser til det omhandlede område.
Justitsministeriet har i den forbindelse lagt vægt på de  

 samme forhold som flertallet.
Der henvises i den forbindelse til pkt. 3.3.3.1  

 ovenfor samt til pkt. 3.3.4  3.3.10 nedenfor.
Som nævnt i pkt. 3.3.3.1 har ét medlem af kommissionen  

 tilkendegivet, at det er uhensigtsmæssigt, at betænkningens udkast til  

 lovforslag om retssikkerhed mv. ikke i sig selv indeholder de relevante  

 bestemmelser, men i væsentligt omfang henviser til forvaltningsloven.
Hertil  

 bemærkes, at der er tale om en henvisning til nogle grundlæggende og  

 almindelige forvaltningsretlige regler, der i forvejen i en lang række  

 sammenhænge er indarbejdet i myndighedernes virksomhed i forhold til  

 borgerne.  

 Der vil desuden i fornødent omfang blive udarbejdet vejledningsmateriale, der  

 forklarer lovforslagets betydning inden for de enkelte myndighedsområder.  

 Bl.a.  

 på den baggrund finder Justitsministeriet det ikke nødvendigt i selve  

 lovforslaget at gentage indholdet af de pågældende regler i  

 forvaltningsloven.
Som nævnt under pkt. 1 og 3.3.3.1 ovenfor kan ét medlem af  

 kommissionen ikke tilslutte sig flertallets forslag i sin helhed.
I den  

 forbindelse fremhæver medlemmet særligt arbejdsmiljøområdet.
Efter  

 Justitsministeriets opfattelse tager lovforslaget i fornødent omfang hensyn  

 til  

 de forhold, der bl.a. gælder på arbejdsmiljøområdet, også for så vidt angår  

 varsling og begrundelse.
Arbejdstilsynet skal således efter lovforslaget ikke  

 varsle kontrolbesøg, hvis forudgående underretning indebærer, at øjemedet med  

 besøget forspildes, eller hvis retten til forudgående varsling findes at  

 burde  

 vige for afgørende hensyn til private eller offentlige interesser (som f.eks.  

 de ansattes sikkerhed), jf. lovforslagets § 5, stk. 4, nr. 1 og 2,  

 der er nærmere omtalt i pkt. 3.3.9 nedenfor.
Endvidere indebærer  

 lovforslaget,  

 at Arbejdstilsynet heller ikke fremover i sin begrundelse for et tilsynsbesøg  

 må oplyse over for arbejdsgiveren, at et besøg sker på baggrund af en klage,  

 herunder en klage fra ansatte i virksomheden.
 Der henvises i øvrigt til pkt. 3.3.9 om partshøring  

 (varsling) og 3.3.10 om begrundelse.
3.3.4. Tidspunktet for en afgørelse 3.3.4.1. Kommissionens  

 forslag For en række af forvaltningslovens regler  f.eks.  

 forvaltningslovens § 22 om begrundelse for en afgørelse  har det  

 betydning, på hvilket tidspunkt en afgørelse skal anses for truffet.  

 Kommissionens  

 flertal anfører, at det naturlige udgangspunkt i denne sammenhæng må være, at  

 en afgørelse anses for truffet på det tidspunkt, hvor den pågældende  

 myndighed  

 beslutter, at der med hjemmel i den relevante lovbestemmelse skal iværksættes  

 et tvangsindgreb f.eks. i form af et kontrolbesøg.
Kommissionen har overvejet, om en afgørelse burde anses for  

 truffet på et tidligere tidspunkt end det anførte.
Det hænger sammen med, at  

 myndighederne i tilfælde, hvor der er behov for at modtage oplysninger, som  

 kan  

 fremskaffes ved tvangsindgreb, formentlig i vidt omfang nøjes med i første  

 omgang mere formløst at anmode den pågældende borger eller virksomhed om  

 frivilligt at indsende oplysningerne til myndigheden, således at det ikke er  

 nødvendigt f.eks. at gennemføre kontrolbesøg.
Skulle en afgørelse anses for at foreligge allerede på  

 tidspunktet for en sådan formløs henvendelse, ville der foreligge en  

 principielt meget betydelig udvidelse af forvaltningslovens afgørelsesbegreb.  

 Hertil kommer, at en sådan ordning ville indebære et meget betydeligt  

 administrativt merarbejde for myndighederne, som næppe ville modsvares af  

 tilsvarende retssikkerhedsmæssige fordele for de berørte borgere og  

 virksomheder.
Bl.a. ud fra disse hensyn finder kommissionen ikke grundlag for  

 at fastslå en udvidelse i forhold til, hvad der følger af en almindelig  

 anvendelse af forvaltningslovens afgørelsesbegreb.
 Der henvises til side 116ff i betænkningen.
3.3.4.2. Justitsministeriets  

 overvejelser Justitsministeriet er enig med kommissionens flertal i, at  

 afgørelsen om foretagelse af et tvangsindgreb bør anses for truffet på det  

 tidspunkt, hvor den pågældende myndighed beslutter, at der med hjemmel i den  

 relevante lovbestemmelse skal iværksættes et tvangsindgreb f.eks. i form af  

 et  

 kontrolbesøg.
 Justitsministeriet kan i den forbindelse tiltræde det af  

 flertallet anførte om, at det ville rejse et generelt spørgsmål om en  

 udvidelse  

 af forvaltningslovens afgørelsesbegreb, hvis man på det omhandlede område  

 valgte en ordning, hvorefter man skulle anse afgørelsen for truffet allerede  

 på  

 det tidspunkt, hvor en myndighed mere formløst anmoder en borger eller  

 virksomhed om frivilligt at indsende de ønskede oplysninger, således at det  

 ikke er nødvendigt at gennemføre f.eks. et kontrolbesøg.
 Da en sådan ordning også efter Justitsministeriets  

 opfattelse ville indebære et betydeligt administrativt merarbejde for  

 myndighederne, som næppe ville modsvares af tilsvarende retssikkerhedsmæssige  

 fordele for de berørte borgere og virksomheder, er Justitsministeriet enig  

 med  

 kommissionens flertal i, at der ikke er grundlag for at foreslå en sådan  

 udvidelse i forhold til, hvad der følger af en almindelig anvendelse af  

 forvaltningslovens afgørelsesbegreb.
3.3.5. Partsbegrebet 3.3.5.1. Kommissionens  

 forslag En række beføjelser i forvaltningsloven, herunder reglerne  

 om aktindsigt i kapitel 4 og begrundelse i kapitel 6, kan kun udøves af en  

 part.
Efter forvaltningslovens ordning beror en afgrænsning af sagens parter  

 på  

 en konkret vurdering af, hvilken interesse den pågældende person mv. har i  

 sagens udfald.
Efter flertallets opfattelse bør dette også være ordningen på  

 det her foreliggende område.
 Kommissionens flertal bemærker i den forbindelse, at selve  

 den omstændighed, at der bliver iværksat et tvangsindgreb over for en person,  

 i  

 sig selv er så indgribende, at vedkommende må anses for part i sagen herom,  

 og  

 at dette også må gælde i tilfælde, hvor indgrebet alene iværksættes for at  

 indhente oplysninger om en anden persons forhold.
 Der henvises til side 118 i betænkningen.
3.3.5.2. Justitsministeriets  

 overvejelser Justitsministeriet kan tiltræde det af flertallet anførte  

 om, hvem der må anses for part i en sag om iværksættelse af tvangsindgreb.  

 Justitsministeriet er således enig med flertallet i, at et tvangsindgreb over  

 for en person i sig selv er så indgribende, at vedkommende må anses for part  

 i  

 sagen herom, og at dette også må gælde i tilfælde, hvor indgrebet alene  

 iværksættes for at indhente oplysninger om en anden persons forhold.
3.3.6. Inhabilitet 3.3.6.1. Kommissionens forslag Kommissionens flertal foreslår, at forvaltningslovens  

 kapitel 2 (§§ 3-6) om inhabilitet skal finde anvendelse på det  

 omhandlede  

 område.
I forvaltningslovens § 3, stk. 1, nr. 1-5, er det  

 nærmere opregnet, i hvilke tilfælde en person må anses for inhabil.
Hvis en  

 person er inhabil, må vedkommende efter lovens § 3, stk. 3, ikke  

 medvirke ved behandlingen af den pågældende sag.
Kommissionens flertal henviser til, at det er almindeligt  

 antaget, at forvaltningslovens bestemmelser på dette område har karakter af  

 en  

 lovfæstelse af almindelige forvaltningsretlige retsprincipper, der således  

 også  

 gælder uden for lovens anvendelsesområde.
En overførelse af lovens  

 bestemmelser  

 kan derfor ikke antages at indebære reelle ændringer i forhold til gældende  

 ret.
 Endvidere henvises til, at bestemmelserne efter flertallets  

 opfattelse også i øvrigt må anses for velegnede og tilstrækkelige til at  

 finde  

 anvendelse på det foreliggende område.
 Der henvises nærmere til betænkningens side 119.
3.3.6.2. Justitsministeriets  

 overvejelser Justitsministeriet kan tilslutte sig forslaget fra  

 kommissionens flertal om at overføre forvaltningslovens §§ 3-6 om  

 inhabilitet.
 Der henvises til lovforslagets § 3.
3.3.7. Vejledning og  

 repræsentation 3.3.7.1. Kommissionens  

 forslag Kommissionens flertal foreslår, at forvaltningslovens  

 kapitel 3 (§§ 7 og 8) om vejledning og repræsentation mv. skal finde  

 anvendelse ved de omhandlede tvangsindgreb.
 Forvaltningslovens § 7 indeholder en almindelig  

 bestemmelse om forvaltningsmyndigheders vejledningspligt over for borgerne.  

 Forvaltningslovens § 8 indeholder en bestemmelse om en parts ret til at  

 lade sig repræsentere og bistå af andre.
Kommissionens flertal bemærker, at det er almindeligt  

 antaget, at disse bestemmelser i forvaltningsloven er udslag af generelle  

 forvaltningsretlige principper, der også gælder uden for forvaltningslovens  

 anvendelsesområde.
En overførelse af lovens bestemmelser vil derfor efter  

 flertallets opfattelse  på samme måde som med hensyn til bestemmelserne  

 om  

 inhabilitet, jf. ovenfor under pkt. 3.3.6.1  ikke indebære reelle  

 ændringer i  

 forhold til gældende ret.
Det bemærkes endvidere, at bestemmelserne efter flertallets  

 opfattelse også i øvrigt må anses for velegnede til at finde anvendelse på  

 det  

 foreliggende område.
Kommissionens flertal foreslår dog en særskilt regel om,  

 at myndighederne af egen drift skal vejlede den pågældende borger eller  

 virksomhed om retten til at lade sig repræsentere eller bistå af andre ved  

 gennemførelsen af tvangsindgreb.
Det antages, at vejledningspligten efter  

 forvaltningsloven alene gælder, hvis den pågældende selv retter henvendelse  

 til  

 myndigheden.
 Der henvises til betænkningens side 120.
3.3.7.2. Justitsministeriets  

 overvejelser Justitsministeriet kan tilslutte sig flertallets forslag om  

 at overføre forvaltningslovens §§ 7-8 om vejledning og repræsentation  

 mv.  

 til det omhandlede område.
Der henvises til lovforslagets § 3.
Justitsministeriet er endvidere enig med flertallet i, at  

 det vil være rigtigst, at myndighederne af egen drift vejleder den pågældende  

 borger eller virksomhed om retten til at lade sig repræsentere eller bistå af  

 andre ved gennemførelsen af et tvangsindgreb.
I den forbindelse henvises til  

 lovforslagets § 5, stk. 2, nr. 2.
3.3.8. Partsaktindsigt 3.3.8.1. Kommissionens  

 forslag Kommissionens flertal foreslår, at forvaltningslovens  

 §§ 9-10 og §§ 12-18 om partsaktindsigt skal finde anvendelse i  

 sager  

 om de omhandlede tvangsindgreb.
Bestemmelserne adskiller sig fra de  

 almindelige  

 regler om aktindsigt i offentlighedsloven ved, at de giver parten en udvidet  

 adgang til aktindsigt.
 Kommissionen anfører, at den, der er part i sagen, allerede  

 i dag vil have udvidet adgang til aktindsigt efter forvaltningslovens regler,  

 i  

 det omfang det pågældende tvangsindgreb sker som led i behandlingen af en  

 afgørelsessag  og sagen dermed i sin helhed er omfattet af  

 forvaltningslovens  

 anvendelsesområde.
 På den baggrund finder kommissionens flertal, at  

 forvaltningslovens regler om partsaktindsigt som udgangspunkt er egnet til at  

 gælde i denne sammenhæng.
Flertallet finder dog ikke, at bestemmelsen i  

 forvaltningslovens § 11 skal finde anvendelse ved beslutninger om  

 iværksættelse af tvangsindgreb.
Forvaltningslovens § 11, stk. 1,  

 indebærer, at sagens afgørelse  det vil i nærværende sammenhæng sige  

 beslutningen  

 om at iværksætte tvangsindgrebet  skal udsættes, hvis parten fremsætter  

 begæring om aktindsigt.
Beslutningen kan herefter først træffes, når der er  

 givet parten adgang til at gøre sig bekendt med dokumenterne.
Efter  

 bestemmelsens stk. 2 gælder denne ret til udsættelse af sagen dog bl.a.  

 ikke, hvis partens interesse i, at sagens afgørelse udsættes, findes at burde  

 vige for væsentlige hensyn til offentlige eller private interesser, der taler  

 imod en sådan udsættelse.
Forvaltningslovens § 11 om udsættelse af en  

 sags  

 afgørelse finder også anvendelse, hvis parten klager til en overordnet  

 forvaltningsmyndighed over afslag på aktindsigt, jf. forvaltningslovens  

 § 16, stk. 4, 2. pkt.
Kommissionens flertal peger på, at der over for partens  

 interesse i, at sagens afgørelse udsættes, står en række modstående hensyn,  

 herunder hensynet til at myndighedernes planlægning af kontrolbesøg kan  

 foregå  

 inden for hensigtsmæssige rammer og ikke i unødigt omfang vanskeliggøres af  

 begæringer om aktindsigt og deraf følgende udsættelser af sagens afgørelse.  

 Flertallet finder, at disse modstående hensyn er af en sådan vægt, at  

 bestemmelsen i forvaltningslovens § 11 ikke bør overføres til det  

 omhandlede område.
Som en konsekvens af ikke at lade § 11 gælde vil den  

 nævnte bestemmelse i forvaltningslovens § 16, stk. 4, 2. pkt., der  

 henviser til § 11, blive uden betydning.
 Der henvises til side 121ff i betænkningen.
3.3.8.2. Justitsministeriets  

 overvejelser Justitsministeriet er enig med kommissionens flertal i, at  

 bestemmelserne i forvaltningslovens §§ 9-10 og §§ 12-18 bør finde  

 anvendelse ved beslutninger om iværksættelse af tvangsindgreb.
 Af de grunde, som anføres af kommissionens flertal, er  

 Justitsministeriet endvidere enig i, at forvaltningslovens § 11 om  

 udsættelse af sagens afgørelse ikke skal finde anvendelse på det her  

 omhandlede  

 område.
 Der henvises til lovforslagets § 3.
3.3.9. Partshøring (varsling) 3.3.9.1. Kommissionens  

 forslag Kommissionens flertal har overvejet, om reglerne i  

 forvaltningslovens kapitel 5 (§§ 19-21) om partshøring bør finde  

 anvendelse ved beslutninger om iværksættelse af tvangsindgreb.
Det følger af forvaltningslovens § 19, stk. 1, at  

 der skal ske partshøring om væsentlige oplysninger, som vedrører en sags  

 faktiske omstændigheder, og som er til ugunst for en part.
Det er en  

 forudsætning, at parten ikke allerede er bekendt med, at myndighederne er i  

 besiddelse af oplysningerne, og at de indgår i den pågældende sag.
Efter flertallets opfattelse bør forvaltningslovens  

 partshøringsregler ikke finde anvendelse i nærværende sammenhæng.
I den  

 forbindelse henviser kommissionens flertal til, at en overførsel af  

 bestemmelsen i forvaltningslovens § 19 ville medføre, at myndighederne  

 pålægges ikke ubetydelige administrative byrder ved først at skulle foretage  

 partshøring  hvilket efter flertallets opfattelse ville skulle ske  

 skriftligt  

  og herefter meddele parten beslutningen om iværksættelse af  

 tvangsindgreb,  

 hvilket flertallet også finder burde ske i skriftlig form.
Kommissionens flertal foreslår i stedet en bestemmelse om,  

 at myndigheden senest 14 dage forud for gennemførelsen af en beslutning om  

 iværksættelse af et tvangsindgreb skriftligt skal underrette parten herom, og  

 at parten inden for en nærmere fastsat frist kan fremsætte indsigelse mod den  

 trufne beslutning.
Fremkommer der ikke sådanne indsigelser, er beslutningen  

 endelig, uden at myndigheden i den forbindelse skal give parten nogen ny  

 meddelelse.
Fremkommer der indsigelser, og ønsker myndigheden herefter at  

 fastholde beslutningen, skal dette inden eller senest samtidig med  

 gennemførelsen af tvangsindgrebet begrundes skriftligt over for parten.
Flertallet henviser i den forbindelse til, at de berørte  

 borgeres og virksomheders behov for at blive orienteret om et påtænkt  

 tvangsindgreb og om muligheden for at komme med indsigelser herimod vil kunne  

 tilgodeses på tilstrækkelig vis ved forud for gennemførelsen af en beslutning  

 om iværksættelse af et tvangsindgreb at underrette parten herom.
Det anføres  

 endvidere, at en sådan model - i sammenligning med en partshøringspligt  

 svarende  

 til, hvad der følger af forvaltningsloven - vil være ressourcebesparende for  

 myndighederne, uden at de berørte borgeres og virksomheders retssikkerhed  

 forringes.
 Kommissionens flertal foreslår, at den forudgående  

 underretning skal indeholde oplysninger om tid og sted for indgrebet, retten  

 til at lade sig repræsentere eller bistå af andre efter forvaltningslovens  

 § 8, hovedformålet med indgrebet og det faktiske og retlige grundlag for  

 indgrebet, jf. forvaltningslovens § 24. Flertallet anfører, at sådanne  

 oplysninger i væsentligt omfang vil kunne imødegå de betænkeligheder om  

 manglende retssikkerhed mv. på området, som der har været givet udtryk for i  

 den offentlige debat, og der vil samtidig være tale om en ordning, der ikke  

 pålægger myndighederne urimelige administrative byrder.
 Med hensyn til den foreslåede pligt til at angive det  

 faktiske grundlag for tvangsindgrebet peger kommissionens flertal på, at der  

 i  

 arbejdsmiljølovens § 79, stk. 2, og i stærkstrømslovens § 22,  

 stk. 2, findes regler om, at der i forbindelse med et tilsynsbesøg ikke  

 må  

 gives oplysning om, at tilsynsbesøget foretages som følge af en klage.  

 Kommissionens flertal foreslår, at disse bestemmelser skal gå forud for den  

 foreslåede bestemmelse om angivelse af det faktiske grundlag for et  

 tvangsindgreb.  

 Flertallet henviser i den forbindelse bl.a. til, at der på de pågældende  

 områder gør sig særlige forhold gældende, hvorefter en arbejdstager mv. har  

 behov for den beskyttelse, som bestemmelserne i arbejdsmiljøloven og  

 stærkstrømsloven er udtryk for.
 Der henvises nærmere til side 123ff i betænkningen.
 Kommissionens flertal foreslår endvidere, at de foreslåede  

 regler om forudgående underretning skal kunne fraviges helt eller delvist,  

 hvis  

 (1) øjemedet med tvangsindgrebets gennemførelse ville forspildes, hvis  

 forudgående underretning skulle gives, (2) hensynet til parten selv taler for  

 det, eller partens rettigheder findes at burde vige for afgørende hensyn til  

 andre private eller offentlige interesser, (3) det er nødvendigt af hensyn  

 til  

 rigets udenrigspolitiske eller udenrigsøkonomiske interesser, herunder  

 forholdet til EU, (4) øjeblikkelig gennemførelse af tvangsindgrebet efter  

 forholdets særlige karakter er påkrævet, eller (5) forudgående underretning  

 viser sig umulig eller er uforholdsmæssig vanskelig.
 Flertallet forudsætter i den forbindelse, at fravigelse  

 alene kan ske i det omfang, som kan begrundes i de nævnte hensyn.
 Der henvises til betænkningens side 126ff.
Forvaltningsloven indeholder i § 21 en særlig  

 bestemmelse om partens ret til at kræve afgørelsen af en sag udsat med  

 henblik  

 på at fremkomme med en udtalelse.
Kommissionens flertal finder ikke, at denne  

 bestemmelse bør finde anvendelse i denne sammenhæng, og fremhæver hensynet  

 til,  

 at myndighedernes planlægning af kontrolbesøg mv. kan foregå inden for  

 rimelige  

 og hensigtsmæssige rammer og ikke i unødigt omfang vanskeliggøres af  

 begæringer  

 om udsættelse.
Endvidere henviser flertallet til, at de berørte borgere og  

 virksomheder i kraft af den foreslåede regel om forudgående underretning, som  

 er beskrevet ovenfor, er sikret adgang til at afgive udtalelse til sagen,  

 inden  

 beslutningen om iværksættelse af et tvangsindgreb gennemføres.
 Der henvises til side 129 i betænkningen.
3.3.9.2. Justitsministeriets  

 overvejelser Justitsministeriet er af de grunde, der er anført af  

 kommissionens flertal, enig med flertallet i, at forvaltningslovens  

 bestemmelser om partshøring ikke bør overføres til det omhandlede område.
 Justitsministeriet kan tilslutte sig flertallets forslag  

 om, at der i stedet indføres en bestemmelse om, at myndigheden senest 14 dage  

 forud for gennemførelsen af en beslutning om iværksættelse af et  

 tvangsindgreb  

 skriftligt skal underrette parten herom, og at parten inden for en nærmere  

 fastsat frist kan fremsætte indsigelse mod den trufne beslutning.
 Efter Justitsministeriets opfattelse vil den foreslåede  

 model tilgodese de berørte borgeres og virksomheders retssikkerhed uden at  

 pålægge de pågældende myndigheder sådanne væsentlige administrative byrder,  

 som  

 en overførsel af forvaltningslovens regler om partshøring i givet fald ville  

 medføre.
 Justitsministeriet kan endvidere tilslutte sig flertallets  

 forslag om, hvilke oplysninger den forudgående underretning skal indeholde.
 Justitsministeriet er således enig med flertallet i, at  

 oplysninger om tid og sted for indgrebet, retten til at lade sig repræsentere  

 eller bistå af andre efter forvaltningslovens § 8, hovedformålet med  

 indgrebet samt det faktiske og retlige grundlag for indgrebet vil kunne  

 imødegå  

 en række af de betænkeligheder om manglende retssikkerhed på området, som der  

 har været givet udtryk for i den offentlige debat.
 Justitsministeriet kan endvidere tilslutte sig flertallets  

 forslag om, at bestemmelserne i arbejdsmiljølovens § 79, stk. 2, og  

 i  

 stærkstrømslovens § 22, stk. 2, skal gå forud for den foreslåede  

 bestemmelse om angivelse af det faktiske grundlag for et tvangsindgreb.  

 Justitsministeriet er således enig med flertallet i, at der på de pågældende  

 områder gør sig særlige forhold gældende, idet en arbejdstager mv. kan have  

 behov for den beskyttelse, der ligger i, at myndigheden ikke må give  

 oplysning  

 om, at et tilsynsbesøg foretages som følge af en klage.
 Justitsministeriet er enig med kommissionens flertal i, at  

 de foreslåede regler om forudgående underretning i visse tilfælde bør kunne  

 fraviges helt eller delvist.
I den forbindelse finder Justitsministeriet ligesom  

 kommissionens flertal, at de foreslåede regler om forudgående underretning  

 skal  

 kunne fraviges helt eller delvist, hvis øjemedet med indgrebets gennemførelse  

 ville forspildes ved forudgående underretning.
Det gælder ikke alene  

 tilfælde,  

 hvor det efter en nærmere vurdering af den enkelte sags omstændigheder må  

 antages, at øjemedet med indgrebet ville blive forspildt, såfremt der skete  

 forudgående varsling.
Det gælder således også tilfælde, hvor det generelt må  

 antages, at øjemedet med kontrollen ville blive forspildt, såfremt den  

 pågældende borger eller virksomhed var »advaret« forinden.
Som eksempel herpå  

 kan nævnes tilfælde, hvor kontrollen har karakter af en kontrol af et  

 »øjebliksbillede«  f.eks. når fødevaremyndighederne skal kontrollere  

 hygiejnetilstanden på en restaurant, eller når Told og Skat  eventuelt  

 i  

 samarbejde med Arbejdsdirektoratet  skal kontrollere, om der i en  

 virksomhed  

 er personer, som udfører »sort« arbejde.
Efter Justitsministeriets opfattelse bør de foreslåede  

 regler om forudgående underretning ligeledes  som anbefalet af  

 kommissionens  

 flertal - helt eller delvist kunne fraviges, hvis hensynet til parten selv  

 taler for det.
Justitsministeriet finder således ikke grundlag for et krav om  

 forudgående underretning om kontrolbesøg mv. i tilfælde, hvor borgeren eller  

 virksomheden ingen interesse har i et varsel.
Som eksempel herpå kan nævnes  

 tilfælde, hvor parten selv anmoder om, at der straks gennemføres et  

 kontrolbesøg mv.
Justitsministeriet er endvidere enig i, at en myndighed bør  

 kunne gennemføre et tvangsindgreb uanset, at forudgående underretning herom  

 ikke er sket, i tilfælde, hvor afgørende hensyn til private eller offentlige  

 interesser taler for det.
Som eksempel kan nævnes tilfælde, hvor hensyn til  

 de  

 ansattes sikkerhed og sundhed taler for, at Arbejdstilsynet gennemfører et  

 kontrolbesøg uden at afvente en forudgående varsling.
Justitsministeriet finder også ligesom flertallet, at de  

 foreslåede regler om forudgående underretning bør kunne fraviges i det  

 omfang,  

 det er nødvendigt af hensyn til rigets udenrigspolitiske eller  

 udenrigsøkonomiske interesser, herunder forholdet til EU.
I den forbindelse  

 skal det navnlig bemærkes, at Danmark efter visse EU-retlige regler er  

 forpligtet til at lade kontrolbesøg ske uanmeldt.
Justitsministeriet er desuden enig med kommissionens  

 flertal i, at de foreslåede regler om forudgående underretning bør kunne  

 fraviges, hvis øjeblikkelig gennemførelse af tvangsindgrebet efter forholdets  

 særlige karakter er påkrævet.
Som eksempel kan nævnes redningsberedskabets  

 indtrængen i private ejendomme i forbindelse med brande eller udslip.
Endelig finder Justitsministeriet ligesom flertallet, at  

 kravet om forudgående underretning bør kunne fraviges, hvis underretning  

 viser  

 sig umulig, eller hvis vanskelighederne ved at gennemføre en underretning  

 ikke  

 vil stå mål med den retssikkerhedsmæssige gevinst herved.
Som eksempel kan  

 nævnes tilfælde, hvor fiskerimyndighederne foretager kontrol af de fartøjer,  

 der kommer i havn på et bestemt tidspunkt, uden at det på forhånd er muligt  

 at  

 fastlægge, hvilke fartøjer det vil dreje sig om.
Alle de ovennævnte hensyn er efter Justitsministeriets  

 opfattelse af en sådan vægt, at kravet om forudgående underretning bør kunne  

 fraviges i de pågældende tilfælde.
Det bemærkes i den forbindelse, at  

 Justitsministeriet ligesom kommissionens flertal forudsætter, at fravigelse  

 alene kan ske i det omfang, det kan begrundes i de nævnte hensyn.
I nogle tilfælde vil der kunne være tale om, at en  

 myndighed ønsker at gennemføre et kontrolbesøg mv. f.eks. på en virksomhed  

 uden, at de nævnte undtagelser til kravet om forudgående underretning er  

 opfyldt for alle de forhold, der kan blive undersøgt under kontrolbesøget.
Om  

 sådanne »blandede« kontrolbesøg mv. lægger kommissionens flertal op til, at  

 undladelse af forudgående varsel kun kan ske med hensyn til en del af  

 kontrolbesøget  nemlig de dele af et kontrolbesøg, hvor f.eks. øjemedet  

 ville  

 forspildes.
Justitsministeriet finder som udgangspunkt ikke, at det vil  

 være hensigtsmæssigt, at spørgsmålet om forudgående varsel skal vurderes  

 særskilt for forskellige dele af et kontrolbesøg mv.
Hertil kommer, at en  

 ordning, hvorefter f.eks.
Arbejdstilsynet skulle varsle en del af et  

 kontrolbesøg, reelt også ville kunne være et forhåndsvarsel til virksomheden  

 om, at det pågældende kontrolbesøg desuden ville omfatte undersøgelse af  

 forhold, hvor øjemedet med kontrollen netop ville være forspildt, hvis der  

 skulle ske forudgående underretning.
 På den baggrund forudsætter Justitsministeriet med  

 lovforslaget, at udgangspunktet vil være, at en myndighed kan fravige den  

 nævnte hovedregel om forudgående underretning, såfremt én eller flere af de  

 nævnte undtagelser til kravet om forudgående underretning er opfyldt med  

 hensyn  

 til ikke uvæsentlige dele af et samlet kontrolbesøg mv.
 Det netop anførte indebærer naturligvis ikke, at en  

 myndighed vil være berettiget til at søge at omgå kravet om forudgående  

 underretning ved at lade et kontrolbesøg mv. omfatte visse forhold, der kan  

 henføres til en af de nævnte undtagelser, såfremt der ikke er nogen rimelig  

 og  

 naturlig anledning til det.
Med hensyn til bestemmelsen i forvaltningslovens § 21  

 om retten til at afgive udtalelse er Justitsministeriet enig med  

 kommissionens  

 flertal i, at denne bestemmelse ikke bør finde anvendelse på det omhandlede  

 område.
I den forbindelse lægger Justitsministeriet vægt på, at  

 myndighedernes  

 planlægning af kontrolbesøg mv. bør foregå inden for rimelige og  

 hensigtsmæssige rammer og ikke i unødigt omfang vanskeliggøres af begæringer  

 om  

 udsættelse.
Justitsministeriet er endvidere enig med flertallet i, at de  

 berørte borgere og virksomheder i kraft af den foreslåede regel om  

 forudgående  

 underretning, som er beskrevet ovenfor, er sikret tilstrækkelig adgang til at  

 afgive udtalelse til sagen, inden et tvangsindgreb gennemføres.
3.3.10. Begrundelse og klagevejledning 3.3.10.1. Kommissionens  

 forslag Kommissionens flertal foreslår, at forvaltningslovens  

 §§ 22-26 om begrundelse og klagevejledning skal finde anvende ved  

 beslutninger om iværksættelse af tvangsindgreb.
Det fremgår af forvaltningslovens § 24, stk. 1,  

 at en begrundelse som hovedregel skal indeholde en henvisning til de  

 retsregler, i henhold til hvilke afgørelsen er truffet.
I det omfang  

 afgørelsen  

 efter disse regler beror på et administrativt skøn, skal begrundelsen tillige  

 angive de hovedhensyn, der har været bestemmende for skønsudøvelsen.  

 Begrundelsen skal endvidere om fornødent indeholde en kort redegørelse for de  

 oplysninger vedrørende sagens faktiske omstændigheder, som er tillagt  

 væsentlig  

 betydning for afgørelsen, jf. forvaltningslovens § 24, stk. 2.
 Kommissionens flertal foreslår, at beslutninger om at  

 iværksætte de omhandlede tvangsindgreb som udgangspunkt skal meddeles  

 skriftligt, idet retssikkerhedsmæssige hensyn efter kommissionens opfattelse  

 taler for en sådan ordning.
Som beskrevet ovenfor under pkt. 3.3.9 finder kommissionen,  

 at parten forud for gennemførelsen af en beslutning om iværksættelse af et  

 tvangsindgreb skal underrettes skriftligt, og at denne underretning bl.a.  

 skal  

 indeholde oplysninger om det faktiske og retlige grundlag for indgrebet, jf.  

 forvaltningslovens § 24. I tilfælde, hvor et tvangsindgreb gennemføres  

 uden forudgående underretning, forudsætter flertallet, at en skriftlig  

 meddelelse normalt skal gives samtidig med gennemførelsen af indgrebet.
Der  

 kan  

 dog efter flertallets opfattelse forekomme særlige tilfælde, hvor der er  

 behov  

 for øjeblikkelig indgriben fra myndighedens side f.eks. over for en ulovlig  

 eller farlig tilstand, og hvor der derfor ikke er tid til at udfærdige en  

 skriftlig meddelelse om indgrebet.
Kommissionens flertal finder, at  

 beslutningen om iværksættelse af et tvangsindgreb i sådanne tilfælde i første  

 omgang bør kunne meddeles mundtligt, men at parten efterfølgende kan  

 fremsætte  

 begæring om at få skriftlig meddelelse om beslutningen.
Efter forvaltningslovens § 25 skal afgørelser, som kan  

 påklages til anden forvaltningsmyndighed, og som meddeles skriftligt, være  

 ledsaget af en vejledning om klageadgang og angivelse af klageinstans samt  

 oplysning om fremgangsmåden ved indgivelse af klage, herunder en eventuel  

 klagefrist.
Kommissionens flertal finder, at reglen i forvaltningslovens  

 § 25 er egnet til at finde anvendelse på det her omhandlede område.
 Der henvises til side 130f i betænkningen.
3.3.10.2.  

 Justitsministeriets overvejelser Justitsministeriet er enig med kommissionens flertal i, at  

 forvaltningslovens §§ 22-26 om begrundelse og klagevejledning bør finde  

 anvendelse ved beslutninger om iværksættelse af tvangsindgreb.
Der henvises  

 til  

 lovforslagets § 3.
Justitsministeriet deler endvidere flertallets opfattelse  

 af, at retssikkerhedsmæssige hensyn taler for, at beslutninger om  

 iværksættelse  

 af tvangsindgreb som udgangspunkt skal meddeles skriftligt.
Der henvises til  

 lovforslagets § 5.
Justitsministeriet forudsætter i den forbindelse ligesom  

 kommissionens flertal, at den skriftlige meddelelse i tilfælde, hvor et  

 tvangsindgreb gennemføres uden forudgående underretning, normalt skal gives  

 samtidig med gennemførelsen af indgrebet.
Som påpeget af flertallet kan der  

 dog  

 forekomme særlige tilfælde, hvor der er behov for øjeblikkelig indgriben fra  

 myndighedernes side, f.eks. over for en ulovlig eller farlig tilstand, og  

 hvor  

 beslutningen om iværksættelse af et tvangsindgreb derfor i første omgang bør  

 kunne meddeles mundtligt.
Justitsministeriet har herudover overvejet, om  

 myndighederne også i andre tilfælde, hvor et tvangsindgreb gennemføres uden  

 forudgående underretning, bør kunne meddele en beslutning om iværksættelse af  

 tvangsindgreb mundtligt.
I den forbindelse har Justitsministeriet navnlig  

 lagt  

 vægt på, at kravet om skriftlig underretning ikke skal opleves som  

 unødvendigt  

 eller forsinkende.
Justitsministeriet finder i den forbindelse, at en  

 beslutning om iværksættelse af et tvangsindgreb, som ikke er blevet varslet,  

 også bør kunne meddeles mundtligt i visse andre tilfælde end, hvor der er  

 behov  

 for »øjeblikkelig indgriben« fra myndighedens side.
Også i situationer, hvor  

 der foreligger andre afgørende hensyn til private eller offentlige  

 interesser,  

 bør en myndighed således efter Justitsministeriets opfattelse kunne  

 gennemføre  

 et tvangsindgreb, inden myndigheden har haft lejlighed til at udarbejde en  

 skriftlig begrundelse.
Som eksempel herpå kan nævnes tilfælde, hvor  

 Arbejdstilsynet bliver opmærksom på sikkerheds- eller sundhedsfarlige  

 forhold.  

 Hvis afgørende hensyn til de ansattes sikkerhed mv. taler for det, bør  

 Arbejdstilsynet i så fald kunne gennemføre et kontrolbesøg, inden der har  

 været  

 lejlighed til at udfærdige en skriftlig begrundelse.
Det er ligeledes Justitsministeriets opfattelse, at  

 praktiske hensyn indebærer, at myndigheden i almindelighed bør kunne meddele  

 en  

 beslutning om et uvarslet tvangsindgreb mundtligt, såfremt hensynet til  

 parten  

 selv taler for, at tvangsindgrebet gennemføres, inden myndigheden har haft  

 lejlighed til at udarbejde en skriftlig begrundelse.
Som eksempel herpå kan  

 nævnes tilfælde, hvor en borger eller virksomhed selv anmoder om, at en  

 myndighed straks skal gennemføre et kontrolbesøg.
 Justitsministeriet kan tilslutte sig flertallets forslag  

 om, at en part, der efter lovforslagets regler har modtaget en mundtlig  

 meddelelse om iværksættelsen af tvangsindgrebet, efterfølgende kan fremsætte  

 begæring om at få en skriftlig meddelelse.
 Der henvises til lovforslagets § 5, stk. 5 og 6.
Som nævnt under pkt. 3.3.9 er der i arbejdsmiljølovens  

 § 79, stk. 2, og i stærkstrømslovens § 22, stk. 2,  

 fastsat  

 regler om, at tilsynsmyndigheden ikke over for henholdsvis arbejdsgiveren  

 eller  

 dennes repræsentant og ejeren eller brugeren af en elinstallation må oplyse,  

 at  

 et tilsynsbesøg foretages som følge af en klage.
Justitsministeriet finder af  

 de grunde, som er nævnt under pkt. 3.3.9, at arbejdsmiljølovens § 79,  

 stk. 2, og stærkstrømslovens § 22, stk. 2, bør gå forud for  

 lovforslagets regel om angivelse af det faktiske grundlag for et  

 tvangsindgreb.
 Justitsministeriet er enig med kommissionens flertal i, at  

 forvaltningslovens regler om klagevejledning (§§ 25-26) bør finde  

 anvendelse ved beslutningen om iværksættelse af tvangsindgreb.
3.3.11. Notatpligt og  

 udarbejdelse af rapporter 3.3.11.1. Kommissionens forslag Kommissionens flertal foreslår, at en bestemmelse med et  

 indhold, der svarer til offentlighedslovens § 6, stk. 1, om  

 notatpligt bør gælde i sager om tvangsindgreb.
Offentlighedslovens § 6  

 pålægger myndighederne at gøre notat om oplysninger, der modtages mundtligt  

 eller på anden måde i sager, hvor der vil blive truffet en afgørelse.
Det  

 gælder dog ikke, såfremt oplysningerne i øvrigt fremgår af sagens dokumenter.
 Herudover finder kommissionens flertal, at  

 retssikkerhedsmæssige hensyn tilsiger, at der i tilfælde, hvor  

 forvaltningsmyndigheder under gennemførelsen af et tvangsindgreb finder, at  

 den, som indgrebet er rettet imod, har tilsidesat regler i lovgivningen mv.,  

 bør udarbejdes egentlige rapporter, der efterfølgende udleveres til den  

 pågældende borger eller virksomhed.
 Finder myndigheden derimod ikke, at den, som indgrebet  

 rettes imod, har tilsidesat regler i lovgivningen mv., bør myndigheden efter  

 flertallets opfattelse alene have pligt til at udfærdige og udlevere en  

 rapport  

 om udførelsen af indgrebet, hvis parten fremsætter begæring om det.
 Der henvises nærmere til betænkningens side 131f.
3.3.11.2.  

 Justitsministeriets overvejelser Justitsministeriet er enig med kommissionens flertal i, at  

 en bestemmelse med et indhold svarende til offentlighedslovens § 6,  

 stk. 1, bør finde anvendelse i sager om tvangsindgreb.
Der henvises til  

 lovforslagets § 4.
Som nævnt ovenfor under pkt. 3.3.11.1 pålægger  

 offentlighedslovens § 6 alene myndighederne en pligt til at gøre notat  

 om  

 visse oplysninger.
Justitsministeriet er af de grunde, der af anført af  

 kommissionens flertal, enig i, at der herudover bør indføres en bestemmelse  

 om,  

 at der i tilfælde, hvor myndigheden under gennemførelsen af et tvangsindgreb  

 finder, at den, som indgrebet er rettet imod, har tilsidesat regler i  

 lovgivningen mv., skal udarbejdes en rapport om udførelsen af indgrebet, som  

 efterfølgende udleveres til den pågældende borger eller virksomhed.
 Justitsministeriet er endvidere enig med kommissionens  

 flertal i, at der i tilfælde, hvor myndigheden ikke finder, at den, som  

 indgrebet rettes imod, har tilsidesat regler i lovgivningen mv., bør være  

 pligt  

 for myndigheden til at udfærdige og udlevere en rapport om udførelsen af  

 indgrebet, hvis parten fremsætter begæring herom.
 Der henvises til lovforslagets § 8.
3.3.12. Klageadgang 3.3.12.1. Kommissionens  

 forslag Kommissionens flertal finder ikke, at myndighedens  

 beslutning om iværksættelse af et tvangsindgreb skal kunne påklages  

 umiddelbart  

 i forbindelse med den underretning, som myndigheden efter kommissionens  

 forslag  

 skal give forud for gennemførelsen af beslutningen om iværksættelse af et  

 tvangsindgreb.
I stedet indebærer kommissionens forslag, at parten på dette  

 tidspunkt gives adgang til at fremsætte indsigelser mod den trufne  

 beslutning,  

 hvorefter myndigheden er forpligtet til at overveje, om beslutningen bør  

 fastholdes (se pkt. 3.3.9 ovenfor).
 Kommissionen har herudover overvejet, hvorvidt der bør  

 foreslås generelle regler, der regulerer spørgsmålet om klageadgang i  

 forbindelse med andre beslutninger om iværksættelse af tvangsindgreb,  

 herunder  

 navnlig i de tilfælde, hvor myndigheden  efter parten har fremsat  

 indsigelser  

  fastholder en tidligere beslutning om iværksættelse af et  

 tvangsindgreb, og i  

 de tilfælde, hvor myndigheden iværksætter et tvangsindgreb uden varsel.
Kommissionen finder, at det på den ene side kan anføres, at  

 adgangen til at få en beslutning om iværksættelse af et tvangsindgreb prøvet  

 i  

 en klageinstans indebærer en yderligere retssikkerhedsgaranti for parten.
På  

 den anden side kan det efter flertallets opfattelse anføres, at indførelsen  

 af  

 en generel klageadgang alene ville have begrænset retssikkerhedsmæssig  

 betydning,  

 idet klageinstansen i en række tilfælde reelt ikke ville have noget at  

 efterprøve (f.eks. hvis der er tale om en stikprøvekontrol).
 Endvidere anfører kommissionen, at indførelsen af en  

 generel adgang til at klage over beslutninger om iværksættelse af  

 tvangsindgreb  

 ville være yderligere ressourcekrævende for myndighederne.
 På baggrund af en samlet afvejning af de nævnte hensyn  

 finder kommissionens flertal ikke, at der bør fastsættes generelle regler om  

 adgang til at klage over beslutninger om iværksættelse af tvangsindgreb.
 Regler om klageadgang må således efter kommissionens  

 opfattelse i givet fald fastsættes ud fra en afvejning af de hensyn, der gør  

 sig gældende på det enkelte forvaltningsområde.
 Kommissionen har endvidere overvejet, hvorvidt der bør fastsættes  

 særlige regler om opsættende virkning.
Kommissionen anfører, at spørgsmålet om, hvorvidt en klage  

 har opsættende virkning, i nogle tilfælde er direkte reguleret i loven.
I  

 tilfælde, hvor der ikke i loven er taget stilling til spørgsmål om opsættende  

 virkning, har klagen ikke uden videre suspensiv virkning.
Spørgsmålet om  

 opsættende virkning må i så fald afgøres ud fra en  i nogle tilfælde  

 ganske  

 kompliceret  afvejning af forskellige almindelige hensyn.
Det må i den  

 forbindelse tillægges vægt, om underinstansens afgørelse i væsentlig grad vil  

 miste sin betydning, eller om øjemedet hermed vil forspildes, hvis klagen har  

 opsættende virkning.
Samtidig må det i den samlede afvejning indgå, om  

 klageadgangen vil blive gjort mere eller mindre illusorisk, hvis klagen i det  

 konkrete tilfælde ikke tillægges opsættende virkning.
Kommissionen finder, at de eksisterende regler og  

 principper vedrørende spørgsmålet om opsættende virkning må anses for  

 tilstrækkelige.
Der er således efter kommissionens opfattelse ikke behov for  

 at  

 fastsætte særlige regler herom på det omhandlede område.
 Der henvises til betænkningens side 133ff.
3.3.12.2.  

 Justitsministeriets overvejelser Justitsministeriet er enig i, at myndighedens beslutning om  

 iværksættelse af et tvangsindgreb ikke skal kunne påklages i forbindelse med  

 den underretning, som myndigheden skal give forud for gennemførelsen af  

 beslutningen om iværksættelse af et tvangsindgreb.
I stedet foreslås  i  

 overensstemmelse med flertallets forslag - en bestemmelse om, at parten gives  

 adgang til at fremsætte indsigelser mod den trufne beslutning, hvorefter  

 myndigheden er forpligtet til at overveje, om beslutningen bør fastholdes.  

 Der  

 henvises til lovforslagets § 5, stk. 3.
 Justitsministeriet er endvidere af de grunde, der er anført  

 af kommissionens flertal, enig i, at der ikke bør fastsættes generelle regler  

 om adgang til at klage over beslutninger om iværksættelse af tvangsindgreb.  

 Regler om klageadgang må således efter Justitsministeriets opfattelse i givet  

 fald fastsættes på de enkelte forvaltningsområder ud fra en afvejning af de  

 hensyn, der her gør sig gældende.
 Endelig er Justitsministeriet enig i, at der med hensyn til  

 beslutninger om tvangsindgreb uden for strafferetsplejen ikke er behov for at  

 fastsætte særlige regler om opsættende virkning i tilfælde, hvor der kan  

 indgives klage over en sådan beslutning.
3.3.13. Legitimation 3.3.13.1. Kommissionens  

 forslag Kommissionens flertal foreslår, at der fastsættes en  

 udtrykkelig bestemmelse om, at tvangsindgreb, der foretages uden for  

 myndighedernes embedssteder, som hovedregel kun må foretages mod forevisning  

 af  

 legitimation.
 Flertallet finder, at den nævnte legitimation bør vise,  

 hvilken myndighed vedkommende person repræsenterer, samt indeholde  

 identificerbare oplysninger om den pågældendes identitet (f.eks.  

 tjenestenummer). Endvidere finder flertallet, at legitimationen skal  

 forevises  

 uopfordret, når der træffes nogen på stedet.
Kommissionens flertal foreslår herudover en bestemmelse,  

 hvorefter en myndighed undtagelsesvis helt eller delvist kan undlade at følge  

 den foreslåede bestemmelse om fremvisning af legitimation, hvis afgørende  

 hensyn taler for det.
Flertallet henviser i den forbindelse til, at der kan  

 forekomme tilfælde, hvor det efter en konkret vurdering undtagelsesvist vil  

 være velbegrundet ikke at oplyse navn mv.
Det kan således efter  

 omstændighederne være tilfældet, hvis den eller de personer, som et  

 tvangsindgreb rettes mod, udviser en truende adfærd mv.
Kommissionen bemærker, at der på politiets område i  

 Rigspolitichefens kundgørelse II nr. 32 af 17. november 1993 er fastsat  

 særlige  

 regler om forevisning af legitimationskort.
Det fremgår heraf bl.a., at en  

 polititjenestemand på opfordring af nogen, som vedkommende kommer i  

 forbindelse  

 med i tjenstlig anledning, skal opgive charge, navn og tjenestested, ligesom  

 legitimationskort normalt skal forevises.
Fremsættes opfordringen under  

 anholdelse eller uroligheder, eller fremsættes den af en person, der er  

 spirituspåvirket, provokerende eller stærkt uligevægtig, kan en  

 polititjenestemand  

 dog undlade at give de nævnte oplysninger og undlade at fremvise  

 legitimationskort.
Den, der fremsætter opfordringen, skal i sådanne tilfælde  

 henvises til polititjenestemandens tjenestested, som derfor snarest skal  

 underrettes om forholdet.
 Kommissionens flertal påpeger, at Rigspolitichefens  

 kundgørelse giver en videregående mulighed for at undlade (uopfordret) at  

 forevise legitimation end den bestemmelse, som kommissionens flertal  

 foreslår.  

 Flertallet har i den forbindelse ikke nærmere overvejet og taget stilling  

 til,  

 om der for politiet kan gøre sig særlige hensyn gældende, således at der i  

 bekræftende fald vil være behov for de særlige regler i kundgørelsen i  

 tilfælde, hvor politiet gennemfører eller bistår ved gennemførelsen af  

 tvangsindgreb  

 uden for strafferetsplejen.
 Der henvises til side 135f.
3.3.13.2.  

 Justitsministeriets overvejelser Justitsministeriet kan tilslutte sig flertallets forslag  

 om, at tvangsindgreb, der foretages uden for myndighedernes embedssteder, som  

 hovedregel kun må foretages mod forevisning af legitimation.
 Justitsministeriet finder ligesom flertallet, at den nævnte  

 legitimation bør vise, hvilken myndighed vedkommende person repræsenterer,  

 samt  

 indeholde identificerbare oplysninger om den pågældendes identitet (f.eks.  

 tjenestenummer). Justitsministeriet deler endvidere flertallets opfattelse  

 af,  

 at legitimationen skal forevises uopfordret, når der træffes nogen på stedet.
Justitsministeriet er desuden enig i, at der kan forekomme  

 tilfælde, hvor det efter en konkret vurdering undtagelsesvist vil være  

 velbegrundet ikke at oplyse navn mv.
Justitsministeriet kan derfor tilslutte  

 sig flertallets forslag om, at en myndighed undtagelsesvist helt eller  

 delvist  

 kan undlade at følge den foreslåede bestemmelse om fremvisning af  

 legitimation,  

 hvis afgørende hensyn taler for det.
 Hvad angår politiets område, er det Justitsministeriets  

 opfattelse, at der i tilfælde, hvor politiet gennemfører tvangsindgreb uden  

 for  

 strafferetsplejen, ikke gør sig sådanne særlige hensyn gældende, som kan  

 begrunde, at politiet skulle have en mindre vidtgående pligt til uopfordret  

 at  

 fremvise legitimation, end hvad der efter den foreslåede bestemmelse vil  

 gælde  

 for andre forvaltningsmyndigheder.
 Justitsministeriet har derfor ikke fundet anledning til at  

 foreslå, at reglen om fremvisning af legitimation ikke skal gælde i samme  

 udstrækning for politiet som for andre myndigheder, der gennemfører  

 tvangsindgreb uden for strafferetsplejen.
 Det bemærkes i den forbindelse, at de særlige situationer,  

 hvor en polititjenestemand efter Rigspolitichefens kundgørelse kan undlade at  

 opgive navn mv.  f.eks. hvor den, som indgrebet rettes imod er stærkt  

 uligevægtig  vil være omfattet af bestemmelsen i lovforslagets  

 § 6,  

 stk. 2, når indgrebet foretages uden for strafferetsplejen.
 Der henvises til lovforslagets § 6.
3.3.14. Skånsomhed 3.3.14.1. Kommissionens  

 forslag Kommissionens flertal foreslår, at der fastsættes en  

 udtrykkelig bestemmelse om, at tvangsindgreb skal foretages så skånsomt, som  

 omstændighederne tillader, herunder så vidt muligt uden at forårsage  

 ødelæggelse eller beskadigelse, og uden at indgrebet på grund af tidspunktet  

 for foretagelsen eller den måde, hvorunder det foretages, giver anledning til  

 unødig opsigt.
 Flertallet henviser i den forbindelse til, at det  

 almindelige forvaltningsretlige proportionalitetsprincip bl.a. indebærer, at  

 forvaltningsmyndigheder ikke må foretage indgreb på en måde, der er unødigt  

 generende for den pågældende borger mv.
 Der henvises til side 136 i betænkningen.
3.3.14.2. Justitsministeriets  

 overvejelser Justitsministeriet er enig med kommissionens flertal i, at  

 der bør fastsættes en udtrykkelig bestemmelse om, at tvangsindgreb skal  

 foretages så skånsomt, som omstændighederne tillader, herunder så vidt muligt  

 uden at forårsage ødelæggelse eller beskadigelse, og uden at indgrebet på  

 grund  

 af tidspunktet for foretagelsen eller den måde, hvorunder det foretages,  

 giver  

 anledning til unødig opsigt.
 Der henvises til lovforslagets § 7.
 3.4. Fælles kontrolbesøg mv.
3.4.1. Gældende ret På en række områder indgår flere myndigheder i dag i et  

 samarbejde om fælles kontrolbesøg mv.
Som eksempel kan nævnes, at Told og  

 Skat  

 og Arbejdsdirektoratet gennemfører fælles kontrolbesøg i virksomheder for at  

 kontrollere, om der udføres »sort« arbejde.
En myndighed, der deltager i en samordnet kontrol med andre  

 myndigheder, opnår ikke af denne grund øgede kontrolbeføjelser.
I forbindelse  

 med et fælles kontrolbesøg kan en forvaltningsmyndighed således alene anvende  

 de kontrolbeføjelser, som efter lovgivningen tilkommer denne myndighed, og  

 kan  

 ikke benytte sig af andre myndigheders beføjelser.
3.4.2. Kommissionens forslag Kommissionens flertal bemærker, at det vil være hver enkelt  

 myndigheds opgave at påse, at de regler, som kommissionen foreslår med hensyn  

 til fremgangsmåden mv. ved gennemførelse af kontrolbesøg, bliver fulgt i  

 forbindelse med et fælles kontrolbesøg.
Eksempelvis vil det være den enkelte  

 myndigheds opgave på forhånd at vurdere, om gennemførelsen af et kontrolbesøg  

 vil ligge inden for rammerne af det proportionalitetsprincip, som  

 kommissionen  

 foreslår lovfæstet.
Når det gælder den foreslåede bestemmelse om forudgående  

 varsling af et kontrolbesøg, vil det efter flertallets opfattelse ligeledes  

 være den enkelte myndighed, der skal sørge for, at bestemmelsen overholdes  

 for  

 det tvangsindgreb, som denne myndighed påtænker at gennemføre som led i et  

 fælles kontrolbesøg.
I overensstemmelse hermed må vurderingen af, om der  

 eventuelt er grundlag for at undlade forudgående varsling efter den  

 foreslåede  

 bestemmelse, ske separat for hver enkelt myndighed.
Det forhold, at én  

 myndighed i det pågældende tilfælde, vil være berettiget til at undlade  

 forudgående varsling, indebærer således ikke, at andre myndigheder, som skal  

 deltage i et fælles kontrolbesøg, kan undlade at varsle deres kontrolbesøg.
 Kommissionens flertal understreger, at det anførte ikke er  

 til hinder for, at myndighederne som led i fælles kontrol har et praktisk  

 samarbejde, herunder f.eks. i forbindelse med fremsendelse af  

 varslingsskrivelse og udfærdigelse af rapport om kontrolbesøgets  

 gennemførelse.  

 Myndighederne vil også i forbindelse med det fælles kontrolbesøg kunne yde  

 hinanden praktisk bistand, f.eks. således at medarbejdere fra én myndighed  

 kan  

 yde bistand, hvis der i tilknytning til den del af kontrolbesøget, som angår  

 en  

 anden myndighed, skal ske borttransport af dokumenter eller andre effekter  

 mv.
Kommissionen har  i overensstemmelse med kommissoriet   

 overvejet, om der bør opstilles særlige regler for de tilfælde, hvor  

 myndigheder foretager fælles kontrolbesøg.
Efter kommissionens opfattelse er  

 der imidlertid ikke behov for at opstille sådanne særlige regler ved siden af  

 de regler, som kommissionen i øvrigt foreslår, og som også vil gælde i  

 forbindelse med gennemførelsen af fælles kontrolbesøg.
I øvrigt opfordrer kommissionens flertal til, at  

 myndighederne også fremover er opmærksomme på mulighederne for at gennemføre  

 fælles kontrolbesøg.
Både hensynet til en effektiv kontrol og hensynet til at  

 udsætte berørte borgere og virksomheder for mindst mulig gene i forbindelse  

 med  

 kontrolbesøg taler således for, at de relevante myndigheder har et indbyrdes  

 samarbejde, der giver mulighed for efter omstændighederne at gennemføre  

 fælles  

 kontrolbesøg.
3.4.3. Justitsministeriets  

 overvejelser Justitsministeriet er enig med kommissionens flertal i, at  

 det vil være hver enkelt myndigheds opgave at påse, at lovforslagets regler  

 om  

 fremgangsmåden mv. ved gennemførelse af kontrolbesøg bliver fulgt i  

 forbindelse  

 med et fælles kontrolbesøg.
Justitsministeriet er således enig i, at det vil være den  

 enkelte myndighed, der skal sørge for, at lovforslagets regler om varsling  

 overholdes for det tvangsindgreb, som denne myndighed påtænker at gennemføre  

 som led i et fælles kontrolbesøg.
I overensstemmelse hermed må vurderingen  

 af,  

 om der eventuelt er grundlag for at undlade forudgående varsling efter den  

 foreslåede bestemmelse, ske separat for hver enkelt myndighed.
 Justitsministeriet finder ligesom kommissionens flertal, at  

 der ikke ved siden af lovforslagets regler om myndighedernes fremgangsmåde  

 mv.  

 er behov for at opstille særlige regler om fælles kontrolbesøg.
Justitsministeriet skal i den forbindelse bemærke, at  

 lovforslaget  som anført af kommissionen - ikke er til hinder for, at  

 myndighederne som led i fælles kontrol har et praktisk samarbejde, herunder  

 f.eks. i forbindelse med fremsendelse af varslingsskrivelse og udfærdigelse  

 af  

 rapport om kontrolbesøgets gennemførelse.
Myndighederne vil også i  

 forbindelse  

 med det fælles kontrolbesøg kunne yde hinanden praktisk bistand.
 Både hensynet til en effektiv kontrol og hensynet til at  

 udsætte berørte borgere og virksomheder for mindst mulig gene taler i den  

 forbindelse som anført af kommissionen for, at de relevante myndigheder i  

 videst muligt omfang har et indbyrdes samarbejde, der giver mulighed for at  

 gennemføre fælles kontrolbesøg.
 3.5. Offentliggørelse af oplysninger om  

 resultat af kontrolbesøg mv.
3.5.1. Gældende ret Spørgsmålet om en  

 offentlig myndigheds adgang til af egen drift at offentliggøre resultatet af  

 kontrolbesøg mv. skal som udgangspunkt afgøres efter de almindelige regler om  

 tavshedspligt i forvaltningsloven og straffeloven samt efter reglerne i  

 persondataloven.
 Anmoder  

 offentligheden om adgang til sådanne oplysninger, vil det normalt være de  

 almindelige regler i offentlighedsloven, der afgør om en sådan anmodning kan  

 imødekommes.
Inden for det  

 enkelte forvaltningsområde kan der være fastsat særlige regler om  

 offentliggørelse af kontrol- og analyseresultater.
På Fødevareministeriets  

 område er der således i flere love fastsat regler om offentliggørelse af  

 kontrol- og analyseresultater, herunder offentliggørelse med navns nævnelse  

 af  

 resultater samt art og omfang af sanktioner på baggrund af den kontrol, som  

 gennemføres i henhold til loven eller regler udstedt i medfør af loven, jf.  

 bl.a. fødevareloven, lov om foderstoffer samt lov om frø, kartofler og  

 planter.
3.5.2. Kommissionens forslag Efter kommissoriet  

 har kommissionen i relevant omfang kunne inddrage spørgsmål om myndighedernes  

 adgang til at meddele offentligheden oplysninger om resultatet af  

 kontrolbesøg  

 hos virksomheden.
 Kommissionen har  

 ikke fundet anledning til at komme ind på dette spørgsmål.
3.5.3. Justitsministeriets overvejelser Det er  

 Justitsministeriets opfattelse, at spørgsmål om offentliggørelse af  

 resultater  

 af kontrolbesøg mv. fortsat som udgangspunkt bør afgøres efter de almindelige  

 regler om tavshedspligt, reglerne i persondataloven og de almindelige regler  

 om  

 aktindsigt i offentlighedsloven.
 I det omfang der  

 findes behov for at fastsætte yderligere regler om adgang til at  

 offentliggøre  

 sådanne oplysninger, må det således efter Justitsministeriets opfattelse som  

 hidtil ske i lovgivningen inden for det enkelte forvaltningsområde.
3.6.  

 Forholdet til strafferetsplejen ved gennemførelsen af tvangsindgreb 3.6.1.  

 Gældende ret Der findes ikke i  

 dag et generelt regelsæt, der regulerer adgangen til at foretage  

 tvangsindgreb  

 uden for strafferetsplejen i tilfælde, hvor der er mistanke om, at en person  

 har begået et strafbart forhold.
Spørgsmålet blev  

 behandlet af det udvalg nedsat af Justitsministeriet, der i 1985 afgav  

 betænkning nr. 1039/1985 om tvangsindgreb uden for strafferetsplejen.
I  

 betænkningen anførte udvalget bl.a., at udgangspunktet i kommende lovgivning  

 bør være, at ikke-straffeprocessuelle tvangsindgreb ikke anvendes, i det  

 omfang  

 en tilsynsmyndighed mv. har begrundet mistanke om et strafbart forhold, og  

 forholdet er anmeldt til politiet.
 Det bagvedliggende  

 synspunkt er, at anvendelsen af et tvangsindgreb i tilfælde, hvor der  

 foreligger en sådan mistanke, i stedet bør ske efter reglerne i  

 retsplejeloven,  

 som netop tilsigter at varetage de særlige retssikkerhedsmæssige hensyn, der  

 gør sig gældende, når en person mistænkes for at have begået et strafbart  

 forhold.
I overensstemmelse  

 hermed er det i en række nyere lovforarbejder lagt til grund, at  

 administrative  

 kontrolmyndigheder mv. ikke kan anvende tvangsindgreb, hvis en person er  

 konkret mistænkt for et strafbart forhold.
Det er i den forbindelse lagt til  

 grund, at muligheden for at anvende tvangsindgreb uden for strafferetsplejen  

 begrænses fra det tidspunkt, hvor der foreligger konkret mistanke om et  

 strafbart forhold og ikke  som anbefalet i 1985-betænkningen  fra  

 det  

 tidspunkt, hvor den pågældende myndighed eventuelt indgiver anmeldelse om  

 forholdet  

 til politiet.
Som eksempel på  

 lovforarbejder, hvor dette synspunkt er afspejlet, kan bl.a. nævnes L 73/1998  

 om forslag til lov om ændring af skattekontrolloven, kildeskatteloven,  

 arbejdsmarkedsfondsloven, toldloven og en række afgiftslove.
Her fremgår det  

 af  

 Skatteministeriets besvarelse af spørgsmål nr. 6 af 8. november 1998 fra  

 Folketingets Skatteudvalg (L 73  bilag 2) bl.a., at skattemyndighederne  

 er  

 udelukket fra at anvende de administrative kontrolbeføjelser, hvis  

 skattemyndighederne inden et kontrolbesøgs foretagelse har formodning om et  

 strafbart forhold og vurderer, at der er grundlag for at rejse sigtelse.  

 Skattemyndighedernes anvendelse af kontrolbeføjelser er ifølge besvarelsen  

 begrænset til de tilfælde, hvor kontrollen ikke foretages med henblik på at  

 straffe den pågældende.
 De nugældende  

 regler om forholdet til strafferetsplejen ved gennemførelse af tvangsindgreb  

 er  

 i øvrigt beskrevet på side 89ff i betænkningen.
3.6.2.  

 Kommissionens forslag Kommissionens  

 flertal finder, at den praksis, der som nævnt i pkt. 3.6.1 umiddelbart  

 ovenfor  

 følger af de senere års lovgivning på en række forvaltningsområder, bør  

 overføres til en generel regel.
Der bør således efter flertallets opfattelse  

 indsættes en generel bestemmelse i lovgivningen om begrænsninger i  

 administrative myndigheders adgang til at udøve kontrolbeføjelser i tilfælde,  

 hvor der foreligger konkret mistanke om et strafbart forhold.
Det gælder,  

 hvad  

 enten der er tale om tvangsindgreb rettet mod den, som er mistænkt, eller mod  

 andre.
 Flertallet anfører  

 som overordnet argument, at hensynet til ikke at omgå de straffeprocessuelle  

 regler i retsplejeloven  som indeholder regler for adgang til  

 ransagning,  

 beslaglæggelse mv. i forbindelse med efterforskning af strafbare forhold  

   

 indebærer, at der bør være begrænsninger i mulighederne for, at offentlige  

 myndigheder kan foretage tvangsindgreb uden for strafferetsplejen, hvis der  

 er  

 konkret mistanke om, at en person har begået et strafbart forhold.
Kommissionens  

 flertal finder, at forvaltningsmyndighedernes kontrolbeføjelser bør begrænses  

 fra det tidspunkt, hvor en person »med rimelig grund mistænkes for at have  

 begået et strafbart forhold«.
Kommissionens flertal har i den forbindelse  

 lagt  

 vægt på, at dette »skæringstidspunkt« i højere grad end f.eks. tidspunktet  

 for  

 en myndigheds indgivelse af politianmeldelse tilgodeser borgernes  

 retssikkerhed.
En ordning, hvorefter en forvaltningsmyndighed frem til  

 tidspunktet for indgivelse af politianmeldelse uden særlige begrænsninger  

 skulle kunne foretage tvangsindgreb med hjemmel i de administrative  

 kontrolbestemmelser, ville således efter flertallets opfattelse bl.a. være  

 forbundet med en omgåelsesrisiko, idet en myndighed bevidst ville kunne  

 udskyde  

 tidspunktet for indgivelse af anmeldelse.
At der skal være tale  

 om, at »en person med rimelig grund mistænkes for at have begået et strafbart  

 forhold«, indebærer ifølge flertallet, at mistanken skal være baseret på  

 fornødne konkrete, objektive oplysninger i den konkrete sag.
En myndighed,  

 som  

 har mistanke om, at »der er noget galt«, vil i den forbindelse uden særlige  

 begrænsninger kunne være berettiget til at gennemføre eller fortsætte et  

 kontrolbesøg mv., indtil der i givet fald er tilvejebragt visse nærmere  

 konkretiserede oplysninger om karakteren og omfanget af det eller de forhold,  

 som mistanken angår.
 Kommissionens  

 flertal har overvejet, om de særlige begrænsninger i adgangen til at  

 gennemføre  

 kontrolbesøg mv. i tilfælde, hvor en person med rimelig grund mistænkes for  

 at  

 have begået et strafbart forhold, burde udformes således, at et tvangsindgreb  

 i  

 disse tilfælde ikke kan gennemføres, medmindre det vil kunne udelukkes, at  

 der  

 vil blive tilvejebragt oplysninger af betydning for bedømmelsen af den  

 formodede lovovertrædelse.
 Flertallet finder  

 imidlertid, at en sådan bestemmelse ville føre til en retstilstand, der ikke  

 forekommer acceptabel, idet f.eks. arbejdsmiljø-, miljø- og  

 fødevaremyndighederne i tilfælde, hvor en borger eller en virksomhed  

 mistænkes  

 for et strafbart forhold, i givet fald ville være afskåret fra at gennemføre  

 kontrolbesøg med henblik på i anledning af det samme forhold at nedlægge  

 påbud  

 mv. for f.eks. at standse et farligt arbejde eller en igangværende forurening  

 eller for f.eks. at undgå salg af sundhedsfarlige fødevarer.
På den baggrund  

 foreslår kommissionens flertal i stedet en bestemmelse, hvorefter en  

 forvaltningsmyndighed i tilfælde, hvor en person i overensstemmelse med det  

 anførte med rimelig grund mistænkes for at have begået et strafbart forhold,  

 vil være berettiget til at foretage tvangsindgreb uden for strafferetsplejen,  

 i  

 det omfang det sker med henblik på at tilvejebringe oplysninger til brug for  

 behandlingen af andre spørgsmål end fastsættelse af straf.
Denne begrænsning  

 indebærer, at myndighederne i de nævnte tilfælde ikke vil kunne foretage et  

 kontrolbesøg mv., hvis formålet hermed ville være at tilvejebringe  

 oplysninger  

 til brug for en straffesag.
Derimod kan myndighederne også i tilfælde, hvor  

 en  

 person med rimelig grund mistænkes for at have begået et strafbart forhold,  

 gennemføre eller fortsætte et tvangsindgreb og dermed tilvejebringe  

 oplysninger  

 om det eller de forhold, som mistanken omfatter, hvis formålet er at  

 tilvejebringe oplysningerne til brug for andet end fastsættelse af straf.
Den  

 foreslåede bestemmelse skal gælde, hvad enten der er tale om tvangsindgreb  

 rettet mod den mistænkte eller mod andre.
Herudover foreslår  

 kommissionens flertal en bestemmelse om, at den mistænkte kan give samtykke  

 til  

 fravigelse af de foreslåede begrænsninger.
Flertallet bemærker i den  

 forbindelse, at de foreslåede begrænsninger bygger på hensynet til den  

 mistænktes retssikkerhed, således at den mistænkte med sit samtykke bør kunne  

 ophæve de nævnte begrænsninger.
 Der henvises til  

 side 145ff i betænkningen.
Som nævnt under  

 pkt. 1 kan ét medlem af kommissionen ikke støtte flertallets forslag i sin  

 helhed.
Om flertallets forslag til regler om forholdet til strafferetsplejen  

 ved gennemførelse af tvangsindgreb anfører medlemmet, at de foreslåede regler  

 er for vidtgående og i forhold til i dag vil begrænse og besværliggøre  

 myndighedernes mulighed for at varetage deres tilsyns- og kontrolopgaver.  

 Efter  

 medlemmets opfattelse kan konsekvenserne blive, at Arbejdstilsynet i vidt  

 omfang vil være nødsaget til at inddrage politi- og anklagemyndighed på et  

 meget  

 tidligere stadie af sagsforløbet også i småsager, der i dag ofte kan klares  

 administrativt.
Medlemmet anfører i den forbindelse, at det i værste fald kan  

 medføre, at sager ikke oplyses tilstrækkeligt eller opgives af  

 ressourcemæssige  

 årsager.
3.6.3.  

 Justitsministeriets overvejelser Justitsministeriet  

 er enig med kommissionens flertal i, at hensynet til ikke at omgå de  

 straffeprocessuelle regler indebærer, at der bør gælde særlige begrænsninger  

 i  

 myndighedernes muligheder for at foretage tvangsindgreb uden for  

 strafferetsplejen, hvis der er konkret mistanke om, at en person har begået  

 et  

 strafbart forhold.
Foreligger der en sådan mistanke, bør et tvangsindgreb som  

 udgangspunkt ske efter retsplejelovens regler om adgang til ransagning,  

 beslaglæggelse mv. i forbindelse med efterforskning af strafbare forhold.
Justitsministeriet  

 kan i den forbindelse også tilslutte sig flertallets valg af  

 »skæringstidspunkt«.
Af de grunde, som er anført af kommissionens flertal, er  

 det således også Justitsministeriets opfattelse, at  

 forvaltningsmyndighedernes  

 beføjelser til at gennemføre tvangsindgreb skal begrænses fra det tidspunkt,  

 hvor en person med rimelig grund mistænkes for at have begået et strafbart  

 forhold.
Der henvises til lovforslagets § 9, stk. 1.
I overensstemmelse  

 med opfattelsen hos kommissionens flertal må den nævnte mistanke være baseret  

 på fornødne konkrete, objektive oplysninger i den pågældende sag.  

 Justitsministeriet er således enig i, at det vil kunne være berettiget at  

 gennemføre eller fortsætte et kontrolbesøg mv., indtil der i givet fald er  

 tilvejebragt visse nærmere konkretiserede oplysninger om karakteren og  

 omfanget  

 af det eller de forhold, som mistanken angår.
Der henvises nærmere til  

 bemærkningerne til lovforslagets § 9.
Det forudsættes i  

 den forbindelse, at det i almindelighed er den pågældende tilsynsmyndighed  

 mv.,  

 der skal vurdere, om der foreligger rimelig grund til mistanke om et  

 strafbart  

 forhold.
Spørgsmål herom skal således normalt ikke overgives til politiets  

 stillingtagen.
 Justitsministeriet  

 er endvidere enig med kommissionens flertal i, at det ville medføre en  

 uacceptabel retstilstand, hvis en forvaltningsmyndighed i tilfælde, hvor der  

 foreligger den nævnte mistanke om et strafbart forhold, skulle være afskåret  

 fra at udføre en række opgaver af væsentlig eller afgørende betydning for  

 administrationen og kontrollen af lovgivningen mv. på det pågældende område.
Justitsministeriet  

 kan derfor tilslutte sig flertallets forslag om, at en forvaltningsmyndighed  

 i  

 sager, hvor en person med rimelig grund mistænkes for at have begået et  

 strafbart forhold, vil være berettiget til at foretage et tvangsindgreb, i  

 det  

 omfang det sker med henblik på at tilvejebringe oplysninger til brug for  

 behandlingen af andre spørgsmål end fastsættelse af straf.
Tilsynsmyndigheder  

 mv. vil således  uanset at en person med rimelig grund mistænkes for at  

 have  

 begået et strafbart forhold  kunne gennemføre et tvangsindgreb, hvis  

 det alene  

 sker med henblik på at tilvejebringe oplysninger til brug for behandlingen af  

 andre spørgsmål end fastsættelse af straf.
Der henvises til lovforslagets  

 § 9, stk. 2.
 Det anførte  

 indebærer, at en myndighed - selv om der foreligger rimelig grund til  

 mistanke  

 om et strafbart forhold  kan gennemføre eller fortsætte et kontrolbesøg  

 eller  

 andet tvangsindgreb og dermed tilvejebringe oplysninger, der vedrører det  

 mulige strafbare forhold, hvis formålet alene er at tilvejebringe  

 oplysningerne  

 til brug for f.eks. spørgsmål om udstedelse af et påbud eller forbud i medfør  

 af lovgivningen på det enkelte område, spørgsmål om tilbagekaldelse af en  

 tilladelse mv., eller andre spørgsmål, der ikke vedrører fastsættelse af  

 straf.
 Hvis formålet ikke  

 er at tilvejebringe oplysninger til brug for en straffesag, kan  

 administrative  

 myndigheder således i forbindelse med varetagelse af deres tilsyns- og  

 kontrolopgaver mv. foretage kontrolbesøg og andre tvangsindgreb, uanset at  

 der  

 hermed tilvejebringes oplysninger, som også vil have betydning for behandling  

 af eventuelle spørgsmål om fastsættelse af straf, herunder for myndighedens  

 vurdering af, om der f.eks. ved at indgive politianmeldelse er grundlag for  

 en  

 videre strafferetlig forfølgning af sagen.
På den baggrund er  

 det Justitsministeriets opfattelse, at lovforslaget vil medføre, at  

 tilsynsmyndigheder mv. fortsat i meget vidt omfang kan gennemføre  

 kontrolbesøg  

 og andre tvangsindgreb, selv om der foreligger rimelig grund til mistanke om  

 et  

 strafbart forhold.
De forskellige myndigheder vil således efter lovgivningen  

 på  

 det enkelte område i almindelighed have til opgave at varetage en række  

 opgaver, der netop ikke vedrører fastsættelse af straf, og lovforslaget vil  

 som  

 anført ikke være til hinder for at gennemføre tvangsindgreb, hvor formålet  

 alene er at løse sådanne kontrol- og tilsynsopgaver mv.
Lovforslaget  

 vedrører desuden kun begrænsninger i adgangen til at gennemføre  

 tvangsindgreb.  

 Der er med lovforslaget ikke noget til hinder for, at den pågældende  

 tilsynsmyndighed mv. foretager andre sagsbehandlingsskridt med det formål at  

 behandle spørgsmål om fastsættelse af straf.
I overensstemmelse hermed lægges  

 der ikke med lovforslaget op til nogen ændring af den praksis, der eksisterer  

 på de enkelte områder med hensyn til arbejdsfordelingen mellem  

 tilsynsmyndigheder mv. og politiet.
Også i de tilfælde, hvor lovforslaget vil  

 afskære en tilsynsmyndighed fra selv at foretage et tvangsindgreb  og  

 hvor et  

 tvangsindgreb derfor i givet fald skal forestås af politiet (ofte med rettens  

 godkendelse) efter reglerne i retsplejeloven  forudsættes det således,  

 at der  

 ikke sker nogen forskydning af den øvrige arbejdsfordeling mellem  

 tilsynsmyndighederne mv. og politiet.
Det forhold, at  

 spørgsmål om foretagelse af tvangsindgreb i visse tilfælde skal overlades til  

 politiet, bør derfor ikke i almindelighed medføre ændringer med hensyn til, i  

 hvilket omfang de forskellige tilsynsmyndigheder mv.  efter den  

 praksis, der  

 gælder på det enkelte område - f.eks. undersøger og forbereder en sag, inden  

 sagen eventuelt overgives til politiet med henblik på stillingtagen til, om  

 der  

 skal rejses tiltale.
Det bemærkes herved, at det ofte vil være  

 tilsynsmyndighederne, der besidder den særlige faglige ekspertise, som der er  

 behov for ved behandling af straffesager om overtrædelse af lovgivningen på  

 det  

 enkelte forvaltningsområde.
Af den grund forudsættes det også, at politiet i  

 tilfælde, hvor et tvangsindgreb efter lovforslaget kun kan gennemføres efter  

 reglerne i retsplejeloven, normalt vil skulle være ledsaget af repræsentanter  

 for vedkommende tilsynsmyndighed mv.
Endvidere vil sagen i disse tilfælde,  

 når  

 tvangsindgrebet er gennemført  i det omfang der er praksis for det på  

 det  

 enkelte forvaltningsområde  kunne sendes tilbage til vedkommende  

 kontrolmyndighed mv. med henblik på yderligere sagsbehandling også af  

 spørgsmål, der vedrører eventuel efterfølgende pålæggelse af straf.
Justitsministeriet  

 er enig med kommissionens flertal i, at de foreslåede begrænsninger i  

 adgangen  

 til at gennemføre tvangsindgreb bør gælde, hvad enten der er tale om  

 tvangsindgreb rettet mod den mistænkte eller mod andre.
Justitsministeriet  

 har  

 i den forbindelse ligesom kommissionens flertal lagt vægt på, at hensynet til  

 ikke at omgå retsplejelovens regler om strafferetsplejen - der indeholder  

 bestemmelser om ransagning mv. både over for mistænkte og over for  

 ikke-mistænkte personer - taler for at begrænse forvaltningsmyndighedernes  

 muligheder for at kunne foretage tvangsindgreb ikke blot i forhold til en  

 mistænkt person, men også i forhold til ikke-mistænkte personer, der indgår i  

 sagen.
Der henvises til lovforslagets § 9, stk. 3.
Endvidere kan  

 Justitsministeriet tilslutte sig flertallets forslag om, at den mistænkte  

 skal  

 kunne give samtykke til at ophæve de foreslåede begrænsninger.
Der henvises  

 til  

 lovforslagets § 9, stk. 4.
 Som anført ovenfor  

 under pkt. 3.1.2.2 finder Justitsministeriet, at de foreslåede regler om  

 forholdet til strafferetsplejen ved gennemførelsen af tvangsindgreb ikke  

 alene  

 bør omfatte de typer af tvangsindgreb, som er omfattet af grundlovens  

 § 72. Justitsministeriet finder således, at de nævnte regler også bør  

 gælde for tvangsindgreb, som består i undersøgelse af andre lokaliteter og  

 genstande, beslaglæggelse af andre genstande eller eftersyn og anden  

 undersøgelse af personer.
De foreslåede  

 bestemmelser vil i visse tilfælde kunne indebære, at en myndighed, som i  

 forbindelse med et kontrolbesøg mv. får mistanke om et strafbart forhold, vil  

 være afskåret fra at benytte en eventuel hjemmel i lovgivningen til  

 umiddelbart  

 at beslaglægge relevante bevismidler (f.eks. regnskabsbilag, andre dokumenter  

 mv.). Myndigheden må i så fald søge at indhente vedkommendes samtykke til  

   

 uanset den opståede mistanke om strafbart forhold  at beslaglægge de  

 pågældende effekter, jf. bestemmelsen i lovforslagets § 9, stk. 3.  

 Hvis et sådant samtykke ikke kan opnås, forudsættes det, at myndigheden  

   

 såfremt den finder tilstrækkelig anledning til straks at tilkalde politiet  

 med  

 henblik på gennemførelse af en beslaglæggelse efter de straffeprocessuelle  

 regler i retsplejeloven  vil have ret til at forblive på stedet for at  

 sikre  

 eventuelle beviser, indtil politiet møder frem.
Bl.a. fordi den mistænkte kan  

 give samtykke til, at den pågældende myndighed i givet fald beslaglægger  

 bevismidler mv., må det forventes, at der alene i relativt få tilfælde   

 hvor  

 mistanken vedrører mere grove lovovertrædelser  vil kunne være  

 anledning til  

 at tilkalde politiet.
Særligt om  

 søfartsmyndighedernes kontrol efter søfartslovgivningen bemærkes, at det i  

 praksis ofte ikke vil være muligt for politiet at foretage tvangsindgreb  

 efter  

 reglerne i retsplejeloven på skibe, der f.eks. befinder sig til søs, eller på  

 danske skibe, der befinder sig i udenlandsk havn.
Hertil kommer, at det efter  

 omstændighederne kan være særligt indgribende over for skibet, hvis dets  

 videre  

 sejlads skal afvente, at politiet kommer frem til skibet og undersøger det.  

 Økonomi- og erhvervsministeren vil derfor efter drøftelse med  

 justitsministeren  

 overveje, om der kan være anledning til at foreslå ændringer i  

 søfartslovgivningen, som giver søfartsmyndighederne mulighed for i visse  

 tilfælde at foretage tvangsindgreb på skibe, selv om betingelserne i  

 lovforslagets § 9 ikke er opfyldt.
 I tilknytning  

 hertil bemærkes, at havmiljøloven giver hjemmel til, at forsvarsministeren og  

 miljøministeren eller den, de bemyndiger dertil, i tilfælde af olieudslip kan  

 foretage tvangsindgreb efter retsplejelovens regler på skibe og platforme.  

 Miljøministeren vil efter drøftelse med justitsministeren overveje, om der  

 kan  

 være anledning til at foreslå ændringer i havmiljøloven, som giver  

 myndighederne mulighed for også i visse andre tilfælde at foretage  

 tvangsindgreb på skibe mv., selv om betingelserne i lovforslagets § 9  

 ikke  

 er opfyldt.
 Tilsvarende kan der  

 gøre sig særlige forhold gældende for fiskerimyndighederne.  

 Fødevareministeren  

 vil derfor efter drøftelse med justitsministeren overveje, om der kan være  

 anledning til at foreslå ændringer i fiskerilovgivningen, som giver  

 fiskerikontrollen mulighed for i visse tilfælde at foretage tvangsindgreb på  

 skibe, selv om betingelserne i lovforslagets § 9 ikke er opfyldt.
Som nævnt under  

 pkt. 1 og 3.6.2 ovenfor kan ét medlem af kommissionen ikke tilslutte sig  

 flertallets forslag i sin helhed.
I den forbindelse fremhæver medlemmet  

 særligt, at de foreslåede regler er for vidtgående og i forhold til i dag vil  

 begrænse og besværliggøre myndighedernes mulighed for at varetage deres  

 tilsyns- og kontrolopgaver.
Justitsministeriet  

 skal i den forbindelse henvise til det, der er anført ovenfor.
Her fremgår  

 det  

 bl.a. at Justitsministeriet i overensstemmelse med opfattelsen hos flertallet  

 af kommissionen finder, at der bør gælde særlige begrænsninger i adgangen til  

 at gennemføre kontrolbesøg mv. uden for strafferetsplejen, hvis der  

 foreligger  

 rimelig grund til mistanke om et strafbart forhold.
Lovforslagets regler  

 herom  

 indebærer ikke, at tilsynsmyndigheder mv. afskæres fra at gennemføre  

 kontrolbesøg, hvis formålet alene er at varetage tilsyns- og kontrolopgaver  

 på  

 det pågældende område.
Desuden forudsættes det som nævnt, at de foreslåede  

 regler  der ligger på linie med gældende regler på en række områder  

  ikke vil  

 medføre nogen forskydning af den øvrige sagsbehandling fra de enkelte  

 tilsynsmyndigheder over til politiet.
4. Oplysningspligter og retten til ikke at  

 inkriminere sig selv 4.1.  

 Gældende ret Selvinkrimineringsgrundsætningen  

 indebærer, at en person, der er anklaget for et strafbart forhold, har ret  

 til  

 ikke at udtale sig om den påståede forbrydelse og til ikke at blive tvunget  

 til  

 at medvirke til at opklare det påståede strafbare forhold.
Grundsætningen er  

 beskyttet i Den Europæiske Menneskerettighedskonventions artikel 6, der bl.a.  

 er til hinder for, at administrative myndigheder anvender strafsanktionerede  

 oplysningspligter over for en person, der er »anklaget« i konventionens  

 forstand, med henblik på at få borgeren selv til at oplyse den påståede  

 »forbrydelse«.
Det gælder, hvad enten der er tale om afgivelse af forklaring  

 eller om vedkommendes fremskaffelse af dokumenter mv.
Begrebet »anklage«  

 i artikel 6 er et selvstændigt konventionsbegreb.
Den Europæiske  

 Menneskerettighedsdomstol har i sin praksis defineret »anklage« som en  

 officiel  

 tilkendegivelse fra den kompetente myndighed over for en person, der  

 indeholder  

 en beskyldning om, at den pågældende har begået et strafbart forhold.
I tilknytning  

 hertil har Domstolen ved sin fortolkning af udtrykket »forbrydelse« navnlig  

 lagt vægt på, hvorvidt de bestemmelser, der udgør grundlaget for  

 forfølgningen,  

 i det pågældende retssystem henregnes til strafferetten eller anses for at  

 være  

 af disciplinærretlig, forvaltningsretlig eller anden ikke-strafferetlig  

 karakter.
Der lægges endvidere vægt på karakteren af den pågældende  

 forseelse,  

 navnlig om der er tale om overtrædelser af forskrifter, der påhviler bestemte  

 persongrupper, eller overtrædelser af almene normer, der gælder for enhver.  

 Endelig lægges der vægt på karakteren og intensiteten af den sanktion, der  

 kan  

 blive tale om at ikende.
Den faktisk ikendte sanktion er således ikke i sig  

 selv afgørende.
Domstolen har ofte tilkendegivet, at der lægges mest vægt på  

 de  

 to sidstnævnte kriterier.
Det er ikke afklaret  

 i konventionspraksis, om forbudet mod selvinkriminering i artikel 6 er til  

 hinder for, at administrative myndigheder fortsætter behandlingen af en civil  

 sag, f.eks. med henblik på at meddele et forbud eller et påbud, og i  

 forbindelse hermed anvender oplysningspligter under trussel om straf mv.,  

 selv  

 om der er blevet indledt strafforfølgning i anledning af samme forhold,  

 f.eks.  

 for udøvelse af virksomhed uden overholdelse af relevant lovgivning.
I det  

 omfang oplysningerne vedrører det eller de forhold, der har givet anledning  

 til  

 strafforfølgning, er det imidlertid nærliggende at antage, at den »anklagede«  

 kan påberåbe sig forbudet mod selvinkriminering i artikel 6.
 Forbudet mod  

 selvinkriminering i artikel 6 kan derimod ikke antages at være til hinder  

 for,  

 at administrative myndigheder pålægger en person at tilvejebringe  

 oplysninger,  

 der kan inkriminere andre personer.
 Det er ikke  

 afklaret i konventionspraksis, om og i hvilket omfang juridiske personer kan  

 påberåbe sig retten til ikke at udtale sig og forbudet mod selvinkriminering.  

 Det skal dog bemærkes, at det følger af Domstolens praksis, at juridiske  

 personer i hvert fald i et vist omfang i andre sammenhænge kan påberåbe sig  

 artikel 6, herunder den såkaldte uskyldsformodning, retten til en rettergang  

 inden en rimelig frist og retten til en adgang til en domstol.
På den baggrund kan  

 det ikke udelukkes, at Domstolen vil lægge til grund, at også juridiske  

 personer kan påberåbe sig retten til ikke at udtale og forbudet mod  

 selvinkriminering.
Det kan i den forbindelse tilføjes, at EF-domstolen ved  

 dom  

 af 15. oktober 2002 (C-238/99P m.fl., Limburgse Vinyl Maatschappij m.fl.) i  

 den  

 pågældende sag lader et selvinkrimineringsforbud gælde i forhold til  

 juridiske  

 personer, jf. dommens præmis 279 ff.
Selvinkrimineringsgrundsætningen  

 har i en række tilfælde været behandlet af de danske domstole og er i et vist  

 omfang lovfæstet i dansk ret.
I retsplejelovens regler om strafferetsplejen  

 er  

 der således fastsat regler om, at en sigtet eller tiltalt ikke har pligt til  

 at  

 udtale sig om det eller de forhold, som sigtelsen eller tiltalen omfatter.
Hvad angår  

 politiets afhøringer i forbindelse med efterforskning af strafbare forhold,  

 fremgår det af retsplejelovens § 752, stk. 1, at en sigtet, inden  

 vedkommende afhøres af politiet, udtrykkeligt skal gøres bekendt med  

 sigtelsen  

 og med, at vedkommende ikke har pligt til at udtale sig.
Ved afhøringer i  

 retten finder retsplejelovens § 752 tilsvarende anvendelse, jf.  

 § 754. Under rettens behandling af en straffesag skal tiltalte spørges,  

 om  

 vedkommende er villig til at forklare nærmere om de forhold, som tiltalen  

 angår, jf. retsplejelovens § 868 og § 928.
 Endvidere fremgår  

 det af retsplejelovens § 171 om vidnepligt, at pligt til at afgive  

 forklaring som vidne i retten bl.a. ikke foreligger, hvis forklaringen  

 antages  

 at ville udsætte vidnet selv for straf eller tab af velfærd.
 Uden for  

 strafferetsplejen er der derimod ikke fastsat generelle lovbestemmelser om  

 forbudet mod selvinkriminering, men det kan i lovgivningen på de enkelte  

 forvaltningsområder  

 være lagt til grund, at administrative myndigheder må afstå fra at benytte  

 oplysningspligter, hvis der på tidspunktet for benyttelsen er mistanke om  

 strafbare forhold.
Som eksempel på  

 lovforarbejder, hvor dette synspunkt er afspejlet, kan bl.a. nævnes § 1,  

 nr. 2 i L 62 af 27. oktober 1999 om ændring af lov om luftfart (vedtaget som  

 lov nr. 346 af 17. maj 2000), der giver Statens Luftfartsvæsen adgang til at  

 få  

 oplyst, hvem der på et hvilket som helst tidspunkt har været ansvarlig for  

 operationen af et luftfartøj.
I Trafikministeriets bemærkninger til  

 bestemmelsen anføres det, at bestemmelsen ikke kan anvendes, hvis der på det  

 tidspunkt, hvor anmodningen fremsættes, er mistanke om, at ejer eller bruger  

 selv har gjort sig skyldig i strafbart forhold i forbindelse med den  

 pågældende  

 flyvning.
 Der henvises i det  

 hele til betænkningens side 65ff.
4.2. Kommissionens forslag 4.2.1. Anvendelsesområde I overensstemmelse  

 med kommissoriet for kommissionens arbejde foreslås i betænkningen en række  

 regler, der afklarer, hvilken nærmere retsstilling borgere og virksomheder  

 har,  

 hvis der i tilknytning til forvaltningsmyndigheders virksomhed uden for  

 strafferetsplejen (f.eks. under gennemførelsen af et kontrolbesøg) opstår  

 spørgsmål om, hvorvidt den pågældende borger eller virksomhed har begået en  

 lovovertrædelse, som kan medføre straf.
 I den forbindelse  

 foreslår kommissionens flertal bl.a. regler, der skal sikre den mistænktes  

 ret  

 til ikke at inkriminere sig selv i situationer, hvor lovgivningen foreskriver  

 en pligt til at meddele visse oplysninger til en forvaltningsmyndighed.
Kommissionens  

 udkast til de omhandlede regler omfatter de tilfælde, hvor der i lovgivningen  

 mv. er fastsat pligt til at meddele oplysninger til en offentlig myndighed,  

 og  

 hvor denne pligt er strafsanktioneret eller kan gennemtvinges med tvangsbøder  

 eller lignende.
Reglerne omfatter endvidere såvel afgivelse af forklaring som  

 vedkommendes fremskaffelse af dokumenter mv.
 Der henvises til  

 betænkningens side 139ff.
4.2.2.  

 Anvendelse af oplysningspligter over for en mistænkt Kommissionens  

 flertal foreslår, at der indføres en bestemmelse i lovgivningen, som  i  

 lyset  

 af artikel 6 i Den Europæiske Menneskerettighedskonvention og den  

 retspraksis,  

 der knytter sig til denne bestemmelse  fastslår, at en person, som  

 mistænkes  

 for at have begået en lovovertrædelse, der kan medføre straf eller anden  

 sanktion, som må sidestilles med straf, ikke har pligt til at meddele  

 oplysninger til en offentlig forvaltningsmyndighed, medmindre det kan  

 udelukkes, at de oplysninger, der søges tilvejebragt, kan have betydning for  

 bedømmelsen af den formodede lovovertrædelse.
Som begrundelse for  

 en sådan bestemmelse henviser flertallet som anført til den retspraksis om  

 det  

 almindelige forbud mod selvinkriminering, der bl.a. kan støttes på Den  

 Europæiske Menneskerettighedskonvention.
Herudover finder flertallet, at også  

 hensynet til ikke at omgå strafferetsplejens regler taler for, at der bør  

 gælde  

 begrænsninger for myndighedernes anvendelse af bestemmelser i lovgivningen om  

 oplysningspligt over for personer mv., som mistænkes for at have begået en  

 strafbar handling.
Inden for strafferetsplejen har en mistænkt eller tiltalt  

 person således ikke pligt til at afgive forklaring, jf. retsplejelovens  

 §§ 171 og 752.
Flertallet finder,  

 at den omtalte bestemmelse ikke alene skal finde anvendelse i tilfælde, hvor  

 manglende opfyldelse af oplysningspligten kan medføre straf, men også i  

 tilfælde, hvor lovovertrædelsen kan medføre en anden sanktion, som må  

 sidestilles med straf.
I den forbindelse henviser flertallet til artikel 6 i  

 Den Europæiske Menneskerettighedskonvention, som også omfatter sanktioner,  

 der  

 ikke efter national ret henregnes til strafferetsplejen, men som ikke desto  

 mindre må sidestilles med straf.
Uden for  

 flertallets forslag falder tilfælde, hvor myndigheden ikke har adgang til at  

 søge oplysningspligten gennemtvunget.
Flertallets forslag omfatter derfor  

 ikke  

 tilfælde, hvor en part f.eks. i forbindelse med en ansøgning må give visse  

 oplysninger som forudsætning for, at ansøgningen kan imødekommes, og hvor  

 manglende afgivelse af oplysninger alene kan tillægges såkaldt processuel  

 skadevirkning, således at ansøgningen eventuelt ikke kan imødekommes.
Kommissionens  

 flertal anfører, at der skal foreligge en konkret mistanke, før den  

 foreslåede  

 bestemmelse finder anvendelse, og at det som udgangspunkt må være afgørende,  

 om  

 myndighedens mistanke er så stærk, at der inden for strafferetsplejen ville  

 være grundlag for at rejse en sigtelse.
Der skal således foreligge  

 omstændigheder, spor mv., som på objektivt grundlag og med rimelighed kan  

 tale  

 for vedkommendes mulige skyld.
I den forbindelse bemærkes, at en person  

 normalt  

 skal anses for sigtet, når mistanken samler sig om vedkommende, og  

 efterforskningen direkte retter sig mod den pågældende og ikke mod en bredere  

 kreds.
Efter flertallets  

 opfattelse er det af afgørende betydning, at en mistænkt person er bekendt  

 med  

 retten til ikke at afgive oplysninger.
Der foreslås derfor også en  

 bestemmelse,  

 der udtrykkeligt fastsætter, at den pågældende myndighed i de nævnte tilfælde  

 skal vejlede vedkommende om, at der ikke er pligt til at meddele oplysninger  

 til myndigheden.
Kommissionens flertal foreslår endvidere en bestemmelse, der  

 fastslår, at den mistænkte kan give samtykke til, at myndigheden indhenter  

 oplysninger hos vedkommende om den formodede lovovertrædelse.
Flertallet  

 finder, at et sådant samtykke skal være skriftligt og skal gives på et  

 frivilligt, specifikt og informeret grundlag.
 Kommissionen  

 anfører, at den foreslåede bestemmelse om begrænsninger i adgangen til at  

 anvende oplysningspligter må antages at svare til, hvad der i dag er den  

 gældende retstilstand på en lang række forvaltningsområder.
Flertallet bemærker  

 dog samtidig, at den foreslåede bestemmelse på visse områder går længere end,  

 hvad der følger af gældende ret.
Som eksempel henvises til bestemmelsen i  

 færdselslovens § 65, stk. 1, hvorefter ejeren (brugeren) af et  

 køretøj efter anmodning fra politiet skal oplyse, hvilke personer der som  

 førere har benyttet køretøjet.
I sager om hastighedskontrol fortolkes  

 bestemmelsen således, at en ejer af et køretøj, som umiddelbart mistænkes for  

 at have ført køretøjet på gerningstidspunktet, har pligt til at afgive  

 oplysninger til politiet i tilfælde, hvor føreren og dermed gerningsmanden  

 har  

 været en anden end ejeren selv.
Den bestemmelse, som flertallet forslår, vil  

 begrænse en sådan pligt, idet en mistænkt person efter den foreslåede  

 bestemmelse heller ikke vil have pligt til at afgive oplysninger i tilfælde,  

 hvor det (efterfølgende) viser sig, at der ikke er grundlag for at anse  

 vedkommende for skyldig i det eller de forhold, som mistanken omfattede.
 Flertallet anfører  

 i den forbindelse, at baggrunden for den nævnte forskel er, at den foreslåede  

 bestemmelse ikke alene støttes på retten til ikke at inkriminere sig selv,  

 men  

 også er begrundet i hensynet til ikke at omgå strafferetsplejens regler, og  

 det  

 bemærkes i den forbindelse, at der ved en eventuel gennemførelse af de  

 regler,  

 som flertallet foreslår, må tages stilling til, om der på visse områder som  

 f.eks. med hensyn til sager om automatisk hastighedskontrol foreligger  

 særlige  

 hensyn, som gør, at der på disse områder alene bør gælde den begrænsning i  

 pligten til at afgive oplysninger, som antages at følge af artikel 6 i Den  

 Europæiske Menneskerettighedskonvention.
 Der henvises til  

 side 139ff i betænkningen.
4.2.3. Anvendelse af oplysningspligter over for andre end  

 den mistænkte Kommissionens  

 flertal foreslår endvidere en bestemmelse, der regulerer spørgsmålet om  

 anvendelse af oplysningspligter over for andre end den mistænkte.
Flertallet henviser  

 i den forbindelse til, at administrative myndigheder  uden at komme i  

 konflikt  

 med artikel 6 i Den Europæiske Menneskerettighedskonvention  kan  

 pålægge andre  

 end den mistænkte at tilvejebringe oplysninger, som kan belaste en mistænkt  

 person.
Hensynet til at imødegå omgåelse af strafferetsplejens regler  

 indebærer  

 imidlertid efter flertallets opfattelse, at offentlige  

 forvaltningsmyndigheder  

 bør være afskåret fra at anvende regler uden for strafferetsplejen om  

 oplysningspligt mv. over for andre end den mistænkte, hvis oplysningerne  

 søges  

 tilvejebragt med henblik på behandlingen af spørgsmål om straf.
Kommissionens  

 flertal foreslår derfor en bestemmelse, hvorefter andre end den mistænkte  

 alene  

 har pligt til i sager, hvor der indgår en mistænkt person, at meddele  

 oplysninger, i det omfang myndigheden indhenter oplysningerne med henblik på  

 behandlingen af andre spørgsmål end fastsættelse af straf.
En sådan  

 bestemmelse  

 vil således ikke være til hinder for, at den pågældende myndighed kan  

 påberåbe  

 sig regler i lovgivningen om oplysningspligt, hvis oplysningerne søges  

 tilvejebragt med henblik på varetagelse af opgaver uden for  

 strafferetsplejen.
 Flertallet foreslår  

 endvidere, at den mistænkte  som kan give afkald på sin egen ret til  

 ikke at  

 afgive oplysninger  skal kunne give samtykke til, at myndigheden over  

 for  

 tredjemand kan anvende regler om oplysningspligt uden den begrænsning, der  

 følger af den foreslåede bestemmelse.
Flertallet bemærker  

 i den forbindelse, at der med udtrykket »andre end den mistænkte« sigtes til  

 tredjemænd, som er private.
Flertallets forslag regulerer således ikke  

 spørgsmålet om indhentelse af oplysninger hos andre offentlige myndigheder.
 Der henvises til  

 betænkningens side 144f.
4.2.4.  

 Juridiske personer Kommissionens  

 flertal foreslår, at de nævnte begrænsninger i adgangen til at håndhæve  

 oplysningspligter skal gælde, hvad enten den mistænkte er en enkeltperson  

 eller  

 en juridisk person.
I den forbindelse har kommissionen lagt vægt på, at  

 hensynet til ikke at omgå de straffeprocessuelle regler har samme vægt, hvad  

 enten mistanken er rettet mod en fysisk eller juridisk person.
Hertil kommer,  

 at det ikke kan afvises, at Den Europæiske Menneskerettighedskonventions  

 artikel 6 skal fortolkes således, at bestemmelsen også beskytter juridiske  

 personer mod selvinkriminering.
For så vidt angår  

 de tilfælde, hvor den, som mistænkes for et strafbart forhold, er en juridisk  

 person, har kommissionen overvejet, i hvilket omfang fysiske personer med  

 tilknytning  

 til den juridiske person skal identificeres med denne.
Med udtrykket »fysiske  

 personer med tilknytning til en juridisk person« sigter kommissionen til en  

 juridisk persons bestyrelse, direktion og ansatte.
Kommissionen  

 anfører, at spørgsmålet om identifikation mellem en juridisk person og  

 fysiske  

 personer med tilknytning til den juridiske person  

  

 for det første  

  

 har betydning i de tilfælde, hvor en oplysningspligt  

 i lovgivningen påhviler en juridisk person som sådan, men hvor  

 oplysningspligten for den juridiske person (virksomheden) forstås således, at  

 pligten generelt  det vil sige uafhængigt af, om der foreligger en  

 mistanke om  

 et strafbart forhold  også kan rettes mod fysiske personer inden for  

 virksomheden, f.eks. ansatte.
Skal en oplysningspligt, der påhviler en  

 virksomhed, derimod forstås således, at den ikke kan rettes mod ansatte eller  

 andre fysiske personer med tilknytning til virksomheden, gælder dette  

 naturligvis også i tilfælde, hvor virksomheden er mistænkt for at have begået  

 et strafbart forhold.
Det er opfattelsen  

 hos flertallet i kommissionen, at et krav til den juridiske person om at  

 meddele oplysninger, som kan have betydning for bedømmelsen af den formodede  

 lovovertrædelse, hverken bør kunne rettes mod den juridiske person som sådan  

 eller mod fysiske personer med tilknytning til den juridiske person, hvis der  

 er en konkret mistanke om, at en juridisk person har begået en  

 lovovertrædelse,  

 der kan medføre straf eller anden sanktion, som må sidestilles med straf.
I  

 sådanne tilfælde har den juridiske person heller ikke pligt til at lade en  

 fysisk person udtale sig på den juridiske persons vegne.
 Kommissionen har  

  

 for det andet  

  

 overvejet, om der i den  

 nævnte sammenhæng ligeledes bør ske identifikation mellem en juridisk person,  

 som mistænkes for at have begået et strafbart forhold, og fysiske personer  

 med  

 tilknytning til den juridiske person i de tilfælde, hvor oplysningspligter i  

 lovgivningen mv. er formuleret således, at de udtrykkeligt (også) påhviler en  

 række fysiske personer med tilknytning til den juridiske person og ikke alene  

 den juridiske person som sådan.
 Kommissionen har i  

 den forbindelse nærmere overvejet to forskellige modeller:
 Én mulighed ville  

 være, at der også i tilfælde, hvor en oplysningspligt er formuleret således,  

 at  

 den påhviler medlemmer af en virksomheds ledelse, ansatte mv., skal ske  

 identifikation mellem den juridiske person og fysiske personer med  

 tilknytning  

 til den juridiske person, såfremt der foreligger mistanke om, at der er  

 begået  

 en lovovertrædelse, som kan medføre straf for den juridiske person som sådan.
 En anden mulighed  

 ville være at bruge den samme ordning, som kendes inden for  

 strafferetsplejen.  

 Den straffeprocessuelle ordning indebærer, at der i forbindelse med en  

 indenretlig behandling af en straffesag mod en juridisk person tillægges den  

 juridiske persons processuelle repræsentant  som selskabet selv vælger  

 blandt  

 personerne i ledelsen  samme rettigheder som det tiltalte selskab,  

 hvorimod  

 andre fysiske personer med tilknytning til den tiltalte juridiske person,  

 f.eks. ansatte, som hovedregel behandles efter reglerne om vidnepligt.
 Kommissionen har   

 bl.a. af tidsmæssige årsager  valgt ikke at lægge sig fast på én af  

 modellerne.
 Kommissionens  

 flertal forudsætter dog, at ansatte mv. i en virksomhed, uanset hvilken af de  

 to modeller der vælges, ikke vil være afskåret fra frivilligt  det vil  

 sige,  

 uden at der er tale om håndhævelse af en oplysningspligt over for den  

 pågældende  at meddele myndigheden oplysninger om det eller de forhold,  

 som  

 mistanken mod den juridiske person angår.
 Kommissionens  

 flertal bemærker også, at der, hvis man måtte vælge den første model med fuld  

 identifikation, vil kunne være områder, hvor særlige hensyn gør sig gældende,  

 og hvor der derfor vil kunne være behov for at fravige denne model, herunder  

 muligvis på arbejdsmiljøområdet, hvor lovgivningen har til formål at beskytte  

 de ansattes sundhed mv.
 Endelig peger  

 kommissionens flertal på, at der muligvis på enkelte områder vil kunne være  

 behov for at overveje særlige regler om spørgsmålet om identifikation i  

 forholdet mellem koncernforbundne selskaber.
 Der henvises til  

 side 148ff i betænkningen.
4.2.5.  

 Enkeltmandsvirksomheder Kommissionens  

 flertal bemærker, at spørgsmålet om identifikation mellem en juridisk person  

 (en virksomhed) og fysiske personer med tilknytning til den juridiske person  

 opstår som følge af den retlige konstruktion for sådanne virksomheder.  

 Flertallet peger i den forbindelse på, at et tilsvarende spørgsmål ikke  

 nødvendigvis opstår for enkeltmandsvirksomheder, hvor mistanken om et  

 strafbart  

 forhold i givet fald vil være rettet mod en fysisk person (ejeren).
Flertallet har ikke  

 overvejet sidstnævnte spørgsmål nærmere, men henleder dog opmærksomheden på,  

 at  

 der kan rejses spørgsmål om, hvorvidt ansatte i enkeltmandsvirksomheder bør  

 have pligt til at meddele oplysninger, som kan have betydning for bedømmelsen  

 af  

 den formodede lovovertrædelse i tilfælde, hvor enkeltmandsvirksomheden  

 (ejeren)  

 mistænkes for at have begået en lovovertrædelse, der kan medføre straf eller  

 anden  

 sanktion, som må sidestilles med straf.
Flertallet henviser i den forbindelse  

 til, at det formentlig bl.a. vil afhænge af forholdene på det enkelte område,  

 om der kan være behov for en nærmere regulering af dette spørgsmål.
 Der henvises til  

 side 152 f i betænkningen.
4.2.6.  

 Mindretalsudtalelse Ét medlem af  

 kommissionen kan som nævnt under pkt. 1 ikke støtte flertallets forslag i sin  

 helhed.
Særligt om flertallets forslag til regler om retten til ikke at  

 inkriminere sig selv anfører medlemmet bl.a., at de foreslåede regler er for  

 vidtgående og vil begrænse og besværliggøre myndighedernes mulighed for at  

 varetage deres tilsyns- og kontrolopgaver i forhold til i dag.
Efter  

 medlemmets  

 opfattelse kan konsekvenserne blive, at Arbejdstilsynet i vidt omfang vil  

 være  

 nødsaget til at inddrage politi- og anklagemyndighed på et meget tidligere  

 stadie af sagsforløbet også i småsager, der i dag ofte kan klares  

 administrativt.
Medlemmet anfører i den forbindelse, at det i værste fald kan  

 medføre, at sager ikke oplyses tilstrækkeligt eller opgives af  

 ressourcemæssige  

 årsager.
4.3. Justitsministeriets overvejelser 4.3.1. Indledning Justitsministeriet  

 kan tilslutte sig, at der indføres generelle bestemmelser om adgangen for  

 forvaltningsmyndigheder til at anvende regler om oplysningspligt, hvis der  

 foreligger konkret mistanke om, at der er begået et strafbart forhold.
Bestemmelserne bør  

 efter Justitsministeriets opfattelse omfatte alle tilfælde, hvor der i  

 lovgivningen eller i medfør af lovgivningen er fastsat pligt til at meddele  

 oplysninger til en forvaltningsmyndighed.
Det gælder således uanset, om en  

 overtrædelse af oplysningspligten kan sanktioneres med straf eller  

 gennemtvinges ved f.eks. tvangsbøder.
Derimod finder  

 Justitsministeriet ikke, at de foreslåede bestemmelser skal omfatte tilfælde,  

 hvor der efter lovgivningen mv. ikke er pligt for borgeren til at afgive  

 oplysninger, og hvor borgerens manglede medvirken til at oplyse en sag alene  

 kan få såkaldt processuel skadevirkning  det vil sige bevismæssig  

 skadevirkning  for vedkommende ved sagens afgørelse.
Om spørgsmål om  

 også i  

 disse tilfælde at vejlede den mistænkte om retten til ikke at udtale sig  

 henvises til pkt. 4.3.2.
 Der henvises til  

 lovforslaget § 1, stk. 3, samt til pkt. 4.3.2 umiddelbart nedenfor.
4.3.2.  

 Anvendelse af oplysningspligter over for en mistænkt Af de grunde, der  

 er anført af kommissionens flertal, er Justitsministeriet enig i, at der bør  

 indføres en bestemmelse i lovgivningen, som fastslår, at en person, som  

 mistænkes for at have begået en lovovertrædelse, der kan medføre straf, ikke  

 har pligt til at meddele oplysninger til en offentlig forvaltningsmyndighed,  

 medmindre det kan udelukkes, at de oplysninger, der søges tilvejebragt, kan  

 have betydning for bedømmelsen af den formodede lovovertrædelse.
Der henvises  

 til lovforslagets § 10, stk. 1.
 Justitsministeriet  

 kan  i lyset af Den Europæiske Menneskerettighedskonvention  også  

 tilslutte  

 sig, at bestemmelsen om anvendelsen af oplysningspligter over for en mistænkt  

 tillige omfatter sanktioner, som efter konventionen må sidestilles med straf.  

 Der henvises til bemærkningerne til lovforslagets § 10, stk. 1.
For så vidt angår  

 mistankekravet i bestemmelsen, er Justitsministeriet enig i, at det bør være  

 afgørende, om myndighedens mistanke er så stærk, at der ville være grundlag  

 for  

 inden for strafferetsplejen at rejse en sigtelse eller at tillægge  

 vedkommende en  

 sigtets rettigheder.
Der skal således foreligge omstændigheder, spor  

 mv.,  

 som på objektivt grundlag og med rimelighed kan tale for vedkommendes mulige  

 skyld.  

 Det forudsættes herved, at det i almindelighed er den pågældende myndighed  

 selv, der foretager vurderingen af dette spørgsmål uden f.eks. at inddrage  

 politiet.
I overensstemmelse  

 med flertallets opfattelse finder Justitsministeriet det endvidere vigtigt,  

 at  

 en mistænkt person er bekendt med retten til ikke at afgive oplysninger.
Der  

 foreslås derfor i lovforslagets § 10, stk. 3, 1. pkt., en  

 bestemmelse,  

 der udtrykkeligt fastsætter, at den pågældende myndighed skal vejlede  

 vedkommende om, at der ikke er pligt til at meddele oplysninger til  

 myndigheden.
Justitsministeriet  

 finder i den forbindelse ligesom kommissionens flertal, at en mistænkt bør  

 kunne give skriftligt samtykke til, at myndigheden indhenter oplysninger hos  

 vedkommende om den formodede lovovertrædelse.
Der henvises til lovforslagets  

 § 10,  

 stk. 3, 2. pkt.
Det er  

 Justitsministeriets opfattelse, at den foreslåede bestemmelse om  

 begrænsninger  

 i adgangen til at anvende oplysningspligter må antages at svare til, hvad der  

 i  

 almindelighed er gældende ret på en lang række forvaltningsområder.  

 Imidlertid  

 er der enkelte områder, hvor lovforslaget går videre end den nugældende  

 retstilstand.
I den forbindelse fremhæver kommissionens flertal  

 færdselslovens  

 § 65, stk. 1, hvorefter ejeren (brugeren) af et køretøj efter  

 anmodning fra politiet skal oplyse, hvilke personer der som førere eventuelt  

 har benyttet køretøjet.
Af hensyn til en fortsat effektiv hastighedskontrol  

 finder Justitsministeriet, at en mistænkt ejer (bruger) stadig bør have pligt  

 til at oplyse, hvilke andre personer der som førere eventuelt har benyttet  

 køretøjet.
Det forudsættes således, at bestemmelsen i færdselslovens  

 § 65,  

 stk. 1, går forud for lovforslagets § 10, stk. 1.
Som anført  

 omhandler lovforslaget kun tilfælde, hvor der i lovgivningen mv. er fastsat  

 en  

 oplysningspligt.
Lovforslaget regulerer således ikke de situationer, hvor  

 myndighederne anmoder en person om oplysninger, uden at der i lovgivningen  

 mv.  

 er pligt til at give oplysninger til myndigheden.
Det indebærer imidlertid  

 ikke, at en forvaltningsmyndighed i en sådan situation uden videre kan anmode  

 en mistænkt om oplysninger, der vedrører et strafbart forhold.
Også i disse  

 tilfælde, hvor der selv uden en mistanke om et strafbart forhold ikke ville  

 have været pligt for vedkommende til at give oplysninger, må det antages, at  

 en  

 myndighed i fornødent omfang i forbindelse med en eventuel anmodning om at  

 modtage oplysninger bør vejlede en mistænkt person om, at vedkommende ikke  

 har  

 pligt til at afgive oplysninger af betydning for det eller de forhold, som  

 mistanken omfatter.
For politiets vedkommende findes en udtrykkelig  

 bestemmelse  

 herom i retsplejelovens § 752, hvorefter politiet skal gøre en sigtet  

 opmærksom på retten til ikke at udtale sig  hvilket gælder, selv om  

 vedkommende  

 heller ikke ville have pligt til at udtale sig til politiet, såfremt der ikke  

 forelå grundlag for en sigtelse.
4.3.3. Anvendelse af oplysningspligter over andre end den  

 mistænkte Justitsministeriet  

 er af de grunde, som kommissionens flertal har anført, enig i, at  

 forvaltningsmyndigheder, der handler uden for strafferetsplejen, bør være  

 afskåret fra at anvende regler om oplysningspligt over for andre end den  

 mistænkte, hvis oplysningerne søges tilvejebragt med henblik på behandlingen  

 af  

 spørgsmål om straf.
Der henvises til lovforslagets § 9, stk. 2.
I lighed med  

 kommissionens flertal lægger Justitsministeriet vægt på, at forslaget ikke er  

 til hinder for, at den pågældende myndighed stadig kan anvende regler om  

 oplysningspligt, såfremt oplysningerne søges tilvejebragt med henblik på  

 varetagelse af opgaver uden for strafferetsplejen.
Det indebærer, at  

 myndigheden vil kunne anvende en oplysningspligt over for andre end den  

 mistænkte, hvis formålet med at tilvejebringe oplysninger ikke er at behandle  

 spørgsmål om fastsættelse af straf.
 Justitsministeriet  

 er endvidere enig i, at den mistænkte skal kunne give samtykke til, at  

 myndigheden over for tredjemand kan anvende regler om oplysningspligt uden  

 den  

 begrænsning, der følger af lovforslagets § 10, stk. 2. Der henvises  

 til  

 lovforslagets § 10, stk. 4.
 Justitsministeriet  

 kan også tilslutte sig, at de foreslåede bestemmelser ikke skal regulere  

 spørgsmålet om indhentelse af oplysninger hos andre offentlige myndigheder.  

 Spørgsmål herom må i stedet vurderes efter bl.a. forvaltningslovens regler om  

 videregivelse af oplysninger til andre forvaltningsmyndigheder.
Særligt om  

 konkurrencemyndighederne bemærkes, at konkurrencelovens § 17 indeholder en  

 bestemmelse, hvorefter Konkurrencestyrelsen kan kræve alle de oplysninger,  

 der  

 er nødvendige for styrelsens virksomhed eller for at afgøre, om et forhold er  

 omfattet af konkurrenceloven.
Endvidere indeholder konkurrencelovens § 18,  

 stk.  

 1, en bestemmelse, hvorefter Konkurrencestyrelsen i forbindelse med  

 kontrolundersøgelser kan kræve mundtlige forklaringer. Økonomi- og  

 Erhvervsministeriet har oplyst, at disse bestemmelser, der bl.a. har  

 sammenhæng  

 med EU-retlige regler, fortolkes således, at der for en mistænkt kan være  

 pligt  

 til at afgive visse oplysninger i overensstemmelse med EF-domstolens domme på  

 konkurrenceområdet.
Endvidere kan der for andre end den mistænkte være pligt  

 til at afgive oplysninger, selv om dette i det enkelte tilfælde måtte ske med  

 henblik på behandling af spørgsmål om fastsættelse af straf.
For at sikre  

 samspillet mellem EU-reglerne  herunder de EU-regler, der vedrører  

 Europa-kommissionens adgang til at kræve oplysninger i konkurrencesager  

  og de  

 regler, der regulerer Konkurrencestyrelsens behandling af sådanne sager,  

 forudsættes det, at bestemmelserne i konkurrencelovens § 17 og § 18, stk. 1,  

 skal gå forud for lovforslagets § 10, stk. 2, om adgangen til at kræve  

 oplysninger hos andre end den mistænkte.
Om spørgsmål om bl.a.  

 EU-konkurrenceretten kan i øvrigt henvises til betænkningen, side 48 ff og 80  

 f.
4.3.4.  

 Juridiske personer Justitsministeriet  

 er enig med kommissionens flertal i, at der med hensyn til oplysningspligter,  

 der påhviler en juridisk person som sådan, og hvor der er en konkret mistanke  

 om, at den juridiske person har begået en lovovertrædelse, der kan medføre  

 straf, hverken bør kunne pålægges den juridiske person som sådan eller  

 fysiske  

 personer med tilknytning til den juridiske person at meddele oplysninger, som  

 kan have betydning for bedømmelsen af den formodede lovovertrædelse.
Der  

 henvises til lovforslagets § 10, stk. 1.
Som nævnt ovenfor  

 under pkt. 4.2.4 har kommissionen i den forbindelse særligt overvejet,  

 hvorvidt  

 der også bør ske en sådan identifikation mellem en juridisk person, som  

 mistænkes for at have begået et strafbart forhold, og fysiske personer med  

 tilknytning til den juridiske person i de tilfælde, hvor oplysningspligter i  

 lovgivningen er formuleret således, at de (også) påhviler en række fysiske  

 personer med tilknytning til den juridiske person.
Som eksempel på en sådan  

 bestemmelse kan nævnes skattekontrollovens § 8 D, hvorefter bestyrelser  

 eller lignende øverste ledelser for private juridiske personer samt  

 partrederier efter anmodning skal meddele skattemyndighederne oplysninger,  

 der  

 af myndighederne skønnes at være af væsentlig betydning for skatteligningen.
 Kommissionen har -  

 som det fremgår af pkt. 4.2.4 - ikke taget endelig stilling til dette  

 spørgsmål, men har beskrevet to mulige modeller.
 Den ene model  

 indebærer, at der også i disse tilfælde skal ske identifikation mellem den  

 juridiske person og fysiske personer med tilknytning til den juridiske  

 person,  

 såfremt der foreligger konkret mistanke om, at der er begået en  

 lovovertrædelse, som kan medføre straf for den juridiske person som sådan.
 Den anden model  

 indebærer, at der i disse tilfælde kun skal ske identifikation mellem den  

 mistænkte juridiske person og en enkelt person fra virksomhedens ledelse (den  

 processuelle repræsentant), hvorimod andre fysiske personer med tilknytning  

 til  

 den juridiske person, herunder ansatte, behandles som tredjemænd (vidner).
 Anvendes den  

 førstnævnte model med fuld identifikation vil fysiske personer med  

 tilknytning  

 til en juridisk person, som mistænkes for en strafbar lovovertrædelse,  

 således  

 ikke kunne pålægges at afgive oplysninger til myndigheden, medmindre det kan  

 udelukkes, at de oplysninger, som søges tilvejebragt, kan have betydning for  

 bedømmelsen af den formodede lovovertrædelse, jf. lovforslagets § 10,  

 stk. 1. Anvendes den anden model vil fysiske personer med tilknytning  

 til  

 den juridiske person derimod kunne pålægges at afgive oplysninger til  

 myndigheden, hvis det sker med henblik på andre spørgsmål end fastsættelse af  

 straf, jf. lovforslagets § 10, stk. 2.
 Efter  

 Justitsministeriets opfattelse bør der også i tilfælde, hvor en  

 oplysningspligt  

 er formuleret således, at den påhviler medlemmer af en virksomheds ledelse,  

 ansatte mv., som udgangspunkt ske fuld identifikation mellem den juridiske  

 person og fysiske personer med tilknytning til den juridiske person, såfremt  

 der foreligger konkret mistanke om, at der er begået en lovovertrædelse, som  

 kan medføre straf for den juridiske person som sådan.
Justitsministeriet  

 har herved lagt vægt på, at man ved valget af formulering af bestemmelser i  

 lovgivningen om oplysningspligt næppe i almindelighed har haft den her  

 omhandlede problemstilling for øje.
Endvidere finder Justitsministeriet, at  

 det  

 ville være uhensigtsmæssigt, hvis man ved udfærdigelsen af bestemmelser om  

 oplysningspligter i fremtiden skulle lade det principielle spørgsmål om  

 identifikation mellem en juridisk person og fysiske personer med tilknytning  

 til den juridiske person afhænge af, hvilken formulering af bestemmelsen man  

 i  

 givet fald måtte vælge.
 Justitsministeriet  

 finder desuden, at anvendelse af kommissionens anden model  hvorefter  

 der alene  

 skulle ske identifikation mellem den juridiske person og en enkelt person fra  

 den juridiske persons ledelse (den processuelle repræsentant) - kunne  

 indebære  

 vanskelige afgrænsningsspørgsmål, idet en forvaltningsmyndighed i forbindelse  

 med spørgsmålet om anvendelse af en oplysningspligt i så fald skulle vurdere,  

 hvorvidt der var tale om en fysisk person, som under en eventuel senere  

 straffesag mod den juridiske person ville blive tillagt beføjelser som  

 processuel repræsentant.
Hertil kommer, at  

 størstedelen af de eksisterende oplysningspligter ikke alene omhandler  

 adgangen  

 til at kræve oplysninger meddelt mundtligt, men også indebærer, at  

 oplysninger  

 enten af egen drift eller efter begæring fra myndigheden skal indsendes til  

 den  

 pågældende myndighed.
I sådanne situationer ville det efter  

 Justitsministeriets  

 opfattelse være uhensigtsmæssigt at lade spørgsmål om anvendelse af  

 oplysningspligten afhænge af, hvilken eller hvilke fysiske personer i  

 virksomheden der står for at sende oplysningerne til myndigheden.
Justitsministeriet  

 er opmærksom på, at der på arbejdsmiljøområdet, hvor lovgivningen har til  

 formål at beskytte de ansattes sundhed mv., gør sig særlige hensyn gældende.  

 Efter arbejdsmiljølovens § 76 skal enhver, der er pålagt pligter efter  

 loven, herunder ansatte personer, efter anmodning give Arbejdstilsynet alle  

 oplysninger, der er nødvendige for udøvelsen af tilsynets virksomhed.  

 Justitsministeriet foreslår, at denne oplysningspligt fortsat i alle tilfælde  

 skal finde anvendelse i forhold til fysiske personer med tilknytning til den  

 juridiske person, i det omfang oplysningerne alene søges tilvejebragt til  

 brug  

 for behandlingen af andre spørgsmål end fastsættelse af straf.
Inden for  

 arbejdsmiljøområdet vil der således fortsat være mulighed for  også i  

 tilfælde, hvor virksomheden som sådan mistænkes for en strafbar overtrædelse  

 af  

 reglerne på området  at anvende en oplysningspligt i forhold til  

 ansatte, hvis  

 formålet hermed alene er at tilvejebringe oplysninger til brug for udførelsen  

 af tilsyns  og kontrolopgaver.
Der henvises til lovforslagets  

 § 22.
Efter § 19,  

 stk. 2, i lov om sikkerhed til søs, er skibets fører, maskinchef og  

 enhver, der handler på disses vegne, bl.a. forpligtet til at give  

 Søfartsstyrelsen enhver oplysning i forbindelse med styrelsens undersøgelser  

 efter loven, herunder f.eks. undersøgelser vedrørende ansattes sikkerhed og  

 sundhed om bord.
Justitsministeriet foreslår ligeledes, at denne  

 oplysningspligt fortsat skal finde anvendelse, i det omfang oplysninger om  

 ansattes sikkerhed og sundhed om bord alene søges tilvejebragt til brug for  

 behandlingen af andre spørgsmål end fastsættelse af straf.
Der henvises til  

 lovforslagets § 23.
 Justitsministeriet  

 finder ikke anledning til at foreslå særlige regler om identifikation i  

 forholdet mellem koncernforbundne selskaber.
4.3.5. Enkeltmandsvirksomheder Som anført i pkt.  

 4.2.5 opstår det nævnte spørgsmål om identifikation som følge af den retlige  

 konstruktion for juridiske personer.
 Kommissionens  

 flertal henleder i den forbindelse opmærksomheden på, at der også kan rejses  

 spørgsmål om, hvorvidt ansatte i enkeltmandsvirksomheder bør have pligt til  

 at  

 meddele oplysninger, som kan have betydning for bedømmelsen af den formodede  

 lovovertrædelse i tilfælde, hvor enkeltmandsvirksomheden (ejeren) mistænkes  

 for  

 at have begået en lovovertrædelse, der kan medføre straf.
Justitsministeriet  

 finder ikke tilstrækkelig anledning til at foreslå generelle regler, der  

 regulerer det nævnte spørgsmål om identifikation i forhold til  

 enkeltmandsvirksomheder i tilfælde, hvor ejeren mistænkes for en strafbar  

 lovovertrædelse.
Ansatte i enkeltmandsvirksomheder har dermed efter  

 lovforslaget i sådanne tilfælde pligt til at meddele oplysninger, i det  

 omfang  

 oplysningerne alene søges tilvejebragt til brug for behandlingen af andre  

 spørgsmål end fastsættelse af straf, jf. lovforslagets § 10,  

 stk. 2.
4.3.6. Mindretalsudtalelse Som nævnt under  

 pkt. 1 og 4.2.6 ovenfor kan ét medlem af kommissionen ikke tilslutte sig  

 flertallets forslag i sin helhed.
Særligt om flertallets forslag til regler  

 om  

 retten til ikke at inkriminere sig selv anfører medlemmet bl.a., at de  

 foreslåede regler er for vidtgående og vil begrænse og besværliggøre  

 myndighedernes mulighed for at varetage deres tilsyns- og kontrolopgaver.
Hertil skal  

 Justitsministeriet bemærke, at lovforslagets § 10 begrænser  

 forvaltningsmyndighedernes muligheder for at håndhæve oplysningspligter ved  

 mistanke om strafbare forhold, bl.a. fordi der i strafferetsretsplejen er  

 fastsat særlige regler herom, og fordi Den Europæiske  

 Menneskerettighedskonvention  

 i vidt omfang er til hinder for anvendelse af strafsanktionerede  

 oplysningspligter i disse situationer.
Det skal i den forbindelse  

 understreges,  

 at de enkelte forvaltningsmyndigheder  også ved mistanke om strafbare  

 forhold  

  kan anvende oplysningspligter over for den mistænkte, såfremt det kan  

 udelukkes, at de ønskede oplysninger kan have betydning for straffesagen.  

 Endvidere kan de enkelte forvaltningsmyndigheder anvende oplysningspligter  

 over  

 for andre personer end den mistænkte (eller personer, som identificeres med  

 denne), i det omfang oplysningerne alene søges tilvejebragt til brug for  

 behandlingen af andre spørgsmål end fastsættelse af straf.
Der kan i øvrigt  

 henvises til pkt. 3.6.3 ovenfor med bl.a.
Justitsministeriets bemærkninger  

 til  

 den pågældende mindretalsudtalelse.
5. Privates adgang til at anvende tvangsindgreb eller  

 oplysningspligter Der er eksempler  

 på, at adgangen til at anvende tvangsindgreb mv. over for borgere og  

 virksomheder ved eller i henhold til lov er henlagt til selskaber, andre  

 private institutioner mv., som ikke er omfattet af den offentlige  

 forvaltning.
 Eksempelvis kan  

 private som f.eks. ansatte i et privat laboratorium, der foretager  

 prøveudtagninger, under visse betingelser have adgang til offentlige og  

 private  

 ejendomme for at gennemføre tekniske undersøgelser af forurenede arealer, jf.  

 jordforureningslovens § 57, stk. 1.
Justitsministeriet  

 finder, at vedkommende minister efter forhandling med justitsministeren bør  

 have mulighed for at bestemme, at lovforslagets regler helt eller delvis skal  

 gælde også i tilfælde af denne karakter.
Der henvises til lovforslagets  

 § 1, stk. 4. Det bemærkes i den forbindelse, at forvaltningsloven  

 indeholder en lignende bestemmelse, hvorefter vedkommende minister efter  

 forhandling  

 med justitsministeren kan fastsætte regler om, at forvaltningsloven helt  

 eller  

 delvis skal gælde for nærmere angivne selskaber, institutioner, foreninger  

 mv.,  

 som ikke kan henregnes til den offentlige forvaltning, jf. forvaltningslovens  

 § 1,  

 stk. 2.
6. Anvendelse af oplysninger som bevis i en straffesag 6.1. Gældende ret Retssikkerhedskommissionen har også behandlet en række  

 spørgsmål om anvendelsen af oplysninger, der er fremskaffet ved tvangsindgreb  

 eller benyttelse af oplysningspligter, som bevis i en eventuel efterfølgende  

 straffesag.
I den forbindelse opstår således bl.a. spørgsmålet om adgangen  

 til  

 at anvende oplysninger som bevis i en straffesag, såfremt de pågældende  

 oplysninger måtte være tilvejebragt i strid med reglerne på det pågældende  

 område.
I straffesager er menneskerettighedskonventionens artikel  

 6, der bl.a. omhandler retten til en retfærdig rettergang, ikke generelt til  

 hinder for som bevis at anvende oplysninger, der er tilvejebragt i strid med  

 national ret eller konventionen.
Det afgørende er, om straffesagen   

 uanset  

 brugen af det ulovlige bevis  ud fra en helhedsbedømmelse har været  

 retfærdig.  

 Der skal således foretages en bedømmelse af den pågældende ulovlighed og  

  når  

 der er tale om krænkelser af konventionen  karakteren af den pågældende  

 krænkelse.
Det tillægges betydning, om forsvarets rettigheder er blevet  

 respekteret, herunder navnlig om vedkommende har haft mulighed for at anfægte  

 bevisets ægthed og anvendelse.
Det tillægges endvidere betydning, om det  

 ulovlige bevis er det eneste eller afgørende bevis.
Også i dansk ret er det lagt til grund, at det må bero på  

 en konkret vurdering, om et bevismiddel kan anvendes, hvis det er  

 tilvejebragt  

 ved brud på gældende regler.
Der vil være tale om en konkret afvejning, hvori  

 indgår: (1) retsbruddets karakter og grovhed, (2) den påsigtede kriminalitets  

 grovhed, (3) bevisets betydning i sagen, og (4) hvilken interesse der er  

 blevet  

 krænket ved det ulovlige indgreb.
Den Europæiske Menneskerettighedsdomstol har fastslået, at  

 myndighederne i visse særlige tilfælde heller ikke kan benytte lovligt  

 tilvejebragte bevismidler under en straffesag.
I sagen Saunders mod  

 Storbritannien (dom af 17. december 1996) fastslog Domstolen således, at det  

 udgjorde en krænkelse af forbudet mod selvinkriminering, at  

 anklagemyndigheden  

 benyttede forklaringer, som klager havde afgivet til administrative  

 myndigheder  

 under trussel om straf på et tidspunkt, hvor der endnu ikke var rejst tiltale  

 mod klager.
Dommen vedrørte en direktør i et selskab, der var tiltalt  

 for strafbare handlinger i forbindelse med virksomhedens overtagelse af et  

 andet selskab.
Forholdet omkring selskabsovertagelserne havde været genstand  

 for en undersøgelse af nogle inspektører, der havde til opgave at undersøge  

 det  

 faktiske hændelsesforløb.
Klager havde afgivet forklaring til inspektørerne,  

 og  

 der var tale om en strafsanktioneret vidnepligt.
Der blev efterfølgende rejst  

 tiltale mod klager, og under straffesagen anvendte anklagemyndigheden de  

 forklaringer, som klager havde afgivet til inspektørerne, som bevis i  

 straffesagen mod klager.
Domstolen udtalte, at forbudet mod selvinkriminering ikke  

 kun omfatter udtalelser eller erkendelser, der er direkte selvinkriminerende.  

 Det skyldes, at forklaringer, der er fremkommet under tvang, kan benyttes af  

 anklagemyndigheden til at imødegå eller så tvivl omkring en tiltalts  

 forklaring  

 i retten.
Domstolen lagde vægt på, at anklagemyndigheden rent faktisk havde  

 benyttet forklaringerne på en måde, der skulle inkriminere klager, og at  

 klagers forklaringer udgjorde en betydelig del af anklagemyndighedens sag.
På  

 den baggrund fastslog Domstolen, at anklagemyndighedens anvendelse af de  

 forklaringer, som klager var blevet tvunget til at afgive, var i strid med  

 artikel 6.
 Der henvises til betænkningens side 83ff.
6.2. Kommissionens forslag Har en myndighed handlet i strid med de af kommissionen  

 foreslåede bestemmelser om gennemførelsen af tvangsindgreb og håndhævelse af  

 oplysningspligter i tilfælde, hvor en person er mistænkt for at have begået  

 et  

 strafbart forhold, må det efter flertallets opfattelse i overensstemmelse med  

 almindelige principper for anvendelse af ulovligt tilvejebragte beviser bero  

 på  

 en konkret vurdering, om de pågældende oplysninger kan tillades anvendt som  

 bevis i en straffesag.
Som supplement til de nugældende almindelige principper for  

 anvendelse af ulovligt tilvejebragte bevismidler foreslår kommissionens  

 flertal  

 en bestemmelse (§ 11 i betænkningens lovudkast), der regulerer visse  

 tilfælde, hvor der er tale om lovligt tilvejebragte beviser.
En myndighed kan  

 således efter lovforslagets § 9, stk. 2, have adgang til at  

 foretage  

 et tvangsindgreb, hvis tvangsindgrebet alene gennemføres med henblik på at  

 tilvejebringe oplysninger til brug for behandlingen af andre spørgsmål end  

 fastsættelse af straf.
En myndighed kan desuden benytte oplysningspligter  

 over  

 for andre end den mistænkte efter lovforslagets § 10, stk. 2, i det  

 omfang oplysningerne alene søges tilvejebragt til brug for behandlingen af  

 andre spørgsmål end fastsættelse af straf.
Selv om oplysningerne således  

 tilvejebringes til brug for andre spørgsmål end fastsættelse af straf, vil  

 der  

 efter de nævnte bestemmelser i lovforslagets § 9, stk. 2, og  

 § 10, stk. 2, ikke være noget til hinder for, at oplysningerne også  

 efterfølgende anvendes ved en eventuel straffesag.
 Flertallet i kommissionen finder i den forbindelse, at der  

 kan være retssikkerhedsmæssige betænkeligheder ved anvendelsen af sådanne  

 oplysninger som bevis i straffesager, selv om det oprindelige formål med at  

 tilvejebringe oplysninger har været at anvende oplysninger til brug for  

 behandlingen af andre spørgsmål end fastsættelse af straf.
 For at imødegå sådanne retssikkerhedsmæssige  

 betænkeligheder har kommissionen overvejet, om der for tilfælde af den nævnte  

 karakter burde indføres særlige begrænsninger i forvaltningsmyndighedernes  

 mulighed for at videregive oplysninger af den nævnte karakter til politi og  

 anklagemyndighed.
Kommissionen finder imidlertid ikke at kunne anbefale en  

 bestemmelse herom.
En sådan bestemmelse, hvorefter et spørgsmål om  

 beskyttelsen  

 af mistænktes personers retssikkerhed inden for strafferetsplejen skulle  

 søges  

 varetaget gennem fravigelse af de almindelige betingelser efter  

 forvaltningsloven og persondataloven for videregivelse af oplysninger fra  

 andre  

 myndigheder til politiet, forekommer efter kommissionens flertal ikke  

 nærliggende.
På den baggrund foreslår kommissionens flertal i stedet en  

 bestemmelse, der indebærer en begrænsning i adgangen til at anvende  

 oplysninger  

 som bevis i en straffesag, hvis oplysningerne på et tidspunkt efter, at der  

 er  

 opstået mistanke om et strafbart forhold, er tilvejebragt i forbindelse med  

 gennemførelse af et tvangsindgreb uden for strafferetsplejen eller ved  

 anvendelsen af regler om oplysningspligt.
Sådanne oplysninger skal således  

 ikke  

 kunne anvendes som bevis, hvis retten efter en konkret vurdering finder det  

 retssikkerhedsmæssigt betænkeligt.
Det kan f.eks. være tilfældet, hvis der  

 ikke  

 har foreligget hensyn, som kunne begrunde, at myndigheden uden at afvente den  

 videre behandling af sagen i strafferetsplejens former har fremskaffet  

 oplysningerne med henblik på ikke-strafferetlige foranstaltninger mv.
Efter flertallets opfattelse skal den foreslåede  

 begrænsning i adgangen til at benytte beviser kun omfatte straffesager, der  

 behandles ved domstolene, og ikke i de sager, hvor en myndighed efter loven  

 har  

 adgang til administrativt at slutte en straffesag med bøde.
I sidstnævnte  

 tilfælde er der efter flertallets opfattelse ikke behov for en sådan  

 bestemmelse, idet pålæggelse af administrative bøder forudsætter, at den  

 mistænkte person erklærer sig skyldig og er villig til at lade sagen afslutte  

 uden behandling ved domstolene.
Et mindretal i kommissionen (fem medlemmer) kan ikke  

 tilslutte sig den foreslåede bestemmelse.
Fire medlemmer anfører i den  

 forbindelse  

 bl.a., at der ikke er grund til at hindre, at anklagemyndigheden fremlægger  

 beviser i en straffesag, hvis der ikke er noget at bebrejde  

 forvaltningsmyndigheden i forbindelse med fremskaffelsen af oplysninger, der  

 viser sig at kunne anvendes i en straffesag.
Desuden er det efter  

 mindretallets  

 opfattelse ikke klart, efter hvilke kriterier domstolene skal vurdere, om et  

 lovligt tilvejebragt bevis kan anvendes eller skal afskæres.
 Mindretallet finder det endvidere problematisk, at  

 domstolene under en straffesag vil skulle vurdere, om der på et bestemt  

 tidspunkt for måske adskillige år siden forelå en mistanke med en sådan  

 styrke  

 hos forvaltningsmyndigheden, at forvaltningsmyndigheden burde have afholdt  

 sig  

 fra at gennemføre et kontrolbesøg eller anvende en oplysningspligt.
Endelig anfører mindretallet i kommissionen, at det ikke  

 forekommer logisk, at den foreslåede bestemmelse alene omfatter sager, der  

 behandles som straffesager i retten, men ikke tilfælde, hvor en  

 forvaltningsmyndighed efter lovgivningen har adgang til administrativt at  

 afslutte en straffesag med et bødeforlæg.
Det påpeges, at grundlaget for en  

 straffesag, der behandles ved domstolene, herved bliver et andet og mere  

 begrænset end det grundlag, som kan anvendes ved administrativ afgørelse af  

 en  

 tilsvarende straffesag.
 Der henvises til betænkningen side 153ff.
6.3. Justitsministeriets  

 overvejelser Justitsministeriet er enig i, at spørgsmål om som bevis i  

 en straffesag at anvende oplysninger, der måtte blive tilvejebragt i strid  

 med  

 de foreslåede regler om anvendelse af tvangsindgreb og oplysningspligter, må  

 afgøres i overensstemmelse med de almindelige principper om afskæring af  

 ulovligt tilvejebragte beviser, jf. herom pkt. 6.1.
Som det fremgår af pkt. 6.2, foreslår kommissionens flertal  

 en begrænsning i adgangen til at benytte lovligt tilvejebragte beviser i  

 straffesager, hvis retten finder det retssikkerhedsmæssigt betænkeligt.
Et  

 mindretal i kommissionen er bl.a. ud fra principielle betragtninger imod et  

 sådant forslag.
 Som følge af de betænkeligheder, som dette mindretal har  

 anført, har Justitsministeriet nøje overvejet, om flertallets forslag om en  

 begrænsning i adgangen til at benytte lovligt tilvejebragte beviser i  

 straffesager bør medtages i lovforslaget.
Efter en samlet afvejning finder Justitsministeriet ikke,  

 at flertallets forslag bør medtages.
Justitsministeriet finder således   

 ligesom kommissionens flertal er inde på i betænkningen  at man kan  

 have  

 forståelse for en række af de principielle betænkeligheder, som mindretallet  

 har  

 givet udtryk for i kommissionen.
Hertil kommer, at domstolene og  

 anklagemyndigheden i deres høringssvar over betænkningen giver udtryk for  

 tilsvarende betænkeligheder ved denne del af lovforslaget.
Justitsministeriet har endvidere lagt vægt på, at den  

 manglende lovfæstelse af flertallets forslag ikke betyder, at  

 anklagemyndigheden i alle tilfælde kan anvende lovligt tilvejebragte  

 oplysninger som bevis i straffesager.
I den forbindelse kan der henvises til  

 pkt. 6.1 ovenfor, hvor det er omtalt, at Den Europæiske  

 Menneskerettighedskonvention i praksis er blevet fortolket således, at også  

 lovligt tilvejebragte oplysninger i visse særlige tilfælde bør afskæres som  

 bevis i en straffesag.
Justitsministeriet vil samtidig anmode Rigsadvokaten om ved  

 udgangen af 2006 at vurdere, i hvilket omfang anvendelsen i straffesager af  

 bevismidler, der lovligt er tilvejebragt ved myndighedsskridt uden for  

 strafferetsplejen, giver anledning til retssikkerhedsmæssige overvejelser i  

 praksis.
I lyset heraf vil der eventuelt være behov for på ny at overveje den  

 omhandlede problemstilling.
 7. Særligt om forholdet til EU-retten mv.
Særligt om forholdet til EU-retten bemærkes, at  

 Europa-kommissionen i et vist omfang har beføjelser til at foretage  

 kontrolbesøg samt afkræve borgere og virksomheder oplysninger - eventuelt  

 bistået af nationale myndigheder.
Det gælder navnlig inden for  

 EU-konkurrenceretten,  

 hvor Europa-kommissionen har vid adgang til bl.a. at indhente relevante  

 oplysninger hos virksomheder.
I det omfang EU har selvstændige beføjelser af denne  

 karakter, er anvendelsen heraf ikke reguleret i dette lovforslag, der alene  

 gælder for danske forvaltningsmyndigheders anvendelse af tvangsindgreb og  

 oplysningspligter.
Reguleringen sker i stedet i EU-retsakter, jf. f.eks.  

 EU-forordning nr. 1/2003 om gennemførelse af konkurrencereglerne i  

 EF-traktatens artikel 81 og 82.
Der vil herudover være en række tilfælde, hvor danske  

 forvaltningsmyndigheders anvendelse af tvangsindgreb og oplysningspligter  

 sker  

 på grundlag af regler, der beror på EU-retlige (jf. herved også den  

 almindelige  

 loyalitetsforpligtelse efter EF-traktatens artikel 10) eller andre  

 internationale forpligtelser.
Her vil lovforslagets regler i fornødent omfang  

 skulle vige for sådanne regler med henblik på, at myndighederne kan leve op  

 til  

 disse forpligtelser.
Der kan i den forbindelse bl.a. henvises til  

 betænkningen,  

 side 47ff, 80f og 173.
8. Årlig  

 retssikkerhedsredegørelse Det er i regeringsgrundlaget 2001 angivet, at regeringen  

 hvert år vil aflevere en retssikkerhedsredegørelse til Folketinget for at  

 styrke den offentlige interesse og debat om borgernes retssikkerhed.
I overensstemmelse hermed vil Justitsministeriet efter  

 lovforslagets gennemførelse og ikrafttræden årligt  første gang efter  

 udgangen  

 af 2005  udarbejde en redegørelse om forvaltningens anvendelse af  

 tvangsindgreb og oplysningspligter uden for strafferetsplejen.
Den årlige  

 redegørelse vil bl.a. skulle indeholde en omtale af eventuel ny lovgivning,  

 der  

 vedrører den offentlige forvaltnings adgang til at foretage tvangsindgreb  

 uden  

 for strafferetsplejen, samt på udvalgte områder en omtale af praksis med  

 hensyn  

 til anvendelse af tvangsindgreb uden for strafferetsplejen, herunder på  

 udvalgte områder angivelser over antallet af henholdsvis varslede og  

 uvarslede  

 kontrolbesøg mv. hos borgere og virksomheder.
 9. Økonomiske og  

 administrative konsekvenser mv.
9.1. Staten og kommunerne Lovforslaget indebærer, at der indføres regler om den  

 fremgangsmåde, som forvaltningsmyndighederne skal følge ved gennemførelsen af  

 tvangsindgreb uden for strafferetsplejen, herunder om myndighedens pligt til  

 at  

 anvende en række af forvaltningslovens regler om partsrettigheder i  

 forbindelse  

 med beslutninger om iværksættelse af tvangsindgreb, om myndighedens pligt til  

 varsling inden gennemførelsen af en beslutning om iværksættelse af et  

 tvangsindgreb og om myndighedens pligt til udfærdigelse af rapporter om  

 udførelsen af et tvangsindgreb.
Bestemmelserne herom i lovforslagets kapitel  

 2  

 udgør et nyt samlet regelsæt, som alle myndigheder fremover som minimum skal  

 iagttage i forbindelse med gennemførelse af tvangsindgreb uden for  

 strafferetsplejen.
Disse generelle regler kan derfor også erstatte eventuelle  

 særregler om myndighedernes adfærd, som findes i de enkelte love, der hjemler  

 foretagelse af tvangsindgreb.
Mange myndigheder vil således som følge af  

 lovforslagets retningslinier om fremgangsmåden ved iværksættelse af  

 tvangsindgreb skulle indføre nye sagsskridt i forhold til tidligere.
Kommunernes Landsforening og de ministerier, der har været  

 repræsenteret i Retssikkerhedskommissionen, er i betænkningen fremkommet med  

 nogle nærmere skønsmæssige beregninger over de økonomiske konsekvenser af at  

 gennemføre kommissionens forslag.
Der henvises til side 202-203 i  

 betænkningen.
Det bemærkes, at lovforslaget på visse punkter er ændret i  

 forhold til Retssikkerhedskommissionens lovudkast.
Bl.a. er lovforslagets  

 anvendelsesområde begrænset i forhold til kommissionens lovudkast, således at  

 indgreb i meddelelseshemmeligheden ikke er omfattet af lovforslagets regler  

 om  

 fremgangsmåden ved tvangsindgreb, jf. pkt. 3.1.2.1.
Indførelse af nye sagsskridt hos myndighederne bl.a. i  

 forbindelse med varsling af kontrolbesøg vil i sagens natur give merarbejde,  

 såfremt myndighederne uændret fastholder nuværende arbejdsgange og procedurer  

 i  

 sagsbehandlingen.
Det vurderes imidlertid, at arbejdsgange mv. vil kunne  

 omlægges på en sådan måde, at de nye sagsskridt vil kunne integreres i  

 sagsbehandlingen uden mærkbart merarbejde og dermed væsentlige merudgifter  

 til  

 følge.
Hertil kommer, at de foreslåede regler  herunder især  

 bestemmelserne om  

 forudgående varsling  muligvis i sig selv vil kunne medføre en mere  

 effektiv  

 gennemførelse af kontrolbesøg mv.
 På den baggrund er det tvivlsomt om  og i givet fald i  

 hvilket omfang  lovforslagets regler om fremgangsmåden ved  

 gennemførelse af  

 tvangsindgreb i praksis vil medføre merudgifter for myndighederne, da det vil  

 afhænge af, om arbejdsgange mv. omlægges som forventet.
Som følge af denne usikkerhed indbudgetteres der ikke  

 kompensationer til de berørte ministerier fra lovens ikrafttræden i 2005. I  

 stedet iværksættes der i begyndelsen af 2006 en evaluering af lovens første  

 virkeår med henblik på at identificere eventuelle merudgifter som følge af  

 loven hos de berørte myndigheder.
Det forudsættes, at denne evaluering  

 færdiggøres, så den kan indgå i forhandlingerne om ministeriernes  

 bevillingsmæssige rammer for 2007.
 For så vidt angår kommunerne afklares de budgetmæssige  

 forhold som led i de årlige forhandlingsrunder mellem staten og kommunerne om  

 den kommunale økonomi.
9.2. Erhvervslivet og  

 borgerne Lovforslaget vil kunne medføre en vis tilpasning hos  

 erhvervslivet og borgerne, der er en følge af de foreslåede regler om  

 myndighedernes fremgangsmåde ved iværksættelse af tvangsindgreb uden for  

 strafferetsplejen.
De tilpasningsmæssige følgevirkninger findes alene at være  

 af marginal betydning.
Lovforslaget har derfor ikke økonomiske eller  

 administrative konsekvenser for erhvervslivet og borgerne af betydning.
 9.3. Miljømæssige  

 konsekvenser og forholdet til EU-retten.
Lovforslaget skønnes ikke at have miljømæssige  

 konsekvenser.
For så vidt angår forholdet til EU-retten henvises til pkt. 7.
9.4. Sammenfattende skema Positive konsekvenser/ mindre udgifter Negative konsekvenser/ Merudgifter Økonomiske konsekvenser for  

 stat, kommuner og amtskommuner Ingen af betydning Ingen af betydning, idet der  

 dog iværksættes evaluering heraf, jf. ovenfor Administrative konsekvenser  

 for stat, kommuner og amtskommuner Ingen af betydning Omlægning af arbejdsgange, jf.  

 ovenfor Økonomiske og administrative  

 konsekvenser for erhvervslivet og borgerne Ingen Ingen af betydning Miljømæssige konsekvenser Lovforslaget skønnes ikke at have miljømæssige  

 konsekvenser Lovforslaget skønnes ikke at have miljømæssige  

 konsekvenser Forholdet til EU-retten Reglerne i lovforslaget viger  

 for EU-retlige regler 10. Hørte myndigheder og organisationer mv.
 Lovforslaget bygger på Retssikkerhedskommissionens  

 betænkning, der har været sendt til høring hos følgende myndigheder og  

 organisationer mv.:
 Præsidenterne for Østre Landsret og Vestre Landsret,  

 Præsidenten for Københavns Byret, præsidenterne for retterne i Århus, Odense,  

 Aalborg og Roskilde, Domstolsstyrelsen, Den Danske Dommerforening,  

 Dommerfuldmægtigforeningen, Rigsadvokaten, Rigspolitichefen, Politidirektøren  

 i  

 København, Foreningen af Politimestre i Danmark, Politifuldmægtigforeningen,  

 Politiforbundet i Danmark, Advokatrådet, Dansk Retspolitisk Forening,  

 Institut  

 for Menneskerettigheder, Datatilsynet, Kommunernes Landsforening,  

 Amtsrådsforeningen,  

 Københavns Kommune, Frederiksberg Kommune, Dansk Arbejdsgiverforening,  

 Landsorganisationen i Danmark, Finansrådet, Realkreditrådet, Forsikring &  

 Pension, Dansk Industri, Landbrugsraadet, Danmarks Fiskeriforening,  

 Akademikernes Centralorganisation, Funktionærernes og Tjenestemændenes  

 Fællesråd, Ledernes Hovedorganisation, Sammenslutningen af Landbrugets  

 Arbejdsgiverforeninger, Finanssektorens Arbejdsgiverforening,  

 Arbejderbevægelsens Erhvervsråd, COOP Danmark, DAKOFO, Danmarks  

 Fiskeindustri-  

 og Eksportforening, Dansk Handel og Service, HTS Interesseorganisationen,  

 Forbrugerrådet, HORESTA, Foreningen af Statsautoriserede Revisorer,  

 Foreningen  

 Registrerede Revisorer FRR, Forbrugerombudsmanden, Danmarks Rederiforening og  

 Specialarbejderforbundet i Danmark.
Bemærkninger til lovforslagets enkelte bestemmelser Til kapitel 1 Anvendelsesområde I kapitlet fastlægges lovforslagets anvendelsesområde.
 Bestemmelserne i lovforslaget er minimumsbestemmelser,  

 således at regler i anden lovgivning, der giver parten en bedre retsstilling,  

 i  

 almindelighed går forud for lovforslagets bestemmelser.
 I visse tilfælde kan der blive tale om at fravige  

 lovforslagets bestemmelser, også selv om lovforslaget ville give parten en  

 bedre retsstilling.
 Lovforslagets regler må således bl.a. vige for anden  

 lovgivning, der tilsigter at opfylde internationale forpligtelser.
 I det omfang lovforslagets bestemmelser ikke vil være  

 forenelige med EU-regler, der har direkte virkning her i landet, følger det  

 umiddelbart af princippet om EU-rettens forrang, at de EU-retlige regler i  

 alle  

 tilfælde må gå forud for lovforslagets bestemmelser.
Til § 1 Til stk. 1 Bestemmelsen indebærer, at lovforslagets kapitel 2 og 3  

 finder anvendelse ved husundersøgelse samt undersøgelse og beslaglæggelse af  

 breve og andre papirer, som foretages tvangsmæssigt af den offentlige  

 forvaltning uden for strafferetsplejen.
 Formuleringerne »husundersøgelse« og »undersøgelse eller  

 beslaglæggelse af breve og andre papirer« sigter til visse af de indgreb, der  

 er omfattet af grundlovens § 72, jf. den nærmere omtale i pkt. 3.1 i de  

 almindelige bemærkninger.
»Husundersøgelse« i  

  

 nr.  

 1  

  

 omfatter således undersøgelse af private lokaliteter, som anvendes til  

 beboelse.
Herudover omfatter bestemmelsen andre rum, der ikke er offentligt  

 tilgængelige som f.eks. fabriks- og lagerlokaler, baglokaler til butikker  

 mv.,  

 garager, stalde og lader.
Det forudsættes også, at »husundersøgelse« omfatter  

 undersøgelse af rum mv. i befordringsmidler, i det omfang de kan siges at  

 være  

 sidestillet med beboelsesrum, som f.eks. kahytsrum på et skib og soverum i  

 lastbiler.
Herudover omfatter bestemmelsen ikke undersøgelse af  

 transportmidler.
Som eksempel herpå kan nævnes undersøgelse af en bils  

 bagagerum eller førerkabine eller undersøgelse af lasten i et skib eller en  

 lastbil.
Se dog § 1, stk. 2, nedenfor.
Bestemmelsen omfatter ikke undersøgelse af lokaler, hvortil  

 der er almindelig offentlig adgang (som f.eks. butiks- og  

 restaurationslokaler). Uden for stk. 1 falder desuden indgreb i form af  

 besigtigelse af udendørs lokaliteter som f.eks. marker, haver, gårdspladser  

 og  

 byggepladser.
Endvidere omfatter bestemmelsen ikke indgreb i form af bl.a.  

 prøveudtagninger (f.eks. jord- eller vandprøver) og legemsindgreb (f.eks.  

 eftersyn på personer). Se dog § 1, stk. 2, nedenfor.
 Hvis der i forbindelse med f.eks. et kontrolbesøg, der  

 består i undersøgelse af forretningslokaler mv., også foretages en  

 prøveudtagning mv., vil dette imidlertid falde inden for lovens  

 anvendelsesområde, idet de dele af det samlede indgreb, der angår  

 undersøgelse  

 af de pågældende lokaler, som anført er omfattet af bestemmelsen.
»Undersøgelse eller beslaglæggelse af breve og andre  

 papirer« i  

  

 nr. 2  

  

 omfatter enhver  

 rådighedsberøvelse og undersøgelse af private notater, forretningspapirer,  

 regnskaber, protokoller, logbøger og lignende.
Det gælder, hvad enten de  

 pågældende oplysninger mv. findes i papirform eller elektronisk form.
 Legitimationspapirer og andre papirer som f.eks. pas og  

 kørekort, der er udstedt af en offentlig myndighed og er beregnet til  

 forevisning,  

 er ikke omfattet.
Foranstaltninger, der vedrører breve mv. under forsendelse,  

 er ikke omfattet af udtrykket »undersøgelse eller beslaglæggelse af breve og  

 andre papirer«.
I disse tilfælde vil der være tale om indgreb i  

 meddelelseshemmeligheden, som falder uden for stk. 1, men derimod er  

 omfattet af stk. 2.
Lovforslagets kapitel 2 og 3 finder inden for de anførte  

 rammer anvendelse på indgreb, der foretages tvangsmæssigt.
Hermed sigtes til  

 det forhold, at en myndighed beslutter, at der med hjemmel i lovgivningen  

 skal  

 iværksættes et af de nævnte indgreb.
I den forbindelse er det uden betydning,  

 om vedkommende borger eller virksomhed giver samtykke til indgrebets  

 gennemførelse.
Lovforslaget omfatter således også tilfælde, hvor den  

 pågældende  

 ikke protesterer mod myndighedens beslutning om at foretage et indgreb.
Kun indgreb, der foretages »uden for strafferetsplejen«, er  

 omfattet af lovforslagets anvendelsesområde.
Det indebærer navnlig, at  

 tvangsindgreb omfattet af retsplejelovens regler om efterforskning mv. af  

 straffesager falder uden for lovens anvendelsesområde.
Endvidere forudsættes udtrykket »uden for  

 strafferetsplejen« ikke at omfatte sager, der har tilknytning til  

 straffuldbyrdelse.
Det vil sige, at indgreb, der er reguleret i  

 straffuldbyrdelsesloven, ikke er omfattet af lovens anvendelsesområde.
Udtrykket »den offentlige forvaltning«, der anvendes i  

 bestemmelsen, skal forstås i overensstemmelse med de tilsvarende udtryk i  

 forvaltningslovens § 1, stk. 1, og offentlighedslovens § 1,  

 stk. 1. Omfattet er således alle forvaltningsmyndigheder, herunder såvel  

 statslige som kommunale myndigheder.
Udenfor falder organer, der ikke kan  

 henregnes til den offentlige forvaltning, som f.eks. domstolene.
Den foreslåede bestemmelse i stk. 1 forudsættes ikke  

 at omfatte foranstaltninger, som en offentlig forvaltningsmyndighed måtte  

 være  

 berettiget til at foretage i forhold til myndighedens personale.
Det gælder  

 f.eks. med hensyn til åbning af ansattes e-post, således at spørgsmål herom i  

 stedet vil være reguleret af reglerne i persondataloven mv. og straffelovens  

 regler om brevhemmeligheden.
 Tilsvarende forudsættes det, at den foreslåede bestemmelse  

 i stk. 1  i modsætning til stk. 2 - ikke finder anvendelse i  

 tilfælde, hvor en institution inden for den offentlige forvaltning måtte have  

 adgang til lokaler mv., der bebos af personer, som opholder sig på  

 institutionen, eller f.eks. måtte have adgang til efter lovgivningen mv. på  

 det  

 pågældende område i visse situationer at åbne post, der modtages af  

 institutionens beboere.
Da lovforslagets regler i kapitel 2 er udformet med henblik  

 på en række tilfælde, hvor der foretages tvangsindgreb over for borgere og  

 virksomheder, forudsættes det endvidere, at den foreslåede bestemmelse i  

 stk. 1 ikke omfatter tilfælde, hvor en forvaltningsmyndighed har adgang  

 til at foretage kontrolbesøg mv. hos en anden forvaltningsmyndighed.
Også  

 sådanne tilfælde er derimod omfattet af stk. 2 og dermed af  

 lovforslagets  

 kap. 3 om forholdet til strafferetsplejen ved gennemførelse af tvangsindgreb.
Til stk. 2 Bestemmelsen indebærer, at lovforslagets kapitel 3 også  

 finder anvendelse ved undersøgelse af andre lokaliteter og genstande,  

 beslaglæggelse af andre genstande, brud på meddelelseshemmeligheden samt  

 eftersyn og anden undersøgelse af personer, som kan foretages tvangsmæssigt  

 af  

 den offentlige forvaltning uden for strafferetsplejen.
 Med formuleringerne »undersøgelse af andre lokaliteter« og  

 »undersøgelse eller beslaglæggelse af andre genstande« i  

  

 nr. 1 og 2  

  

 sigtes til de ransagnings- og beslaglæggelsestilfælde i  

 retsplejeloven, der falder uden for stk. 1. Der henvises til  

 retsplejelovens kapitel 73 og 74.
Udtrykket »andre lokaliteter« omfatter bl.a. udendørs  

 lokaliteter som f.eks. haver, marker, gårdspladser og byggepladser samt en  

 række lokaliteter, hvortil der er almindelig offentlig adgang som f.eks.  

 butikslokaler og visse kontorlokaler.
Udenfor falder derimod lokaliteter, der  

 har til hovedformål at tjene som egentligt opholdssted for et offentligt  

 publikum mv., herunder restaurationslokaler.
Omfattet af udtrykket »andre genstande« er bl.a.  

 transportmidler.
Som eksempel herpå kan nævnes undersøgelse af en bils  

 bagagerum samt undersøgelse af lasten i et skib eller en lastbil.
 »Beslaglæggelse af andre genstande« omfatter enhver form  

 for rådighedsberøvelse af f.eks. varer, produkter til bearbejdning, maskiner  

 mv.
»Brud på meddelelseshemmeligheden« - der i grundlovens  

 § 72 betegnes »brud på post-, telegraf- og telefonhemmeligheden« -  

 antages  

 at foreligge, når der er truffet foranstaltninger med henblik på at opnå  

 kendskab til indholdet af en meddelelse eller foranstaltninger med henblik på  

 at få oplyst, om en sådan meddelelse overhovedet er afsendt.
Der kan f.eks.  

 være tale om undersøgelse af breve og pakker eller aflytning af telefon eller  

 anden telekommunikation.
 »Eftersyn eller anden undersøgelse af personer« omfatter de  

 legemsindgreb, der også er omfattet af retsplejelovens kapitel 72, herunder  

 f.eks. besigtigelse af legemets ydre, visitation af tøj, som den pågældende  

 er  

 iført, samt nærmere undersøgelse af legemet.
 Der henvises i øvrigt til bemærkningerne til § 1,  

 stk. 1, ovenfor.
Til stk. 3 Bestemmelsen indebærer, at lovforslagets kapitel 4 finder  

 anvendelse i tilfælde, hvor der i lovgivningen mv. er fastsat pligt til at  

 meddele oplysninger til den offentlige forvaltning.
 Med formuleringen »lovgivningen mv.« sigtes til alle typer  

 af offentligretlige retsakter, herunder f.eks. også bekendtgørelser.
 Der henvises nærmere til bemærkningerne nedenfor til  

 bestemmelsen i lovforslagets § 10.
Til stk. 4 Bestemmelsen indebærer, at vedkommende minister efter  

 forhandling med justitsministeren kan fastsætte regler om, at loven helt  

 eller  

 delvis skal gælde for nærmere angivne selskaber, institutioner, foreninger  

 mv.,  

 der ikke kan henregnes til den offentlige forvaltning.
Det gælder dog kun, i  

 det omfang disse ved eller i henhold til lov har fået tillagt beføjelser til  

 at  

 anvende tvangsindgreb eller oplysningspligter som nævnt i stk. 1-3.
 Den foreslåede bestemmelse vil inden for de anførte rammer  

 også kunne finde anvendelse i forhold til private enkeltpersoner.
Til stk. 5 Bestemmelsen indebærer, at tvangsindgreb, som falder ind  

 under stk. 1 eller 2, ikke er omfattet af lovens kapitel 2 og 3, hvis  

 tvangsindgrebet foretages efter indhentet retskendelse.
 Bestemmelsen henviser alene til § 1, stk. 1 og 2, men ikke  

 til stk. 3. Det indebærer, at den foreslåede bestemmelse om selvinkriminering  

 i  

 § 10 vil gælde også for myndigheder, der alene kan foretage tvangsindgreb  

 efter  

 retskendelse.
 Der henvises til pkt. 3.1.2.3 i de almindelige  

 bemærkninger.
Til kapitel 2 Gennemførelse af tvangsindgreb I kapitlet fastsættes proportionalitetsprincippet og regler  

 for den fremgangsmåde, der skal iagttages af forvaltningen ved beslutninger  

 om  

 iværksættelse af de indgreb, der er omfattet af § 1, stk. 1.
 I tilfælde, hvor flere myndigheder indgår i et samarbejde  

 om fælles kontrolbesøg mv., finder reglerne anvendelse for hver af  

 myndighederne for den del af tvangsindgrebet, som den pågældende myndighed  

 ønsker at iværksætte.
Proportionalitetsprincippet Til § 2 I forvaltningsretten antages at gælde en almindelig  

 grundsætning om forholdsmæssighed (proportionalitet). Heri ligger, at der  

 ikke  

 må anvendes mere indgribende foranstaltninger, hvis mindre indgribende  

 foranstaltninger er tilstrækkelige, og indgrebet skal som middel stå i  

 rimeligt  

 forhold til målet.
 Bestemmelsen indebærer, at det udtrykkeligt fastsættes, at  

 der ved beslutninger om iværksættelse af tvangsindgreb gælder et sådant  

 proportionalitetsprincip.
 Inden en myndighed træffer beslutning om iværksættelse af  

 et tvangsindgreb f.eks. som led i en kontrol, som det påhviler myndigheden at  

 udføre, skal myndigheden således overveje, om indgrebet eventuelt kan  

 erstattes  

 af andre og mindre indgribende kontrolmåder.
 En myndighed bør derfor efter omstændighederne f.eks.  

 overveje, om de oplysninger, som myndigheden ville kunne tilvejebringe ved  

 gennemførelsen af et kontrolbesøg, i stedet vil være mulige at indhente ved  

 at  

 rette en mere formløs henvendelse til parten og anmode denne om at indsende  

 relevante dokumenter mv.
Fremgangsmåden Til § 3 Efter forvaltningslovens § 2, stk. 1, gælder  

 lovens centrale bestemmelser om partsbeføjelser (§§ 7-26) for sager,  

 hvori  

 der er eller vil blive truffet afgørelse af en forvaltningsmyndighed.  

 Forvaltningslovens regler om inhabilitet (§§ 3-6) gælder udover for  

 sådanne sager tillige for sager om indgåelse af kontraktforhold mv.
 Uden for forvaltningslovens afgørelsesbegreb falder som  

 udgangspunkt processuelle beslutninger, som træffes under og som led i sagens  

 behandling, herunder f.eks. beslutninger om sagens oplysning.
 Det er efter gældende ret ikke afklaret, i hvilket omfang  

 beslutninger om foretagelse af de tvangsindgreb, der er omfattet af  

 lovforslagets § 1, stk. 1, skal betragtes som afgørelser i  

 forvaltningslovens forstand (således at forvaltningslovens regler om  

 partsbeføjelser finder anvendelse), eller om sådanne indgreb i stedet må  

 betragtes som processuelle beslutninger (således at forvaltningslovens regler  

 om partsbeføjelser ikke finder anvendelse).
 I lovforslagets § 3 fastsættes det udtrykkeligt, at  

 forvaltningslovens §§ 3-10, §§ 12-18 og §§ 22-26 gælder ved  

 beslutninger om iværksættelse af de tvangsindgreb, der er omfattet af  

 lovforslagets § 1, stk. 1. Der henvises herved til de almindelige  

 bemærkninger pkt. 3.3.3 - 3.3.10.
For en række af de bestemmelser i forvaltningsloven, som  

 der er henvist til i lovforslagets § 3, har det betydning, på hvilket  

 tidspunkt en afgørelse skal anses for truffet.
I den nærmere omtale af dette  

 spørgsmål i pkt. 3.3.4 er det anført, at en »afgørelse« i forvaltningslovens  

 forstand i nærværende sammenhæng skal anses for truffet på det tidspunkt,  

 hvor  

 der foreligger en beslutning om, at der med hjemmel i den relevante  

 lovbestemmelse skal iværksættes et tvangsindgreb.
I overensstemmelse hermed er lovforslagets § 3  

 formuleret således, at forvaltningslovens §§ 3-10, §§ 12-18 og  

 §§ 22-26 finder anvendelse »ved beslutninger om iværksættelse af  

 tvangsindgreb«.
Lovforslagets § 3  og dermed de regler i  

 forvaltningsloven, der er henvist til i bestemmelsen  vil derimod ikke  

 gælde,  

 når offentlige myndigheder formløst anmoder om, at borgerne frivilligt  

 indsender oplysninger, som ville kunne fremskaffes ved anvendelsen af  

 tvangsindgreb.
Sådanne henvendelser indeholder således ikke en beslutning om  

 iværksættelse af et tvangsindgreb.
Som nævnt finder de nævnte bestemmelser i forvaltningsloven  

 anvendelse ved beslutninger om iværksættelse af tvangsindgreb.
Hvis det ved  

 gennemførelsen af indgrebet undtagelsesvist viser sig nødvendigt at anvende  

 tvang, må dette anses for et accessorium til den allerede trufne beslutning,  

 således at de nævnte bestemmelser i forvaltningsloven ikke skal iagttages på  

 ny.
For en række af de bestemmelser i forvaltningsloven, som  

 der er henvist til i lovforslagets § 3, har det endvidere betydning,  

 hvem  

 der kan anses for »part« i sagen.
For at en person kan betragtes som part, er  

 det i almindelighed en betingelse, at den pågældende har en væsentlig og  

 individuel interesse i sagen  typisk som følge af, at det er  

 vedkommende, som  

 myndighedens afgørelse er rettet imod.
I den nærmere omtale af dette  

 spørgsmål  

 i de almindelige bemærkninger pkt. 3.3.5, er det anført, at selve den  

 omstændighed, at der bliver iværksat et tvangsindgreb over for en person, i  

 sig  

 selv er af så indgribende karakter, at vedkommende må anses for at være part  

 i  

 sagen, og at dette også må gælde i tilfælde, hvor indgrebet alene iværksættes  

 for at indhente oplysninger om en anden persons forhold.
 Med henvisningen til bestemmelsen i forvaltningslovens  

 § 18 fastslås det, at denne bestemmelse skal anvendes, hvis en part  

 anmoder om aktindsigt i oplysninger om gennemførelsen af et tvangsindgreb  

 mv.,  

 der beror i en afsluttet straffesag.
Det tilføjes, at den foreslåede bestemmelse ikke indeholder  

 en henvisning til bestemmelserne i forvaltningslovens kapitel 8  

 (§§ 27-32)  

 om tavshedspligt, videregivelse af oplysninger til en anden  

 forvaltningsmyndighed mv.
Imidlertid følger det af forvaltningslovens  

 § 2,  

 stk. 3, hvorefter bestemmelserne i lovens kapitel 8 gælder for al  

 virksomhed, der udøves inden for den offentlige forvaltning, at de nævnte  

 bestemmelser finder anvendelse i de omhandlede sager om iværksættelse og  

 gennemførelse af tvangsindgreb.
Til § 4 Efter offentlighedslovens § 6, stk. 1, skal en  

 myndighed, der mundtligt modtager oplysninger vedrørende en sags faktiske  

 omstændigheder, eller som på anden måde er bekendt med sådanne oplysninger,  

 gøre notat om indholdet af oplysningerne, medmindre oplysningerne i øvrigt  

 fremgår af sagens dokumenter.
Efter bestemmelsens ordlyd gælder pligten kun i sager, hvor  

 der vil blive truffet afgørelse af en forvaltningsmyndighed.
Som anført i  

 bemærkningerne til lovforslagets § 3 er det efter gældende ret ikke  

 afklaret, om beslutninger om iværksættelse af tvangsindgreb kan betragtes som  

 afgørelser i forvaltningslovens forstand.
Det kan derfor være tvivlsomt, i  

 hvilket omfang notatpligten efter offentlighedsloven finder anvendelse i  

 sådanne tilfælde.
 På den baggrund foreslås det i lovforslagets § 4  

 udtrykkeligt at fastsætte, at en bestemmelse, der svarer til  

 offentlighedslovens § 6 om notatpligt, finder anvendelse i sager om  

 iværksættelse af tvangsindgreb.
Til § 5 Lovforslagets § 3 indeholder en opregning af de  

 bestemmelser i forvaltningsloven, der finder anvendelse ved beslutninger om  

 iværksættelse af tvangsindgreb.
 Det drejer sig om bestemmelserne i lovens §§ 3-10,  

 §§ 12-18 og §§ 22-26.
Det følger således af lovforslagets § 3, at  

 forvaltningslovens §§ 19-21 om partshøring ikke finder anvendelse ved  

 beslutninger af den omhandlede art.
Der henvises herved til de almindelige  

 bemærkninger pkt. 3.3.9.
 Bestemmelsen i lovforslagets § 5 indeholder regler om  

 den underretning, som myndigheden  i stedet for at foretage partshøring  

  skal  

 give parten i forbindelse med en beslutning om iværksættelse af et  

 tvangsindgreb.
 Når myndigheden har truffet beslutning om iværksættelse af  

 et tvangsindgreb, skal myndigheden således efter bestemmelsen som hovedregel  

 forud for gennemførelsen af tvangsindgrebet give parten meddelelse herom.  

 Parten skal herefter have lejlighed til inden for en nærmere fastsat frist at  

 fremkomme med indsigelser mod den trufne beslutning, der således i den  

 forstand  

 kan siges at være af foreløbig karakter.
 Fremkommer parten med indsigelser, har myndigheden pligt  

 til at genoverveje sin beslutning i lyset af de fremsatte indsigelser.
 Fremkommer parten ikke med indsigelser, er beslutningen  

 endelig.
Til stk. 1 Bestemmelsen indebærer, at den, som en beslutning om  

 iværksættelse af et tvangsindgreb retter sig imod, forud for gennemførelsen  

 af  

 beslutningen skal underrettes.
Til stk. 2 I bestemmelsen fastsættes regler om formen og indholdet af  

 den i lovforslagets § 5, stk. 1, nævnte underretning.
 Bestemmelsen indebærer, at underretningen skal ske  

 skriftligt senest 14 dage, inden tvangsindgrebet gennemføres.
Skriftlighedskravet indebærer ikke, at underretning  

 nødvendigvis skal foretages i form af papirbaseret kommunikation, men alene  

 at  

 underretning ikke kan ske mundtligt.
Bestemmelsen er således ikke til hinder  

 for, at underretning efter omstændighederne kan ske f.eks. ved at sende en  

 e-mail til den pågældende borger eller virksomhed, hvis der i øvrigt er  

 hjemmel  

 til at anvende denne kommunikationsform i det enkelte tilfælde.
Endvidere er  

 bestemmelsen ikke til hinder for, at underretningen gives i form af  

 udfyldelse  

 af fortrykte blanketter.
Det vil navnlig have relevans på  

 forvaltningsområder,  

 hvor der foretages en række ensartede tvangsindgreb (f.eks. kontrolbesøg).
I bestemmelsen er opregnet de oplysninger, som den nævnte  

 underretning skal indeholde.
Det drejer sig om oplysninger om tid og sted for  

 indgrebet, retten til at lade sig repræsentere eller bistå af andre efter  

 forvaltningslovens § 8, hovedformålet med indgrebet samt det faktiske og  

 retlige grundlag for indgrebet.
Pligten til underretning om »tid og sted« for indgrebet  

 indebærer, at såvel dato som (i det omfang det er muligt) klokkeslæt for  

 f.eks.  

 et kontrolbesøg skal oplyses, samt at det skal oplyses, hvor besøget finder  

 sted.
Det skal i den forbindelse  hvis der er anledning til det   

 oplyses, om  

 det kun er en del af f.eks. en virksomhed, der kan forventes berørt af  

 kontrolbesøget.
 Pligten til underretning om »retten til at lade sig  

 repræsentere eller bistå af andre efter forvaltningsloven § 8«  

 indebærer,  

 at myndigheden af egen drift skal vejlede om denne ret.
Efter forvaltningslovens § 8, stk. 1, 1. pkt.,  

 kan den, der er part i en sag, på ethvert tidspunkt af sagens behandling lade  

 sig repræsentere eller bistå af andre.
En part kan således i forbindelse med  

 en  

 beslutning om iværksættelse af et tvangsindgreb lade sig repræsentere eller  

 bistå af en sagkyndig, f.eks. sin advokat eller revisor, eller af f.eks. en  

 ægtefælle.
Det følger dog af forvaltningslovens § 8, stk. 1,  

 2. pkt., at en myndighed kan kræve, at parten medvirker personligt, når det  

 er  

 af betydning for sagens afgørelse.
En myndighed kan således kræve, at en part  

 i  

 forbindelse med en beslutning om iværksættelse af et tvangsindgreb, herunder  

 ved gennemførelsen af indgrebet, medvirker personligt, hvis det efter en  

 konkret vurdering er af betydning for sagen.
 Efter § 8, stk. 2, gælder retten til  

 repræsentation eller bistand ikke, hvis partens interesse i at lade sig  

 repræsentere eller bistå findes at burde vige for væsentlige hensyn til  

 offentlige eller private interesser, eller hvor andet er fastsat ved lov.
Pligten til underretning om »hovedformålet« med indgrebet  

 indebærer, at det skal oplyses, med hvilket formål myndigheden har påtænkt at  

 foretage indgrebet.
Er der f.eks. tale om, at myndigheden som led i sin  

 løbende  

 kontrolvirksomhed ønsker at foretage en generel kontrol af, om parten  

 overholder lovgivningen på et bestemt område, må dette oplyses over for  

 parten.
Pligten til underretning om »det faktiske og det retlige  

 grundlag« for det påtænkte indgreb indebærer, at hjemlen for gennemførelsen  

 af  

 indgrebet skal oplyses.
Endvidere skal det oplyses, om indgrebet beror på en  

 ren udtrækning, som det kan tænkes ved stikprøvekontrol, eller om der  

 foreligger andre omstændigheder bag besøget, f.eks. en anmeldelse eller en  

 generel risikovurdering af behovet for kontrol inden for den pågældende  

 erhvervsbranche mv.
 Hvis det er en anmeldelse, der udgør grundlaget for  

 indgrebet, skal også anmelderens identitet oplyses, medmindre partens  

 interesse  

 i at kunne benytte kendskab til denne oplysning efter en konkret vurdering  

 findes at burde vige for afgørende private eller offentlige interesser, jf.  

 henvisningen i bestemmelsen til forvaltningslovens § 24.
 Særligt om arbejdsmiljøområdet bemærkes, at det i  

 arbejdsmiljølovens § 79, stk. 2, er fastsat, at en medarbejder ved  

 Arbejdstilsynet ikke over for arbejdsgiveren eller dennes repræsentant må  

 oplyse, at et tilsynsbesøg foretages som følge af en klage.
En tilsvarende bestemmelse findes i stærkstrømslovens  

 § 22, stk. 2, hvorefter kontrol- og tilsynsmyndigheden ikke må  

 oplyse  

 ejeren eller brugeren af en elinstallation om, hvorvidt et tilsynsbesøg sker  

 som følge af en klage.
Det samme gælder i forbindelse med kontrol hos  

 forhandlere eller producenter af el-materiel samt ved tilsyn på  

 elforsyningsanlæg.
 Det forudsættes, at disse bestemmelser skal gå forud for  

 den foreslåede bestemmelse i lovforslagets § 5, stk. 2, nr. 4,  

 således at der i de nævnte tilfælde fortsat ikke vil kunne gives oplysning  

 om,  

 at et tilsynsbesøg foretages som følge af en klage.
 Om adgangen til i øvrigt at fravige kravet om angivelse af  

 det faktiske grundlag for indgrebet, herunder oplysninger om en eventuel  

 anmeldelse eller klage, henvises nærmere til bemærkningerne til lovforslagets  

 § 5, stk. 4, nr. 2, nedenfor.
Til stk. 3 Bestemmelsen i lovforslagets § 5, stk. 3, 1.  

 pkt., indebærer, at parten inden for en af myndigheden fastsat frist har  

 adgang  

 til at fremsætte indsigelser mod beslutningen om at iværksætte tvangsindgreb.
Ved fastsættelsen af fristen bør der tages hensyn til, at  

 parten får rimelig tid til at overveje sagen.
På den baggrund forudsættes  

 det,  

 at fristen som udgangspunkt fastsættes til ikke under 7 dage.
Partens retsmiddel mod beslutningen om iværksættelse af et  

 tvangsindgreb er således at fremsætte indsigelser over for den myndighed, der  

 har truffet beslutningen.
Myndigheden har herefter pligt til at genoverveje  

 sin  

 beslutning i lyset af de fremsatte indsigelser.
Fremkommer parten inden for den fastsatte frist med  

 indsigelser, har myndigheden således pligt til at vurdere, om der er grundlag  

 for at fastholde beslutningen om iværksættelse af tvangsindgreb.
Gøres der  

 f.eks. indsigelse mod tidspunktet for indgrebets gennemførelse, må  

 myndigheden  

 foretage en afvejning af bl.a. hensynet til parten og hensynet til en  

 hensigtsmæsig myndighedsplanlægning.
Fastholdes beslutningen, indebærer  

 lovforslagets § 5, stk. 3, 2. pkt., at dette skal begrundes  

 skriftligt over for parten.
Der består ikke en almindelig pligt til i en  

 begrundelse at gå ind på samtlige anbringender mv. fra partens side, men i  

 det  

 omfang der er tale om relevante anbringender, er der en formodning for, at de  

 bør berøres i begrundelsen.
Den skriftlige meddelelse om fastholdelse af  

 beslutningen skal gives inden eller senest samtidig med gennemførelsen af  

 tvangsindgrebet.
 Såfremt parten ikke inden udløbet af den fastsatte frist  

 fremsætter indsigelser mod beslutningen om iværksættelse af tvangsindgreb, er  

 beslutningen endelig, uden at myndigheden i den forbindelse skal give parten  

 nogen ny meddelelse.
Fremkommer parten efter udløbet af den fastsatte frist med  

 indsigelser, har myndigheden ikke en ubetinget pligt til at genoptage sagen.  

 Spørgsmålet må i stedet bero på almindelige forvaltningsretlige principper om  

 adgang til at begære en sag genoptaget.
Parten har efter disse principper  

 ikke  

 i alle tilfælde krav på en ny realitetsbehandling af sagen.
Det må således i  

 almindelighed antages, at en part alene har krav på genoptagelse og ny  

 realitetsbehandling af sagen i tilfælde, hvor der i forbindelse med  

 genoptagelsesanmodningen (indsigelserne) fremkommer nye, faktiske oplysninger  

 af så væsentlig betydning for sagen, at der er en vis sandsynlighed for, at  

 sagen ville have fået et andet udfald, hvis oplysningerne havde foreligget i  

 forbindelse med myndighedens oprindelige stillingtagen til sagen.
Til stk. 4 Bestemmelsen fastsætter nærmere regler for, i hvilke  

 tilfælde en myndighed kan fravige reglerne i lovforslagets § 5,  

 stk. 1-3.
Fravigelsen kan ske helt eller delvist.
Der kan således  

 forekomme tilfælde, hvor det ikke er nødvendigt helt at undlade at give  

 parten  

 forudgående underretning om det påtænkte tvangsindgreb, men f.eks. alene at  

 fravige reglen om, at underretningen skal gives senest 14 dage før  

 gennemførelsen af indgrebet.
Endvidere kan der forekomme tilfælde, hvor det alene kan  

 være nødvendigt at fravige kravet om f.eks. angivelse af det faktiske  

 grundlag  

 for indgrebet, herunder i visse af de tilfælde, hvor en myndighed ud fra en  

 generel risikovurdering har valgt at rette særlig fokus mod en bestemt gruppe  

 eller branche, jf. nærmere nedenfor under bemærkningerne til undtagelsen i  

 nr.  

 2 Bestemmelsen indeholder en opregning af de hensyn, der kan  

 begrunde, at reglerne om forudgående underretning fraviges helt eller  

 delvist.  

 I et vist omfang vil de forskellige undtagelsesmuligheder, der omtales  

 nedenfor,  

 kunne overlappe hinanden.
I nogle tilfælde vil der kunne være tale om, at en  

 myndighed ønsker at gennemføre et kontrolbesøg mv. f.eks. på en virksomhed  

 uden, at de nævnte undtagelser til kravet om forudgående underretning er  

 opfyldt i forhold til alle de forhold, der kan blive undersøgt under  

 kontrolbesøget.
Herom henvises til lovforslagets almindelige bemærkninger  

 pkt.  

 3.3.9.
Til nr. 1 Reglerne i lovforslagets § 5, stk. 1-3, kan for  

 det første fraviges helt eller delvist, hvis øjemedet med tvangsindgrebets  

 gennemførelse ville forspildes, hvis forudgående underretning skulle gives.
 Bestemmelsen tager først og fremmest sigte på de tilfælde,  

 hvor en myndighed foretager tvangsindgreb som led i sin kontrol- eller  

 tilsynsvirksomhed.
Kontrolbesøg kan således foretages uvarslet, hvis det i det  

 konkrete tilfælde efter en nærmere vurdering af den enkelte sags  

 omstændigheder  

 må antages, at øjemedet med kontrolbesøget ville blive forspildt, såfremt der  

 skete forudgående varsling.
Som eksempel kan nævnes tilfælde, hvor en  

 myndighed  

 på baggrund af tidligere erfaringer med en part har grund til at antage, at  

 den  

 pågældende vil bortskaffe de effekter mv., der ønskes kontrolleret.
Bestemmelsen sigter endvidere til kontrolbesøg, som en  

 myndighed foretager på områder, hvor det generelt må antages, at øjemedet med  

 kontrollen ville blive forspildt, såfremt den pågældende borger eller  

 virksomhed var »advaret« forinden.
Der tænkes her særligt på de tilfælde,  

 hvor  

 kontrollen har karakter af en kontrol af et »øjebliksbillede«  f.eks.  

 når  

 fødevaremyndighederne skal kontrollere hygiejnetilstanden på en restaurant,  

 eller når Told og Skat  eventuelt i samarbejde med Arbejdsdirektoratet  

  skal  

 kontrollere, om der i en virksomhed er personer, som udfører »sort« arbejde.
 Som eksempel på kontrol af et »øjebliksbillede« kan også  

 nævnes Told og Skats toldkontroller af varer i det danske toldområde.
Også i tilfælde, hvor tvangsindgrebet ikke foretages som  

 led i kontrol- eller tilsynsvirksomhed, kan der efter en nærmere vurdering af  

 den enkelte sags omstændigheder være risiko for, at øjemedet med  

 tvangsindgreb  

 ville blive forspildt, såfremt der skete forudgående varsling.
Som eksempel  

 kan  

 nævnes sager, hvor tvangsindgrebet sker som led i fuldbyrdelsen af en  

 afgørelse, f.eks. hvor kommunen i forbindelse med fuldbyrdelsen af en  

 afgørelse  

 om tvangsfjernelse af et barn søger efter barnet i  

 forældremyndighedsindehaverens bolig.
Til nr. 2 Reglerne i lovforslagets § 5, stk. 1-3, kan for  

 det andet fraviges helt eller delvist, hvis hensynet til parten selv taler  

 for  

 det, eller hvis partens rettigheder findes at burde vige for afgørende hensyn  

 til andre private eller offentlige interesser.
 Bestemmelsen vil normalt kunne finde anvendelse, hvis den,  

 som indgrebet er rettet mod, eller dennes repræsentant giver konkret samtykke  

 til  eller ligefrem anmoder om  at der gennemføres et  

  

 bestemt  

  

 kontrolbesøg eller andet tvangsindgreb uden forudgående  

 underretning, jf. formuleringen »hensynet til parten selv«.
 Som et eksempel på anvendelse af den foreslåede bestemmelse  

 i nr. 2, med henvisning til »afgørende hensyn til andre private eller  

 offentlige interesser«, kan nævnes tilfælde, hvor afgørende hensyn til de  

 ansattes sikkerhed og sundhed taler for, at Arbejdstilsynet gennemfører  

 kontrolbesøget uden at afvente forudgående underretning.
 Bestemmelsen kan ligeledes finde anvendelse f.eks. i  

 tilfælde, hvor der i finansielle virksomheder er opstået en alvorlig  

 økonomisk  

 situation, der kræver, at Finanstilsynet omgående får adgang til virksomheden  

 af hensyn til de finansielle markeder, kreditorer mv.
Det forudsættes desuden, at bestemmelsen efter  

 omstændighederne vil kunne anvendes i situationer, hvor myndighederne som  

 følge  

 af lovbestemte frister har kort tid til at træffe afgørelse om gennemførelse  

 af  

 eventuelt kontrolbesøg mv.
Som eksempel herpå kan nævnes opkrævningslovens  

 § 12, stk. 2, hvorefter en virksomheds tilsvar af skatter og  

 afgifter  

 mv., som opkræves efter opkrævningsloven, og som for en afregningsperiode er  

 negativt, skal udbetales til virksomheden senest 3 uger efter modtagelse af  

 rettidig angivelse for den pågældende periode.
I sådanne tilfælde kan  

 reglerne  

 i lovforslagets § 5, stk. 1-3, i fornødent omfang fraviges, såfremt  

 der i perioden mellem myndighedens modtagelse af angivelsen og fristen for  

 udbetaling ønskes gennemført et kontrolbesøg i virksomheden til brug for  

 sagens  

 behandling.
Bestemmelsen giver også adgang til  som en delvis  

 fravigelse af hovedreglen i stk. 1 og 2  i forbindelse med en  

 forudgående  

 varsling ikke at gøre parten bekendt med det faktiske grundlag for  

 beslutningen  

 om iværksættelse af et tvangsindgreb.
Det kan f.eks. være tilfælde, hvor en  

 myndighed ud fra en generel  f.eks. edb-baseret - risikovurdering har  

 valgt at  

 rette særlig fokus mod en bestemt gruppe, branche eller vareart mv., og hvor  

 den særlige indsats mod denne gruppe, branche eller vareart mv. vil blive  

 vanskeliggjort, hvis det afsløres, at der er tale om en særlig fokuseret  

 indsats på området.
Et eksempel kan også være, at afgørende hensyn til en  

 anmelder eller klager taler for, at anmelderens eller klagerens identitet  

 ikke  

 oplyses.
Til nr. 3 For det tredje kan reglerne i lovforslagets § 5,  

 stk. 1-3, fraviges helt eller delvist, hvis det er nødvendigt af hensyn  

 til rigets udenrigspolitiske eller udenrigsøkonomiske interesser, herunder  

 forholdet til EU.
Bestemmelsen sigter navnlig til Danmarks EU-retlige  

 forpligtelser.
På en række områder følger det således af EU-direktiver, at  

 Danmark er forpligtet til at fastsætte regler om, at kontrolbesøg skal kunne  

 ske uanmeldt.
Desuden er der i en række EU-forordninger fastsat regler om  

 uanmeldt kontrolbesøg.
Sådanne forordninger har direkte virkning her i  

 landet.
Pligt til at kunne foretage uanmeldte kontrolbesøg kan også  

 følge af andre internationale forpligtelser end EU-retten.
Eksempelvis kan  

 nævnes, at Danmark har tiltrådt en række ILO-konventioner, hvorefter der skal  

 være adgang til at foretage uanmeldte kontrolbesøg.
 Spørgsmålet om, hvorvidt  og i givet fald i hvilket omfang  

  der foreligger en international forpligtelse til at gennemføre  

 uanmeldte  

 kontrolbesøg mv., vil bero på en nærmere fortolkning af det pågældende  

 internationale retsinstruments bestemmelser.
 Den foreslåede bestemmelse vil kun kunne anvendes, hvis det  

 på grundlag af en sådan fortolkning må antages at være nødvendigt for at leve  

 op til en international forpligtelse (f.eks. en forpligtelse til, at en vis  

 andel af en myndigheds kontrolbesøg skal ske uanmeldt).
Til nr. 4 Reglerne i lovforslagets § 5, stk. 1-3, kan  

 endvidere fraviges helt eller delvist, hvis øjeblikkelig gennemførelse af  

 tvangsindgrebet efter forholdets særlige karakter er påkrævet.
Bestemmelsen sigter til tilfælde, hvor der kan være et  

 behov for, at en myndighed øjeblikkeligt griber ind og gennemfører et  

 tvangsindgreb f.eks. af hensyn til personers sikkerhed.
Som eksempel kan  

 nævnes  

 redningsberedskabets indtrængen i private ejendomme i forbindelse med brande  

 eller udslip.
Til nr. 5 Endelig kan reglerne i lovforslagets § 5,  

 stk. 1-3, fraviges helt eller delvist, hvis forudgående underretning  

 viser  

 sig umulig eller er uforholdsmæssig vanskelig.
Som eksempel på situationer, hvor bestemmelsen kan tænkes  

 anvendt, kan nævnes tilfælde, hvor fiskerimyndighederne foretager kontrol af  

 de  

 fartøjer, der kommer i havn på et bestemt tidspunkt, uden at det på forhånd  

 er  

 muligt at fastlægge, hvilke fartøjer det vil dreje sig om.
Tilsvarende får  

 Søfartsstyrelsen ofte først meget kort tid før anløb kendskab til de skibe,  

 der  

 skal kontrolleres som led i kontrollen efter EU-direktivet om  

 havnestatskontrol.
Til stk. 5 Bestemmelsen indebærer, at myndigheden i de tilfælde, hvor  

 en beslutning om iværksættelse af tvangsindgreb gennemføres uden forudgående  

 underretning, samtidig med gennemførelsen af tvangsindgrebet skal give parten  

 skriftlig meddelelse om beslutningen.
 Den skriftlige meddelelse skal indeholde de oplysninger,  

 der fremgår af lovforslagets § 5, stk. 2, nr. 1-4. Der henvises til  

 bemærkningerne ovenfor til denne bestemmelse.
Endvidere skal den skriftlige meddelelse indeholde en  

 begrundelse for, hvorfor reglerne i lovforslagets § 5, stk. 1-3, om  

 forudgående underretning er fraveget.
Er der f.eks. tale om, at  

 fødevaremyndighederne foretager uanmeldt kontrolbesøg på en restaurant for at  

 kontrollere hygiejnetilstanden, skal parten have skriftlig meddelelse om, at  

 myndigheden er kommet uanmeldt, fordi øjemedet med kontrolbesøget ellers  

 ville  

 være forspildt.
I tilfælde, hvor der ved en forudgående underretning er  

 sket en delvis fravigelse af reglerne i § 5, stk. 1-3  f.eks.  

 således at det faktiske grundlag for et kontrolbesøg ikke er angivet (se  

 bl.a.  

 bemærkningerne til § 5, stk. 4, nr. 2)  forudsættes det med  

 den  

 foreslåede bestemmelse i stk. 5, at myndigheden samtidig med  

 gennemførelse  

 af tvangsindgrebet giver vedkommende de oplysninger, der er udeladt i den  

 forudgående underretning, såfremt de hensyn, der begrundede udeladelsen, ikke  

 længere foreligger.
Der skal endvidere i disse tilfælde gives en begrundelse  

 for den delvise fravigelse af reglerne i stk. 1-3, herunder f.eks. en  

 begrundelse hvis fristen i stk. 2 på 14 dage er fraveget.
 Det følger af forvaltningslovens § 24, stk. 3, om  

 begrundelse, at begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jf. forvaltningslovens § 15.
 En myndighed vil således kunne undlade at begrunde, at  

 reglerne i lovforslagets § 5, stk. 1-3, om forudgående underretning  

 er fraveget, hvis oplysningerne i en sådan begrundelse ville kunne undtages  

 fra  

 partsaktindsigt.
 Som eksempel på tilfælde, hvor bestemmelsen i  

 forvaltningslovens § 24, stk. 3, efter omstændighederne vil kunne  

 finde anvendelse, kan nævnes, at en myndighed i den forudgående underretning,  

 som skal gives efter lovforslagets § 5, stk. 2, har undladt at  

 oplyse  

 om det faktiske grundlag for indgrebet, idet der er afgørende hensyn til  

 private eller offentlige interesser, der taler for at hemmeligholde disse  

 oplysninger, jf. nærmere ovenfor under bemærkningerne til bestemmelsen i  

 lovforslagets § 5, stk. 4, nr. 2. En myndighed, der iværksætter et  

 tvangsindgreb, kan således efter omstændighederne f.eks. være berettiget til  

 at  

 undlade at oplyse klagens indgivelse, klagers identitet mv. i begrundelsen  

 for,  

 at der ikke er sket forudgående underretning om det faktiske grundlag for  

 indgrebet.
Til stk. 6 Lovforslagets § 5, stk. 5, bestemmer, at parten   

 når en beslutning om iværksættelse af tvangsindgreb gennemføres uden  

 forudgående underretning  samtidig med gennemførelsen af indgrebet skal  

 have  

 skriftlig meddelelse om beslutningen.
Der kan dog forekomme tilfælde, hvor hensynet til parten  

 selv eller afgørende hensyn til andre private eller offentlige interesser  

 taler  

 for, at et tvangsindgreb gennemføres, inden myndigheden har haft lejlighed  

 til  

 at udarbejde en skriftlig begrundelse.
Som eksempel herpå kan nævnes  

 tilfælde,  

 hvor en borger eller virksomhed selv anmoder om, at myndigheden straks skal  

 gennemføre et kontrolbesøg, eller tilfælde, hvor en myndighed bliver  

 opmærksom  

 på sikkerheds- eller sundhedsfarlige forhold mv., der taler for, at et  

 kontrolbesøg gennemføres, inden der har været lejlighed til at udarbejde en  

 skriftlig begrundelse.
 Det fastsættes derfor i lovforslagets § 5,  

 stk. 6, at beslutningen i tilfælde af denne karakter kan meddeles  

 mundtligt.
En part, der har fået mundtlig meddelelse om beslutningen,  

 kan forlange efterfølgende at få beslutningen meddelt skriftligt.
En begæring  

 herom skal fremsættes over for myndigheden inden 14 dage efter, at  

 tvangsindgrebet er gennemført.
Myndigheden skal besvare begæringen snarest  

 muligt.
Er begæringen ikke besvaret inden 14 dage efter, at myndigheden har  

 modtaget den, skal myndigheden underrette parten om grunden hertil samt om,  

 hvornår begæringen kan forventes besvaret.
 Om indholdet af den skriftlige meddelelse henvises til  

 bemærkningerne ovenfor til bestemmelsen i lovforslagets § 5,  

 stk. 5.
 Det forudsættes, at et uvarslet tvangsindgreb kan  

 gennemføres, selv om mundtlig meddelelse om tvangsindgrebet viser sig umulig,  

 f.eks. fordi ingen træffes på den pågældende lokalitet.
Til § 6 Til stk. 1 Bestemmelsen fastsætter, at tvangsindgreb, der foretages  

 uden for en myndigheds embedssteder, kun må foretages mod forevisning af  

 behørig legitimation.
Det forudsættes således, at myndigheden ved  

 gennemførelsen af et tvangsindgreb over for en virksomhed retter henvendelse  

 til virksomhedens repræsentant, hvad enten der er tale om indehaveren eller  

 ansat personale.
Træffes der ikke umiddelbart nogen på stedet, er myndigheden  

 forpligtet til at forsøge at finde en person på stedet, der kan repræsentere  

 den pågældende virksomhed.
Det forudsættes i den forbindelse, at myndigheden  

 normalt skal rette henvendelse til virksomhedens repræsentant ved  

 kontrolbesøgets begyndelse, medmindre særlige hensyn taler for, at  

 gennemførelsen af tvangsindgrebet påbegyndes uden forudgående henvendelse til  

 virksomhedens repræsentant, jf. nærmere stk. 2 nedenfor.
 Legitimationen skal forevises uopfordret til den, indgrebet  

 retter sig mod, og skal vise, hvilken myndighed vedkommende person  

 repræsenterer, samt indeholde identificerbare oplysninger om den pågældendes  

 identitet (f.eks. tjenestenummer).
Til stk. 2 Bestemmelsen fastsætter, at bestemmelsen i lovforslagets  

 § 6, stk. 1, undtagelsesvis kan fraviges helt eller delvist, hvis  

 afgørende hensyn taler for det.
 Denne bestemmelse indebærer bl.a., at en myndighed vil  

 kunne undlade at følge den foreslåede bestemmelse i stk. 1 om  

 legitimation, i det omfang den eller de personer, som et tvangsindgreb rettes  

 mod,  

 udviser en sådan truende adfærd mv., at det efter en konkret vurdering  

 undtagelsesvis vil være velbegrundet ikke at oplyse navn eller andre  

 identitetsoplysninger, ligesom der i ganske særlige tilfælde kan foreligge  

 omstændigheder, der berettiger, at der heller ikke gives oplysninger om  

 tjenestested.
Til § 7 Almindelige forvaltningsretlige principper fører til, at  

 myndigheden skal foretage et tvangsindgreb så skånsomt som muligt.
 Lovforslagets § 7 lovfæster dette ved at fastslå, at  

 et tvangsindgreb skal foretages så skånsomt, som omstændighederne tillader,  

 herunder så vidt muligt uden at forårsage ødelæggelse eller beskadigelse, og  

 uden at indgrebet på grund af tidspunktet for foretagelsen eller den måde,  

 hvorunder det foretages, giver anledning til unødig opsigt.
 Eksempelvis må myndigheden drage omsorg for, at et  

 kontrolbesøg hos en virksomhed gennemføres på en måde, der ikke unødigt  

 griber  

 forstyrrende ind i virksomhedens arbejde, og at kontrolbesøget ikke giver  

 anledning til unødig opsigt hos kunder, naboer mv.
Til § 8 Bestemmelsen i lovforslagets § 8 fastsætter en pligt  

 for myndighederne til at udarbejde en rapport om udførelsen af et  

 tvangsindgreb  

 i tilfælde, hvor myndigheden under gennemførelsen af et tvangsindgreb finder,  

 at den, som indgrebet er rettet imod, har tilsidesat regler i lovgivningen  

 mv.  

 Rapporten skal snarest udleveres til vedkommende.
Finder myndigheden under gennemførelsen af et tvangsindgreb  

 ikke, at den, som indgrebet rettes imod, har tilsidesat regler i lovgivningen  

 mv., indebærer bestemmelsen i lovforslagets § 8, stk. 2, at  

 myndigheden alene har pligt til at udfærdige og udlevere en rapport om  

 udførelsen af indgrebet, hvis parten fremsætter begæring om det.
En begæring  

 herom skal fremsættes over for myndigheden inden 14 dage efter, at  

 tvangsindgrebet er gennemført.
Myndigheden skal besvare begæringen snarest  

 muligt.
Er begæringen ikke besvaret inden 14 dage efter, at myndigheden har  

 modtaget den, skal myndigheden underrette parten om grunden hertil samt om,  

 hvornår begæringen kan forventes besvaret.
Bestemmelsen angiver ikke, hvad rapporten om indgrebets  

 udførelse nærmere skal indeholde.
Det skyldes, at behovet for notering af  

 oplysninger i rapporten vil variere afhængigt af, hvordan et tvangsindgreb  

 forløber, samt formålet med og omfanget af tvangsindgrebet.
Overordnet skal  

 rapporten imidlertid give et udførligt og dækkende indtryk af  

 tvangsindgrebets  

 forløb.
 Der kan samtidig peges på en række omstændigheder, der vil  

 have betydning for, hvor omfattende rapporten bør være.
Således vil der normalt være et større behov for notering  

 af oplysninger i rapporten, hvis indgrebet foretages uden samtykke fra den,  

 som  

 indgrebet retter sig mod.
Der vil endvidere være et større behov for notering  

 af oplysninger i rapporten, hvis myndigheden tager genstande i besiddelse i  

 forbindelse med indgrebet.
Endvidere kan der peges på, at jo mere indgribende  

 og omfattende et tvangsindgreb er, jo større vil behovet for notering af  

 oplysninger i rapporten være.
 Som minimum vil der normalt være behov for i rapporten at  

 notere oplysninger om indgrebets formål, tidspunktet for indgrebet, hvilke  

 personer der var til stede, om der blev anvendt tvang ved gennemførelsen, og  

 hvilke genstande der eventuelt blev taget i myndighedernes besiddelse.
 Det bemærkes, at udarbejdelse af den pågældende rapport i  

 vidt omfang vil kunne ske ved udfyldelse af fortrykte blanketter.
 Den udfærdigede rapport vil have bevismæssig betydning,  

 hvis der efterfølgende opstår spørgsmål om et tvangsindgrebs forløb mv.  

 Undladelse af at udfærdige den nævnte rapport  f.eks. i tilfælde, hvor  

 der er  

 konstateret en lovovertrædelse, men hvor overtrædelsen er af en sådan  

 karakter,  

 at den ikke umiddelbart giver myndigheden anledning til at foretage egentlige  

 retsskridt  vil derfor efter omstændighederne kunne have bevismæssig  

 skadevirkning for myndigheden, hvis den senere ønsker at foretage retsskridt  

 mv. under henvisning til forhold, som knytter sig til det pågældende  

 kontrolbesøg mv.
Til kapitel 3 Forholdet til strafferetsplejen ved gennemførelsen  

 af tvangsindgreb I kapitlet fastsættes regler for myndighedernes  

 gennemførelse af tvangsindgreb i tilfælde, hvor en person er mistænkt for at  

 have begået et strafbart forhold.
Reglerne vil gælde, hvad enten myndigheden  

 selv har adgang til at søge et eventuelt strafbart forhold afsluttet ved en  

 administrativ bøde (bødeforelæg), eller myndigheden ikke har en sådan adgang  

 og  

 derfor i alle tilfælde vil være henvist til at lade en videre behandling af  

 spørgsmål om fastsættelse af straf overgå til politiet.
Til § 9 Til stk. 1 Hvis en person med rimelig grund mistænkes for at have  

 begået en strafbar lovovertrædelse, indebærer bestemmelsen, at tvangsindgreb  

 over for den mistænkte med henblik på at tilvejebringe oplysninger om det  

 eller  

 de forhold, som mistanken omfatter, alene kan gennemføres efter reglerne i  

 retsplejeloven om strafferetsplejen.
Det gælder, uanset om den mistænkte er  

 en  

 fysisk eller juridisk person.
 Den foreslåede bestemmelse afgrænser således anvendelsen af  

 tvangsindgreb uden for strafferetsplejen i forhold til anvendelsen af indgreb  

 i  

 form af ransagning, beslaglæggelse mv. inden for strafferetsplejen.
 Bestemmelsen finder anvendelse i tilfælde, hvor myndigheden  

 forud for f.eks. et kontrolbesøg er bekendt med oplysninger, der kan  

 begrunde,  

 at en person med rimelig grund mistænkes for at have begået en strafbar  

 lovovertrædelse.
 Endvidere finder bestemmelsen anvendelse i tilfælde, hvor  

 myndigheden i forbindelse med gennemførelsen af f.eks. et kontrolbesøg får  

 kendskab til oplysninger, der kan begrunde, at en person med rimelig grund  

 mistænkes for at have begået en strafbar lovovertrædelse.
Efter bestemmelsens ordlyd skal der være tale om, at en  

 person »med rimelig grund mistænkes for at have begået en strafbar  

 lovovertrædelse«.
Der skal således foreligge en mistanke om et strafbart  

 forhold, som kan henføres til én eller flere bestemte personer.
At der skal  

 være »rimelig grund« til en sådan mistanke indebærer, at mistanken skal være  

 baseret på fornødne konkrete, objektive oplysninger i den pågældende sag.
 Om dette er tilfældet, må bero på en samlet konkret  

 vurdering i den enkelte situation i overensstemmelse med de principper og  

 retningslinier, der allerede i dag gælder på området.
 Er der tale om ren stikprøvekontrol, vil der selvsagt ikke  

 foreligge en mistanke i bestemmelsens forstand.
Det samme gælder i tilfælde, hvor en myndighed f.eks.  

 ønsker at undersøge forhold, som kun muligvis kan give anledning til mistanke  

   

 f.eks. på baggrund af generelle erfaringer med en bestemt branche eller  

 virksomhed.
En mere almindelig, erfaringsbaseret fornemmelse hos den  

 pågældende  

 myndighed om, at der kan være »noget galt«, indebærer således ikke, at der  

 efter bestemmelsen foreligger mistanke om et strafbart forhold.
Såfremt den pågældende myndighed f.eks. fra naboer,  

 konkurrenter eller ansatte i virksomheden modtager anmeldelse om forhold, som  

 efter deres karakter er strafbare, må det bero på en konkret vurdering, om  

 der  

 foreligger en mistanke som angivet i bestemmelsen.
I den forbindelse må det  

 bl.a. indgå, hvor troværdig anmeldelsen forekommer, hvor konkret de  

 pågældende  

 forhold er angivet, og om der i øvrigt  det vil sige i de oplysninger,  

 som  

 myndigheden herudover er i besiddelse af  er holdepunkter for, at der  

 kan  

 foreligge et strafbart forhold.
En anmeldelse vil således ikke i sig selv  

 skabe  

 grundlag for en mistanke som angivet i bestemmelsen, hvis anmeldelsen ikke  

 indeholder bl.a. tilstrækkeligt konkretiserede oplysninger om de pågældende  

 forhold.
I tilfælde, hvor der  bl.a. på grundlag af de anførte  

 retningslinier  ikke med rimelig grund foreligger mistanke om et  

 strafbart  

 forhold, finder bestemmelsen i stk. 1 ikke anvendelse.
Det betyder, at  

 den  

 forslåede bestemmelse ikke medfører begrænsninger i de beføjelser, som  

 myndigheden har efter den pågældende særlovgivning.
Må det derimod konstateres, at der foreligger en mistanke  

 af den angivne karakter, indebærer den foreslåede bestemmelse, at  

 tvangsindgreb  

 over for den mistænkte med henblik på at tilvejebringe oplysninger om det  

 eller  

 de forhold, som mistanken omfatter, alene kan gennemføres efter reglerne i  

 retsplejeloven om strafferetsplejen, jf. dog stk. 2 nedenfor.
Det gælder  

 som nævnt, uanset om mistanken foreligger på forhånd  det vil sige før  

 iværksættelsen af det pågældende tvangsindgreb  eller mistanken først  

 opstår  

 efter, at tvangsindgrebet er iværksat (f.eks. i forbindelse med  

 gennemførelsen  

 af et kontrolbesøg).
 Det anførte skal imidlertid ses i lyset af, at formålet med  

 den foreslåede bestemmelse som beskrevet ovenfor er at trække en grænse  

 mellem  

 på den ene side de tvangsindgreb, der kan foretages af de enkelte  

 forvaltningsmyndigheder uden for strafferetsplejen, og på den anden side de  

 tvangsindgreb, der alene kan foretages af politiet efter retsplejelovens  

 regler  

 om strafferetsplejen.
I den forbindelse bør der ikke kunne opstå situationer,  

 hvor den pågældende forvaltningsmyndighed er afskåret fra selv at  

 tilvejebringe  

 fornødne oplysninger mv., men hvor det materiale, der foreligger, samtidig er  

 så generelt og ukonkret, at det ikke er muligt at vurdere, om der er grundlag  

 for iværksættelse af straffeprocessuelle indgreb som f.eks. beslaglæggelse.
I  

 givet fald ville der være tilfælde, hvor nødvendige oplysninger til brug for  

 kontrol mv. ikke kunne tilvejebringes efter nogen af de gældende regelsæt.
 På den baggrund indebærer bestemmelsen, at den pågældende  

 myndighed også i de nævnte tilfælde er berettiget til at anvende sine  

 beføjelser efter særlovgivningen med henblik på at fremskaffe oplysninger i  

 det  

 omfang, det må anses for nødvendigt for, at myndigheden kan vurdere, om der  

 er  

 tale om en sag, som bør overgives til politiet, og for, at politiet kan  

 vurdere, om der  også ud fra ressourcemæssige hensyn  er  

 fornødent grundlag  

 for at iværksætte strafferetlig efterforskning (herunder beslaglæggelse mv.).
Det forudsættes derfor bl.a., at myndigheden  f.eks. ved  

 optælling af den pågældende virksomheds varer eller gennemgang af relevante  

 regnskaber mv.  vil kunne tilvejebringe oplysninger, der gør det muligt  

 nærmere at angive karakteren og omfanget af de forhold, som mistanken  

 vedrører.  

 Hvis f.eks. skattemyndighederne i forbindelse med et kontrolbesøg i en  

 virksomhed konstaterer, at der sælges ulovligt importerede varer, og der i  

 den  

 forbindelse opstår mistanke om, at der foreligger en strafbar overtrædelse af  

 afgiftslovgivningen, vil skattemyndighederne normalt være berettiget til at  

 fortsætte kontrolbesøget i virksomheden, indtil de nævnte oplysninger er  

 tilvejebragt.
Tilsvarende vil gælde, hvis skattemyndighederne på baggrund af  

 en  

 anmeldelse har en - ikke nærmere konkretiseret - mistanke om, at en  

 virksomhed  

 f.eks. sælger ulovligt importerede varer.
I så fald vil skattemyndighederne  

 således normalt være berettiget til at foretage et kontrolbesøg, der gør det  

 muligt nærmere at angive karakteren og omfanget af de forhold, som mistanken  

 vedrører.
 Myndigheden vil derimod ikke tvangsmæssigt kunne skaffe sig  

 oplysninger i et omfang, der rækker videre, end det nævnte hensyn  

 nødvendiggør.  

 Yderligere oplysninger må i stedet fremskaffes af politiet efter  

 retsplejelovens regler om bl.a. beslaglæggelse.
 Det forudsættes, at det er den pågældende myndighed selv,  

 der vurderer, om der foreligger den nævnte mistanke om et strafbart forhold,  

 uden at dette spørgsmål i almindelighed overgives til politiets  

 stillingtagen.
 Bestemmelsen er alene til hinder for, at den pågældende  

 myndighed i en række tilfælde gennemfører tvangsindgreb omfattet af  

 lovforslagets § 1, stk. 1 og 2. Der vil således efter den  

 foreslåede  

 bestemmelse ikke gælde begrænsninger for, at myndigheden  eventuelt  

 efter  

 aftale med politiet  foretager andre sagsbehandlingsskridt med henblik  

 på den  

 videre behandling af spørgsmål om fastsættelse af straf, f.eks. analyse af  

 indhentede prøver eller en vurdering af de allerede foreliggende oplysninger.  

 Der henvises til pkt. 3.6.3 i de almindelige bemærkninger.
 Bestemmelsen vil kunne indebære, at en myndighed, som i  

 forbindelse med et kontrolbesøg mv. får mistanke om et strafbart forhold, vil  

 være afskåret fra at benytte en eventuel hjemmel i lovgivningen til  

 umiddelbart  

 at beslaglægge relevante beviser (f.eks. regnskabsbilag, andre dokumenter  

 mv.).  

 Myndigheden må i så fald søge at indhente vedkommendes samtykke til   

 uanset  

 den opståede mistanke om strafbart forhold  at beslaglægge de  

 pågældende  

 effekter, jf. bestemmelsen i lovforslagets § 9, stk. 3. Hvis et  

 sådant samtykke ikke kan opnås, forudsættes det, at myndigheden   

 såfremt den  

 finder tilstrækkelig anledning til straks at tilkalde politiet med henblik på  

 gennemførelse af en beslaglæggelse efter de straffeprocessuelle regler i  

 retsplejeloven  

  vil have ret til at forblive på stedet for at sikre eventuelle  

 beviser,  

 indtil politiet møder frem.
Bestemmelsen indebærer, at anvendelsen af tvangsindgreb kun  

 udelukkes med hensyn til det eller de forhold, hvor der er en mistanke om, at  

 parten har begået et strafbart forhold.
Myndigheden vil derfor uden særlige  

 begrænsninger kunne anvende sine kontrolbeføjelser mv. med henblik på at  

 kontrollere andre forhold, som ikke er omfattet af mistanken.
Som eksempel kan nævnes tilfælde, hvor Arbejdstilsynet i  

 forbindelse med et kontrolbesøg i en virksomhed konstaterer, at der er begået  

 en strafbar overtrædelse af arbejdsmiljølovgivningen, idet arbejdet ved en  

 bestemt maskine ikke udføres sikkerhedsmæssigt forsvarligt.
Arbejdstilsynet  

 vil  

 efter lovforslagets § 9, stk. 1  når mistanken er  

 konkretiseret  

 således, at der er »rimelig grund« til mistanken, jf. ovenfor  være  

 afskåret  

 fra at undersøge dette forhold nærmere, men vil være berettiget til at  

 undersøge andre forhold, herunder f.eks. andre maskiner.
I det pågældende  

 eksempel vil Arbejdstilsynet normalt heller ikke være afskåret fra at  

 gennemføre et nyt kontrolbesøg hos virksomheden f.eks. 14 dage senere for at  

 påse, om arbejdet ved den omhandlede maskine på dette tidspunkt udføres  

 sikkerhedsmæssigt forsvarligt.
Den omstændighed, at maskinen ikke opfyldte  

 arbejdsmiljøreglerne under det tidligere besøg, vil således ikke i  

 almindelighed i sig selv indebære, at der forud for det efterfølgende  

 kontrolbesøg vil være rimelig grund til mistanke om, at maskinen fortsat ikke  

 opfylder reglerne.
 Der henvises i øvrigt til pkt. 3.6 i de almindelige  

 bemærkninger.
 Om adgangen til under visse betingelser at gennemføre  

 tvangsindgreb uden for strafferetsplejen med henblik på undersøgelse mv. af  

 det  

 eller de samme forhold, som er omfattet af en mistanke om en strafbar  

 overtrædelse af reglerne på det pågældende område, henvises til lovforslagets  

 § 9, stk. 2, og bemærkningerne til denne bestemmelse.
Til stk. 2 Bestemmelsen indebærer, at bestemmelsen i lovforslagets  

 § 9, stk. 1, ikke finder anvendelse, hvis tvangsindgrebet alene  

 gennemføres med henblik på at tilvejebringe oplysninger til brug for  

 behandlingen af andre spørgsmål end fastsættelse af straf.
 Hvis formålet med et tvangsindgreb alene er at indsamle  

 oplysninger til brug for andre spørgsmål end fastsættelse af straf, vil  

 indgrebet således kunne gennemføres over for en person, som mistænkes for et  

 strafbart forhold, selv om de oplysninger, der søges tilvejebragt, vedrører  

 det  

 eller de forhold, som mistanken omfatter.
 Som eksempel kan nævnes tilfælde, hvor skattemyndighederne  

 ønsker at anvende beføjelserne i skattekontrolloven med henblik på den  

 løbende  

 skattemæssige ligning, uanset at vedkommende person med rimelig grund  

 mistænkes  

 for at have begået et strafbart forhold, der vedrører de samme  

 omstændigheder,  

 som skatteligningen angår.
 Et andet eksempel kan være, at fødevaremyndighederne   

 uanset at en person med rimelig grund mistænkes for at have begået en  

 strafbar  

 overtrædelse af fødevarelovgivningen ved at have produceret en vare, der  

 indeholder sundhedsfarlige stoffer  ønsker at anvende tvangsindgreb med  

 henblik på meddelelse af påbud om destruktion af de sundhedsfarlige varer.
 Et tredje eksempel kan være, at Arbejdstilsynet efter en  

 arbejdsulykke finder det nødvendigt at gennemføre tvangsindgreb med henblik  

 på  

 meddelelse af påbud om etablering af sikkerhedsmæssigt forsvarlige  

 arbejdsforhold, uanset at arbejdsgiveren med rimelig grund kan mistænkes for  

 at  

 have begået et strafbart forhold.
 I en række tilfælde, hvor der er rimelig grund til mistanke  

 om et strafbart forhold, vil der foreligge en situation,  

  

 hvor  

  

 myndigheden kan have brug for oplysninger om det eller de  

 forhold, som mistanken omfatter, til brug for behandlingen af spørgsmål, der  

 ikke vedrører fastsættelse af straf  som f.eks. udstedelse af påbud  

 eller  

 forbud eller inddragelse mv. af en tilladelse   

  

 og hvor  

  

 myndigheden samtidig er opmærksom på, at der som supplement  

 eller alternativ til iværksættelse af sådanne ikke-strafferetlige  

 foranstaltninger også kan blive tale om at forfølge spørgsmålet om straf  

 (enten  

 ved at myndigheden selv har mulighed for i givet fald at afgøre sagen med et  

 bødeforelæg eller ved at anmelde forholdet til politiet).
Som anført indebærer den foreslåede bestemmelse, at et  

 tvangsindgreb kan gennemføres (eller fortsættes), hvis formålet med at  

 tilvejebringe de pågældende oplysninger alene er at behandle andre spørgsmål  

 end fastsættelse af straf.
Vil formålet med tvangsindgrebet (også) være at  

 tilvejebringe oplysninger til brug for spørgsmål om fastsættelse af straf,  

 vil  

 myndigheden derimod kun kunne gennemføre et tvangsindgreb efter regler uden  

 for  

 strafferetsplejen, såfremt den mistænkte meddeler samtykke, jf. bestemmelsen  

 i  

 stk. 4.
 Ved fastlæggelsen af, hvad der vil være formålet med et  

 tvangsindgreb, bemærkes i den forbindelse, at det ofte vil være relevant for  

 en  

 myndighed med henblik på varetagelsen af sine tilsyns- og kontrolopgaver mv.  

 gennem et kontrolbesøg at tilvejebringe oplysninger til brug for behandlingen  

 af andre spørgsmål end fastsættelse af straf  og dette uafhængigt af,  

 at de  

 pågældende oplysninger også kan anvendes ved en efterfølgende vurdering af,  

 om  

 der er anledning til at forfølge spørgsmålet om fastsættelse af straf.
Udtrykket »hvis et tvangsindgreb alene gennemføres med  

 henblik på at tilvejebringe oplysninger til brug for behandlingen af andre  

 spørgsmål end fastsættelse af straf« skal derfor forstås således, at en  

 myndighed efter lovforslagets § 9, stk. 2, vil kunne gennemføre et  

 tvangsindgreb, hvis det kan lægges til grund, at det ville være et naturligt  

 og  

 sagligt begrundet led i sagens behandling også at gennemføre det pågældende  

 tvangsindgreb, såfremt der ikke kunne blive tale om efterfølgende eventuelt  

 (tillige) at forfølge spørgsmålet om fastsættelse af straf.
At myndigheden  

 muligvis samtidig er opmærksom på, at oplysningerne også vil kunne være  

 relevante ved en eventuel senere straffesag, er i den forbindelse uden  

 betydning.
 Der henvises i øvrigt til de almindelige bemærkninger i  

 pkt. 3.6.
Til stk. 3 Bestemmelsen regulerer myndighedernes adgang til at  

 gennemføre et tvangsindgreb over for en tredjemand med henblik på at indhente  

 oplysninger af betydning for en straffesag mod den mistænkte.
Bestemmelsen fastsætter, at reglerne i lovforslagets  

 § 9, stk. 1-2, finder tilsvarende anvendelse, hvis der i sagen  

 rettes  

 et tvangsindgreb mod andre end den mistænkte.
Et tvangsindgreb kan således  

 alene gennemføres hos tredjemand, hvis et tilsvarende indgreb ville kunne  

 gennemføres hos den mistænkte selv efter bestemmelserne i lovforslagets  

 § 9, stk. 1-2. Der henvises til bemærkningerne ovenfor til disse  

 bestemmelser.
 Bestemmelsen indebærer, at gennemførelse af et  

 tvangsindgreb over for en tredjemand med henblik på at tilvejebringe  

 oplysninger til brug for en straffesag om det eller de forhold, som mistanken  

 mod vedkommende omfatter, i givet fald skal ske i overensstemmelse med  

 retsplejelovens regler om ransagning mv. over for ikke-mistænkte personer.
Til stk. 4 Bestemmelsen fastsætter, at en part kan give samtykke til  

 fravigelse af reglerne i lovforslagets § 9, stk. 1 og 3.
 Bestemmelsen indebærer således, at en mistænkt med sit  

 samtykke kan tillade, at der efter reglerne i den pågældende særlovgivning  

 gennemføres et tvangsindgreb over for vedkommende og/eller over for  

 tredjemand  

 med henblik på at tilvejebringe oplysninger om det eller de forhold, der er  

 omfattet af mistanken, til brug for behandlingen af spørgsmålet om  

 fastsættelse  

 af straf.
 I bestemmelsen præciseres det, at reglerne i lovforslagets  

 §§ 2-8 finder tilsvarende anvendelse ved de i § 1, stk. 1,  

 nævnte tvangsindgreb også i tilfælde, hvor der gennemføres et kontrolbesøg  

 mv.  

 på grundlag af den mistænktes samtykke.
Er den mistænkte en juridisk person, kan samtykket gives af  

 en fysisk person, som er bemyndiget til at give et sådant samtykke på den  

 juridiske persons vegne.
Bemyndigelsen kan følge af regler i lovgivningen om,  

 hvem der er berettiget til at repræsentere og tegne den juridiske person  

 udadtil.
Er der f.eks. tale om et aktieselskab, følger det af  

 aktieselskabslovens § 60, stk. 1, at medlemmer af bestyrelsen og af  

 direktionen repræsenterer selskabet udadtil.
Selskabet forpligtes ved  

 retshandler, som på selskabets vegne indgås af den samlede bestyrelse eller  

 af  

 et medlem af bestyrelsen eller af en direktør, jf. § 60, stk. 2.  

 Disse personer vil således som udgangspunkt på selskabets vegne kunne give  

 samtykke til fravigelse af reglerne i lovforslagets § 9, stk. 1 og  

 3.  

 En juridisk person kan herudover konkret beslutte, at én eller flere personer  

   

 f.eks. den daglige leder  skal være bemyndiget til på den juridiske  

 persons  

 vegne at give samtykke til fravigelse af reglerne i lovforslagets § 9,  

 stk. 1 og 3, ligesom det kan følge af vedkommendes stilling, at den  

 pågældende må antages at have fuldmagt til at meddele samtykke på den  

 juridiske  

 persons vegne.
 Et samtykke skal være skriftligt og skal gives på et  

 frivilligt, specifikt og informeret grundlag.
 Skriftlighedskravet indebærer, at det ikke er  

 tilstrækkeligt, at den mistænkte mundtligt tilkendegiver, at tvangsindgrebet  

 kan gennemføres efter de forvaltningsretlige regler.
At samtykket skal gives på et »frivilligt« grundlag  

 betyder, at samtykket ikke må være afgivet under tvang.
Det skal således stå  

 den mistænkte frit for, om vedkommende ønsker at give afkald på de  

 retsgarantier, der følger af retsplejelovens regler om strafferetsplejen.
I kravet om, at samtykket skal ske på et »specifikt«  

 grundlag, ligger, at det klart og utvetydigt skal fremgå, hvad det er, der  

 meddeles samtykke til.
Det skal således bl.a. fremgå, hvad det er for  

 tvangsindgreb, som den mistænkte samtykker i, at myndigheden kan gennemføre.
At samtykket skal gives på et »informeret« grundlag  

 betyder, at den mistænkte skal være klar over, hvad det er vedkommende  

 meddeler  

 samtykke til.
Myndigheden skal således sikre sig, at der gives den mistænkte  

 tilstrækkelig information til, at den pågældende kan vurdere, hvorvidt  

 samtykke  

 skal meddeles.
Myndigheden skal således bl.a. oplyse om, at den mistænkte  

 ikke  

 har pligt til at acceptere gennemførelsen af et tvangsindgreb efter de  

 forvaltningsretlige regler, ligesom myndigheden skal gøre den mistænkte  

 bekendt  

 med, at de oplysninger, der vil blive tilvejebragt, senere kan komme til at  

 indgå i en straffesag mod den pågældende.
Et meddelt samtykke kan til enhver tid tilbagekaldes.  

 Tilbagekaldes samtykket betyder det, at tvangsindgreb herefter alene vil  

 kunne  

 gennemføres efter reglerne i lovforslagets § 9, stk. 1-3. Der  

 stilles  

 ikke formkrav til den mistænktes tilbagekaldelse af samtykke.
En sådan  

 tilbagekaldelse vil således kunne ske såvel mundtligt som skriftligt.
Til kapitel 4 Retten til ikke at inkriminere sig selv mv.
 I kapitlet fastsættes regler for, i hvilket omfang regler i  

 lovgivningen mv. om pligt til at meddele oplysninger til den offentlige  

 forvaltning gælder, når en person er mistænkt for at have begået et strafbart  

 forhold.
 Reglerne vil  ligesom lovforslagets kapitel 3 - gælde,  

 hvad enten myndigheden selv har adgang til at søge et eventuelt strafbart  

 forhold afsluttet ved en administrativ bøde (bødeforelæg), eller myndigheden  

 ikke har en sådan adgang og derfor i alle tilfælde vil være henvist til at  

 lade  

 en videre behandling af spørgsmål om fastsættelse af straf overgå til  

 politiet.
Til § 10 Til stk. 1 Bestemmelsen skal bl.a. ses i sammenhæng med den praksis,  

 som knytter sig til artikel 6, stk. 1, i Den Europæiske  

 Menneskerettighedskonvention, hvorefter en person, som er anklaget for en  

 forbrydelse, har ret til ikke at udtale sig om den påståede forbrydelse og  

 til  

 ikke at blive tvunget til at medvirke til at opklare den påståede  

 forbrydelse.
 Som det fremgår af de almindelige bemærkninger i pkt. 4.1,  

 er det efter omstændighederne forbundet med en vis usikkerhed at afgøre, om  

 en  

 person er »anklaget« for en forbrydelse i konventionens forstand og dermed  

 kan  

 påberåbe sig forbudet mod selvinkriminering.
Udtrykket »forbrydelse« i konventionen omfatter først og  

 fremmest tilfælde, hvor der til en lovovertrædelse er knyttet sædvanlige  

 strafferetlige sanktioner i form af bøde, frihedsstraf mv.
Herudover antages  

 det, at udtrykket efter omstændighederne også omfatter lovovertrædelser,  

 hvortil der er knyttet sanktioner, som efter national lovgivning ikke  

 henregnes  

 til strafferetsplejen, men som uanset dette kan sidestilles med straf.
På den anførte baggrund fastsætter bestemmelsen i  

 lovforslagets § 10, stk. 1, at administrative myndigheder må afstå  

 fra at benytte oplysningspligter over for en person, mod hvem der er rettet  

 en  

 konkret mistanke om, at vedkommende har begået en lovovertrædelse, der kan  

 medføre straf.
Det gælder dog ikke, hvis det kan udelukkes, at de  

 oplysninger,  

 som søges tilvejebragt, kan have betydning for bedømmelsen af den formodede  

 lovovertrædelse.
 Bestemmelsen omfatter de tilfælde, hvor der i lovgivningen  

 mv. er fastsat pligt til at meddele oplysninger til en offentlig myndighed.  

 Det  

 gælder uanset, om en overtrædelse af oplysningspligten kan sanktioneres med  

 straf eller kan gennemtvinges ved f.eks. tvangsbøder.
 Bestemmelsen gælder, hvad enten den mistænkte er en fysisk  

 eller juridisk person.
 Udtrykket »straf« i bestemmelsen skal forstås i  

 overensstemmelse med Den Europæiske Menneskerettighedskonventions artikel 6,  

 jf. pkt. 4.1 i de almindelige bemærkninger samt Retssikkerhedskommissionens  

 betænkning side 68f med omtale af konventionens udtryk »anklaget for en  

 forbrydelse«.
Med hensyn til kravet om, at der skal foreligge en konkret  

 mistanke, må det som udgangspunkt være afgørende, om myndighedens mistanke er  

 så stærk, at der ville være grundlag for inden for strafferetsplejen at rejse  

 en sigtelse eller at tillægge vedkommende en sigtets rettigheder.
Der skal  

 således foreligge omstændigheder, spor mv., som på objektivt grundlag og med  

 rimelighed kan tale for vedkommendes mulige skyld.
En person skal normalt  

 anses  

 for sigtet, når mistanken samler sig om vedkommende, og efterforskningen  

 direkte retter sig mod den pågældende og ikke mod en bredere kreds.
Det  

 forudsættes, at det er den myndighed, der i givet fald skal anvende  

 oplysningspligten, som i almindelighed foretager vurderingen af, om der er  

 grundlag for en konkret mistanke.
Bestemmelsen indebærer, at den mistænkte person i de nævnte  

 tilfælde alene har pligt til at meddele oplysninger, i det omfang det kan  

 udelukkes, at de oplysninger, som søges tilvejebragt, kan have betydning for  

 bedømmelsen af den formodede lovovertrædelse.
Om dette er tilfældet, må bero  

 på  

 en konkret vurdering i den enkelte sag.
Kan det efter en sådan vurdering ikke  

 udelukkes, at oplysningerne vil kunne have betydning for bedømmelsen af den  

 formodede lovovertrædelse, kan oplysningspligten ikke anvendes.
Bestemmelsen er ikke til hinder for, at den mistænkte  

 pålægges at give (faktuelle) oplysninger, som er uden betydning for  

 bedømmelsen  

 af, hvorvidt den pågældende har begået en lovovertrædelse, der kan medføre  

 straf.
Bestemmelsen vil således ikke være til hinder for at anvende en  

 oplysningspligt til at kræve oplysninger om navn, adresse mv., jf. herved  

 også  

 retsplejelovens § 750, hvorefter enhver på forlangende er forpligtet til  

 over for politiet at opgive navn, adresse og fødselsdato.
På en række områder har borgere og virksomheder pligt til  

 løbende at indberette visse oplysninger til en myndighed.
F.eks. kan en  

 virksomhed have pligt til løbende at foretage angivelser, egenkontrolmålinger  

 mv., der skal indgives til en myndighed.
Opstår der  f.eks. på baggrund  

 af en  

 indberetning - konkret mistanke om en strafsanktioneret lovovertrædelse, vil  

 den pågældende oplysningspligt ikke af den grund bortfalde.
Myndigheden vil  

 således stadig kunne anvende oplysningspligten over for den mistænkte borger  

 eller virksomhed, i det omfang det kan udelukkes, at de oplysninger, som den  

 fortsatte løbende pligt til at foretage indberetning vedrører, vil have  

 betydning for det eller de forhold, som den foreliggende mistanke omfatter.
 Med hensyn til spørgsmålet om identifikation mellem en  

 mistænkt juridisk person og fysiske personer med tilknytning den juridiske  

 person henvises til de almindelige bemærkninger i pkt. 4.2.4 og 4.3.4 samt  

 lovforslagets § 22 og 23 med tilhørende bemærkninger.
I en række tilfælde vil en myndighed ud fra de foreliggende  

 oplysninger have gjort op med, at der ikke er anledning til at forfølge  

 spørgsmålet om fastsættelse af straf, selv om der foreligger en formodning  

 eller antagelse om, at der vedkommende borger eller virksomhed har begået en  

 overtrædelse af lovgivningen, der kan sanktioneres med straf.
Det vil bl.a.  

 kunne gælde, hvis overtrædelsen er af mindre grov karakter.
I sådanne  

 tilfælde  

 vil bestemmelsen i § 10, stk. 1, ikke (længere) finde anvendelse.  

 Måtte der i den pågældende sag efterfølgende på ny opstå spørgsmål om  

 eventuelt  

 at fastsætte straf  f.eks. hvis der senere fremkommer oplysninger, der  

 viser,  

 at en lovovertrædelse kan være af mere grov karakter  vil det  

 imidlertid igen  

 blive relevant at iagttage § 10, stk. 1, samt den beskyttelse, der  

 følger af artikel 6 i Den Europæiske Menneskerettighedskonvention.
 Den foreslåede bestemmelse berører ikke retsplejelovens  

 regler om politiets afhøringer samt retsplejelovens vidneregler.
 Bestemmelsen regulerer ikke spørgsmålet om, hvorvidt det er  

 muligt at straffe en person, som nægter at efterkomme et pålæg om at  

 fremkomme  

 med oplysninger i tilfælde, hvor der ikke foreligger nogen mistanke om  

 strafbare forhold, og hvor det efterfølgende viser sig, at årsagen til, at  

 den  

 pågældende nægtede at medvirke, er, at vedkommende ønskede at dække over at  

 have begået strafbare forhold.
 Bestemmelsen regulerer heller ikke spørgsmålet om, hvorvidt  

 det er muligt at straffe en person for afgivelse af urigtige oplysninger i  

 tilfælde, hvor den pågældende er sigtet for et strafbart forhold, eller hvor  

 vedkommende ved at afgive sandfærdige oplysninger ville kunne sigtes for et  

 strafbart forhold.
 Endvidere forudsættes det, at bestemmelsen i lovforslagets  

 § 10 ikke berører de særlige regler om vidnepligt mv., der findes i  

 tjenestemandslovgivningens regler om tjenstligt forhør samt i lov om  

 undersøgelseskommissioner.
 Bestemmelsen i færdselslovens § 65, stk. 1,  

 hvorefter ejeren (brugeren) af et køretøj efter anmodning fra politiet skal  

 oplyse, hvilke personer der som førere har benyttet køretøjet, forudsættes at  

 gå forud for lovforslagets § 10, stk. 1. Der henvises til pkt.  

 4.2.2  

 og 4.3.2 i de almindelige bemærkninger.
At en myndighed fra det tidspunkt, hvor der foreligger en  

 konkret mistanke, som udgangspunkt ikke længere kan anvende en  

 oplysningspligt,  

 er ikke i sig selv ensbetydende med, at myndigheden vil være afskåret fra at  

 anvende andre kontrolbeføjelser, herunder tvangsindgreb, selv om dette sker  

 med  

 henblik på at tilvejebringe oplysninger til brug for behandlingen af  

 spørgsmål  

 om straf.
Myndigheden vil således  som anført i bemærkningerne til  

 lovforslagets § 9 - kunne gennemføre eller fortsætte et kontrolbesøg,  

 indtil der i givet fald er tilvejebragt visse nærmere konkretiserede  

 oplysninger om karakteren og omfanget af det eller de forhold, som mistanken  

 angår, således at der foreligger oplysninger, som kan danne grundlag for, at  

 en  

 person med rimelig grund mistænkes for at have begået en strafbar  

 lovovertrædelse, jf. nærmere bemærkningerne til bestemmelsen i lovforslagets  

 § 9, stk. 1, ovenfor.
 Der kan således efter omstændighederne forekomme tilfælde,  

 hvor en myndigheds beføjelser til at anvende en oplysningspligt over for en  

 mistænkt person ophører på et tidligere tidspunkt end det tidspunkt, hvor  

 myndigheden må afstå fra at gennemføre tvangsindgreb over for den mistænkte  

 med  

 henblik på at tilvejebringe oplysninger til brug for en eventuel straffesag.
Hvis f.eks. skattemyndighederne i forbindelse med et  

 kontrolbesøg i en virksomhed konstaterer, at der sælges ulovligt importerede  

 varer, og der i den forbindelse opstår en konkret mistanke om, at  

 virksomheden  

 har begået en strafbar overtrædelse af afgiftslovgivningen, må  

 skattemyndighederne afstå fra at benytte en oplysningspligt over for den  

 mistænkte med henblik på at tilvejebringe oplysninger, der kan have betydning  

 for bedømmelsen af den formodede lovovertrædelse.
Skattemyndighederne vil  

 imidlertid i det pågældende eksempel være berettiget til at fortsætte  

 kontrolbesøget, indtil der er foretaget en optælling af antallet af ulovligt  

 importerede varer og dermed tilvejebragt nærmere konkretiserede oplysninger  

 om  

 karakteren og omfanget af den ulovlige import, som mistanken angår.
 Der henvises i øvrigt til bemærkningerne til lovforslagets  

 § 9. Her er det også anført, at myndigheden  hvor der foreligger  

 rimelig  

 grund til mistanke om et strafbart forhold  uden særlige begrænsninger  

 vil  

 have adgang til hos en mistænkt person at gennemføre eller fortsætte et  

 kontrolbesøg eller andet tvangsindgreb uden for strafferetsplejen, hvis  

 formålet  

 er at tilvejebringe oplysninger til brug for andre spørgsmål end fastsættelse  

 af straf.
Til stk. 2 Bestemmelsen vedrører myndighedernes adgang til at anvende  

 en oplysningspligt over for andre end den mistænkte.
 Bestemmelsen indebærer, at andre end den mistænkte har  

 pligt til at meddele oplysninger i sagen, i det omfang oplysningerne alene  

 søges tilvejebragt til brug for behandlingen af andre spørgsmål end  

 fastsættelse af straf.
 Bestemmelsen indebærer således for det første, at en  

 tredjemand kan pålægges at meddele oplysninger om andre forhold end den  

 formodede lovovertrædelse.
 For det andet indebærer bestemmelsen, at myndighederne  

 fortsat vil kunne pålægge tredjemand at meddele oplysninger om det eller de  

 forhold, hvor der foreligger en konkret mistanke om en lovovertrædelse, hvis  

 oplysningerne alene søges tilvejebragt med henblik på andre spørgsmål end  

 fastsættelse af straf.
Som eksempel kan nævnes tilfælde, hvor skattemyndighederne  

 har mistanke om, at en person har afgivet urigtig selvangivelse for en  

 bestemt  

 periode.
Skattemyndighederne vil efter den foreslåede bestemmelse være  

 berettiget til med henblik på den løbende skattemæssige ligning at pålægge en  

 selvstændig erhvervsdrivende tredjemand at meddele oplysninger om den  

 omsætning, som vedkommende har haft med den mistænkte i den omhandlede  

 periode.
 Et andet eksempel kan være, at fødevaremyndighederne   

 uanset at der er en konkret mistanke om, at en person har begået en strafbar  

 overtrædelse af fødevarelovgivningen ved at have produceret en vare, der  

 indeholder  

 sundhedsfarlige stoffer  ønsker at pålægge den tredjemand, som har købt  

 varerne af producenten, at meddele oplysninger om, hvortil varerne er  

 videresolgt, med henblik på at få lokaliseret og destrueret de  

 sundhedsfarlige  

 varer.
 Bestemmelsen er ikke til hinder for, at en tredjemand uden  

 at være forpligtet hertil  og uden den mistænktes samtykke, jf.  

 stk. 4  

 nedenfor  frivilligt kan meddele oplysninger til myndigheden til brug  

 for  

 behandlingen af spørgsmålet om fastsættelse af straf.
 I modsætning til stk. 1, der bl.a. skal ses på  

 baggrund af artikel 6 i Den Europæiske Menneskerettighedskonvention, omfatter  

 bestemmelsen alene tilfælde, hvor lovovertrædelsen kan medføre straf.  

 Bestemmelsen omfatter således ikke tilfælde, hvor mistanken vedrører en  

 lovovertrædelse, som kan medføre en sanktion, der må sidestilles med straf,  

 jf.  

 om det sidste bemærkningerne til stk. 1 samt pkt. 4.1 i de almindelige  

 bemærkninger.
Med udtrykket »andre end den mistænkte« i bestemmelsen  

 sigtes der til tredjemænd, som er private.
Den foreslåede bestemmelse  

 regulerer  

 således ikke spørgsmålet om indhentelse af oplysninger hos andre offentlige  

 myndigheder.
Hvis en forvaltningsmyndighed har mistanke om et strafbart  

 forhold, må spørgsmålet om pligt for andre offentlige myndigheder til at  

 meddele oplysninger til brug for sagen derfor afgøres efter andre regler  

   

 herunder forvaltningslovens § 31, der indebærer, at en offentlig  

 forvaltningsmyndighed som udgangspunkt er forpligtet til efter begæring at  

 videregive oplysninger til en anden forvaltningsmyndighed, i det omfang  

 videregivelsen vil være berettiget efter forvaltningslovens regler mv.
Det forudsættes, som beskrevet i pkt. 4.3.3, at  

 bestemmelserne i konkurrencelovens §§ 17 og 18, stk. 1, skal gå forud for den  

 foreslåede bestemmelse i stk. 2 om adgangen til at kræve oplysninger hos  

 andre  

 end den mistænkte.
Der henvises til de almindelige bemærkninger, pkt. 4.3.3.
Til stk. 3 Bestemmelsen indebærer, at en myndighed skal vejlede den  

 mistænkte om, at vedkommende ikke har pligt til at meddele oplysninger, som  

 kan  

 have betydning for bedømmelsen af den formodede lovovertrædelse.
Bestemmelsen finder for det første anvendelse i tilfælde,  

 hvor en person efter anmodning eller begæring har pligt til at give en  

 myndighed oplysninger.
Endvidere finder bestemmelsen anvendelse i tilfælde,  

 hvor oplysningspligten har karakter af en pligt til af egen drift at meddele  

 en  

 myndighed oplysninger.
I tilfælde, hvor en oplysningspligt først indtræder efter  

 meddelelse af et pålæg fra en myndighed, kan myndigheden ikke meddele et  

 sådant  

 pålæg for så vidt angår oplysninger, som kan have betydning for bedømmelsen  

 af  

 den formodede lovovertrædelse.
Myndigheden kan derimod rette henvendelse til  

 den mistænkte med en forespørgsel om, hvorvidt den pågældende frivilligt  

 ønsker  

 at meddele de ønskede oplysninger.
 I tilfælde, hvor en oplysningspligt består løbende, f.eks.  

 hvor en person har pligt til hvert år at indsende visse oplysninger, har  

 myndigheden  i tilfælde, hvor den, som oplysningspligten påhviler, er  

 mistænkt  

 for en lovovertrædelse, der kan medføre straf  pligt til i fornødent  

 omfang at  

 meddele den pågældende, at oplysningspligten ikke længere består i forhold  

 til  

 oplysninger, som kan have betydning for bedømmelsen af den formodede  

 lovovertrædelse.
Hvis den mistænkte meddeler samtykke til at afgive  

 oplysningerne, skal samtykket være skriftligt og meddeles på et frivilligt,  

 specifikt og informeret grundlag.
Om kravene til et samtykke henvises nærmere  

 til bemærkningerne ovenfor til bestemmelsen i lovforslagets § 9,  

 stk. 4.
Til stk. 4 Bestemmelsen indebærer, at en mistænkt kan meddele samtykke  

 til, at myndigheden kan anvende en oplysningspligt overfor en tredjemand med  

 henblik på at tilvejebringe oplysninger til brug for en straffesag mod den  

 mistænkte.
 Bestemmelsen er ikke til hinder for, at en tredjemand   

 uden den mistænktes samtykke  frivilligt kan meddele oplysninger til  

 myndigheden uden at være forpligtet til det.
Et samtykke skal gives på et skriftligt, frivilligt,  

 specifikt og informeret grundlag.
Om kravene til et samtykke henvises nærmere  

 til bemærkningerne ovenfor til bestemmelsen i lovforslagets § 9,  

 stk. 4.
Til kapitel 5 Ophævelse mv. af visse kontrolbestemmelser i  

 lovgivningen I kapitlet fastsættes regler om ophævelse mv. af visse  

 kontrolbestemmelser i lovgivningen.
Til § 11 Bestemmelsen indebærer, at inkassolovens § 28 ophæves.  

 Efter denne bestemmelse har politiet uden retskendelse adgang til lokaler,  

 hvorfra en autorisationsindehaver driver inkassovirksomhed, og til de  

 derværende forretningsoplysninger for at føre det nødvendige tilsyn med  

 autorisationsindehaverens virksomhed Der henvises til pkt. 3.2.3 i de almindelige bemærkninger.
Til § 12 Den gældende undergrundslovs § 27, stk. 1,  

 indeholder en generel regel om, at tilsynsmyndighedens medarbejdere til  

 enhver  

 tid uden retskendelse, i det omfang det er påkrævet for, at de kan varetage  

 deres hverv, har adgang til alle dele af virksomheden (det vil sige  

 virksomheder, som foretager og er rettighedshavere til forundersøgelse,  

 efterforskning og indvinding af råstoffer i undergrunden).
 Den gældende § 27, stk. 1, omfatter ikke  

 situationer, hvor oplysninger i praksis kan tilvejebringes i kraft af reglen  

 i  

 § 26, stk. 1, hvorefter rettighedshavere skal give  

 tilsynsmyndigheden  

 de oplysninger, der er nødvendige for udøvelsen af tilsynets virksomhed.
Bestemmelsen har ikke hidtil været anvendt tvangsmæssigt i  

 praksis, og det vurderes ikke at være nødvendigt at opretholde den i sin  

 nuværende bredt formulerede form.
Bestemmelsen vurderes dog stadig at være  

 nødvendig i særlige tilfælde, hvor der er nærliggende risiko for, at der ikke  

 sker en hensigtsmæssig anvendelse eller udnyttelse af undergrunden.
 Med forslaget præciseres bestemmelsen, således at adgangen  

 uden retskendelse er begrænset til at kunne finde sted i sådanne situationer,  

 hvor der er nærliggende risiko for, at der ikke sker en hensigtsmæssig  

 anvendelse eller udnyttelse af undergrunden.
Til § 13 Den gældende produktsikkerhedslovs § 22, stk. 1,  

 2. pkt., indeholder en generel regel om, at kontrolmyndigheden uden  

 retskendelse  

 har adgang til fabrikations-, salgs- og lagerlokaler mv. og transportmidler,  

 som tilhører nogen, der omfattes af lovens §§ 4 og 5, det vil sige  

 producenter og distributører.
Formålet med bestemmelsen er, at myndighederne skal kunne  

 gribe effektivt ind over for produkter, der vil kunne indebære alvorlig fare  

 for forbrugernes sundhed og sikkerhed.
Bestemmelsen sikrer myndighederne den  

 nødvendige hjemmel til at få adgang til fabrikations- og lagerlokaler samt  

 transportmidler.
 Bestemmelsen har ikke hidtil været anvendt tvangsmæssigt i  

 praksis, og det vurderes ikke at være nødvendigt at opretholde den i sin  

 nuværende bredt formulerede form.
 Med forslaget indskrænkes hjemmelen til adgang uden  

 retskendelse derfor til at omfatte tilfælde, hvor der er formodet risiko for,  

 at et produkt kan indebære fare for forbrugernes sundhed og sikkerhed.
Til § 14 I § 14 i lov om autorisation af elinstallatører er der  

 givet Elektricitetsrådet (pr. 1. januar 2004: Sikkerhedsstyrelsen) mulighed  

 for, hvis det skønnes nødvendigt, efter forudgående underretning uden  

 retskendelse og mod forevisning af legitimation at få adgang til  

 offentlig  

 og privat ejendom for at undersøge eller lade undersøge, hvorvidt en  

 elinstallatør har udført et installationsarbejde på tilfredsstillende måde,  

 eller hvorvidt en virksomhed har etableret og opretholder et  

 sikkerhedskvalitetsstyringssystem i overensstemmelse med kravene.
 Det fremgår af forarbejderne til bestemmelsen, at det var  

 nødvendigt at give Elektricitetsrådet mulighed for at gribe ind over for  

 elinstallatørers arbejde i tilfælde, hvor der er mistanke om livsfarlige  

 elektriske installationer, eller elinstallationer, der indebærer brandfare.
 Bestemmelsen om kontrol af elinstallatørers arbejde er kun  

 sjældent anvendt i praksis.
 På den baggrund foreslås det, at bestemmelsens  

 anvendelsesområde begrænses således, at der kun er adgang uden retskendelse  

 til  

 at undersøge elinstallationsarbejder, hvis der er formodet risiko for, at en  

 elinstallation frembyder fare for liv eller brand.
Til § 15 Bestemmelsen i stærkstrømslovens § 24, stk. 5,  

 indeholder en hjemmel til udstedelse af administrative bødeforelæg i  

 forbindelse med kontrollen med elektrisk materiel.
 Bestemmelsen har aldrig været anvendt i praksis, og det  

 foreslås derfor at ophæve den.
Til §§ 16-21 Tilsynsmyndighederne har jævnligt behov for at have adgang  

 til både offentlige og private ejendomme hovedsageligt for at kunne føre  

 tilsyn  

 med overholdelsen af de omhandlede love og regler udstedt i medfør heraf.  

 Administrationen af reglerne begrænser sig i praksis til, at tilsyn alene  

 føres  

 på de dele af ejendomme og lokaliteter, som er relevante for myndighedernes  

 kontrol.
 De foreslåede bestemmelser indebærer i den forbindelse en  

 præcisering af, at de pågældende regler om adgang til tilsyn mv. ikke  

 omfatter  

 bygninger eller dele af bygninger, der udelukkende anvendes til privat  

 beboelse.
Til kapitel 6 Ændring af visse bestemmelser om oplysningspligt I kapitlet fastsættes regler om visse fysiske personers  

 pligt til at meddele oplysninger i tilfælde, hvor en virksomhed (en juridisk  

 person) er mistænkt for overtrædelse af regler på arbejdsmiljøområdet.
Til § 22 Efter arbejdsmiljølovens § 76, stk. 1, skal  

 enhver, der er pålagt pligter efter loven, herunder ansatte personer, efter  

 anmodning give Arbejdstilsynet alle oplysninger, der er nødvendige for  

 udøvelsen af tilsynets virksomhed.
 Det forudsættes i lovforslaget, at der i tilfælde, hvor en  

 oplysningspligt er formuleret således, at den påhviler medlemmer af en  

 virksomheds ledelse, ansatte mv., som udgangspunkt skal ske identifikation  

 mellem den juridiske person og fysiske personer med tilknytning til den  

 juridiske person, såfremt der foreligger mistanke om, at der er begået en  

 lovovertrædelse, som kan medføre straf for den juridiske person som sådan.  

 Der  

 henvises til bemærkningerne til § 10, stk. 1.
 Den foreslåede bestemmelse indebærer, at dette udgangspunkt  

 fraviges på arbejdsmiljøområdet, således at ansatte mv. fortsat vil have  

 pligt  

 til at afgive oplysninger til Arbejdstilsynet også i tilfælde, hvor  

 virksomheden  

 (en juridisk person) som sådan mistænkes for en strafbar overtrædelse af  

 arbejdsmiljølovgivningen, i det omfang oplysningerne søges tilvejebragt til  

 brug for andre spørgsmål end fastsættelse af straf, jf. forslagets § 10,  

 stk. 2.
Til § 23 Efter § 19, stk. 2, i lov om sikkerhed til søs,  

 er skibets fører, maskinchef og enhver, der handler på disses vegne, bl.a.  

 forpligtet til at give Søfartsstyrelsen enhver oplysning i forbindelse med  

 styrelsens undersøgelser efter loven, herunder f.eks. undersøgelser  

 vedrørende  

 ansattes sikkerhed og sundhed om bord.
Det forudsættes i lovforslaget, at der i tilfælde, hvor en  

 oplysningspligt er formuleret således, at den påhviler medlemmer af en  

 virksomheds ledelse, ansatte mv., skal ske identifikation mellem den  

 juridiske  

 person og fysiske personer med tilknytning til den juridiske person, såfremt  

 der foreligger mistanke om, at der er begået en lovovertrædelse, som kan  

 medføre straf for den juridiske person som sådan.
Der henvises til  

 lovforslagets § 10, stk. 1.
 Den foreslåede bestemmelse indebærer, at dette udgangspunkt  

 fraviges, når søfartsmyndighederne udfører opgaver, der vedrører de ansattes  

 sikkerhed og sundhed om bord, således at ansatte mv. fortsat vil have pligt  

 til  

 at afgive oplysninger til myndighederne også i tilfælde, hvor virksomheden  

 (en  

 juridisk person) som sådan mistænkes for en strafbar lovovertrædelse af  

 lovgivningen på området, i det omfang oplysningerne søges tilvejebragt til  

 brug  

 for andre spørgsmål end fastsættelse af straf, jf. forslagets § 10,  

 stk. 2.
Til kapitel 7 Ikrafttræden mv.
 I kapitlet fastsættes regler for lovforslagets ikrafttræden  

 og territoriale gyldighed.
Til § 24 Bestemmelsen fastsætter tidspunktet for lovforslagets  

 ikrafttræden.
 Det foreslås, at loven træder i kraft den 1. januar 2005,  

 således at de berørte myndigheder vil have den fornødne tid til at indrette  

 sig  

 på lovforslagets regler, herunder udarbejde vejledningsmateriale mv.
Til § 25 I bestemmelsen fastsættes det, at loven ikke gælder for  

 Grønland og Færøerne, men at loven ved kongelig anordning vil kunne sættes i  

 kraft for Færøerne og Grønland med de afvigelser, som de særlige færøske og  

 grønlandske forhold tilsiger.
Dette gælder dog kun for sager, der er eller  

 har  

 været under behandling af rigsmyndigheder.
Bilag 1 Lovforslaget sammenholdt med gældende lov Gældende formulering Lovforslaget § 28.  

  

 Politiet har til enhver tid uden retskendelse mod behørig legitimation adgang  

 til lokaler, hvorfra autorisationsindehaveren driver inkassovirksomhed, og de  

 derværende forretningsoplysninger for at føre det nødvendige tilsyn med  

 autorisationsindehaverens virksomhed.
 § 11.  


  

 § 28  

  

 i lov nr. 319 af 14. maj  

 1997 om inkassovirksomhed, som ændret senest ved lov nr. 467 af 7. juni 2001,  

 ophæves.
 § 12.  

  

 I  

 lov om anvendelse af Danmarks undergrund, jf. lovbekendtgørelse nr. 526 af  

 11. juni 2002, foretages følgende ændring:
 1.  

  

 § 27, stk. 1,  

 affattes således:
 § 27.  

  

 Tilsynsmyndighedens medarbejdere har til enhver tid uden retskendelse mod  

 behørig legitimation, i det omfang det er påkrævet for, at de kan varetage  

 deres hverv, adgang til alle dele af virksomheden.
»Tilsynsmyndighedens medarbejdere har, hvor der skønnes at  

 være en nærliggende risiko for en uhensigtsmæssig anvendelse eller udnyttelse  

 af undergrunden, uden retskendelse mod behørig legitimation adgang til alle  

 dele af virksomheden.« - - - § 13.  

  

 I lov nr. 364 af 18. maj 1994 om produktsikkerhed, som ændret ved lov nr. 458  

 af 10. juni 2003, foretages følgende ændring:
 1.  

  

 § 22, stk. 1, 2. pkt.  

 affattes  

 således:
§ 22.  

  

 Kontrolmyndigheden har adgang til uden betaling at udtage prøveeksemplarer af  

 produktet eller bestanddele heraf med henblik på undersøgelser og  

 afprøvninger.
Kontrolmyndigheden har uden retskendelse mod behørig  

 legitimation adgang til fabrikations-, salgs- og lagerlokaler mv. og  

 transportmidler, som tilhører nogen, der omfattes af §§ 4 og 5.
»Kontrolmyndigheden har, hvor der er formodet risiko for,  

 at et produkt kan indebære fare for forbrugernes sundhed og sikkerhed, uden  

 retskendelse mod behørig legitimation adgang til fabrikations-, salgs- og  

 lagerlokaler mv. og transportmidler, som tilhører nogen, der omfattes af  

 lovens §§ 4 og 5.« § 14.  

  

 I lov nr. 314 af 5. maj 2000, som ændret ved lov nr. 458 af 10. juni 2003 om  

 autorisation af elinstallatører, foretages følgende ændring:
 1.  

  

 § 14, stk. 1,  

 affattes således:
 § 14.  

  

 Sikkerhedsstyrelsen  

 har, hvis det skønnes nødvendigt, efter forudgående underretning uden  

 retskendelse mod forevisning af legitimation adgang til offentlig og privat  

 ejendom for at undersøge eller lade undersøge, hvorvidt en elinstallatør har  

 udført et installationsarbejde på tilfredsstillende måde, eller hvorvidt en  

 virksomhed har etableret og opretholder et sikkerhedskvalitetsstyringssystem  

 i overensstemmelse med kravene hertil.
»Sikkerhedsstyrelsen har efter forudgående underretning  

 uden retskendelse og mod forevisning af behørig legitimation adgang til  

 offentlig eller privat ejendom med henblik at undersøge eller lade undersøge  

 elinstallationsarbejder udført af en elinstallatør, hvis der er formodet  

 risiko for, at elinstallationen indebærer livs- eller brandfare,  

 eller med henblik på at undersøge eller lade undersøge, hvorvidt en  

 virksomhed har etableret og opretholder et sikkerhedskvalitetsstyringssystem  

 i overensstemmelse med kravene hertil.« - - - § 15.  

  

 I lov nr. 251 af 6. maj 1993 om elektriske stærkstrømsanlæg og elektrisk  

 materiel, som ændret senest ved lov nr. 458 af 10. juni 2003, foretages  

 følgende ændring:
§ 24.  

  

 - - - 1.  

  

 § 24, stk. 5,  

 ophæves.
 Stk. 5.  

  

 Ved  

 overtrædelse af bestemmelser, der udstedes efter § 12, stk. 1, kan  

 Sikkerhedsstyrelsen tilkendegive, at sagen kan afgøres uden retslig  

 forfølgning, hvis den, der har begået overtrædelsen, erkender sig skyldig og  

 erklærer sig rede til inden for en nærmere angiven frist, der efter begæring  

 kan forlænges, at betale en i tilkendegivelsen angivet bøde.
 § 16.  

  

 I lov om jagt og vildtforvaltning, jf. lovbekendtgørelse nr. 114 af 28.  

 januar 1997, foretages følgende ændringer:
§ 50.  

  

 - - - 1.  

  

 I  

 § 50  

 indsættes som stk. 2:
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.« § 17.  

  

 I lov om vandløb, jf. lovbekendtgørelse nr. 632 af 23. juni 2001, som ændret  

 senest ved lov nr. 391 af 28. maj 2003, foretages følgende ændringer:
§ 61.  

  

 - - - 1.  

  

 I  

 § 61  

 indsættes efter stk. 1 som nyt  

 stykke:
 Stk. 2.  

  

 Mindst 2  

 uger forud skal der gives skriftlig meddelelse til ejere og brugere af  

 ejendommen eller, hvis dette ikke er muligt, ske offentliggørelse i et eller  

 flere lokale blade om, at sådanne arbejder eller undersøgelser vil blive  

 foretaget.
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.« Stk. 3.  

  

 Bestemmelserne i § 57, stk. 2 og 3, finder tilsvarende anvendelse  

 ved udøvelsen af beføjelserne i stk. 1.
 Stk. 2-4 bliver herefter stk. 3-5.
 Stk. 4.  

  

 De skader  

 og ulemper, der forvoldes ved foranstaltningerne efter stk. 1, skal  

 erstattes, eventuelt i forbindelse med en efterfølgende ekspropriation.
 § 18.  

  

 I lov nr. 180 af 8. maj 1985 om okker, som ændret ved lov nr. 466 af 7. juni  

 2001, foretages følgende ændringer:
§ 10.  

  

 - - - 1.  

  

 I  

 § 10  

 indsættes efter stk. 1 som nyt  

 stykke:
 Stk. 2.  

  

 Politiet  

 kan yde bistand hertil efter regler, der fastsættes efter forhandling mellem  

 miljøministeren og justitsministeren.
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.« Stk. 2 bliver herefter stk. 3.
 § 19.  

  

 I lov om råstoffer, jf. lovbekendtgørelse nr. 569 af 30. juni 1997, som  

 ændret senest ved lov nr. 1055 af 17. december 2002, foretages følgende  

 ændringer:
§ 32.  

  

 - - - 1.  

  

 I  

 § 32  

 indsættes efter stk. 1 som nyt  

 stykke:
 Stk. 2.  

  

 Politiet  

 yder nødvendig bistand til at udnytte adgangsretten efter stk. 1.
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.
Stk. 1 finder tilsvarende ikke  

 anvendelse for rum på skibe, som udelukkende anvendes til privat beboelse.« Stk. 3.  

  

 Ved  

 eftersyn af erhvervsvirksomheder skal indehaveren og beskæftigede personer  

 yde de i stk. 1 nævnte myndigheder fornøden vejledning og hjælp Stk. 2-3 bliver herefter stk. 3-4.
 § 20.  

  

 I lov nr. 111 af 12. marts 1988 om beskyttelse af de ydre koge i  

 Tøndermarsken, som ændret senest ved lov nr. 392 af 28. maj 2003, foretages  

 følgende ændringer:
§ 49.  

  

 - - - 1.  

  

 I  

 § 49  

 indsættes efter stk. 1 som nyt  

 stykke:
Stk. 2.  

  

 Politiet  

 yder bistand hertil.
Justitsministeren kan efter forhandling med  

 miljøministeren fastsætte nærmere regler herom.
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.« Stk. 2 bliver herefter stk. 3.
 § 21.  

  

 I lov om godtgørelse i forbindelse med indsamling af hermetisk forseglede  

 nikkel-cadmium-akkumulatorer (lukkede nikkel-cadmium-batterier), jf.  

 lovbekendtgørelse nr. 547 af 30. maj 2000, foretages følgende ændringer:
§ 4.  

  

 -  

 - - 1.  

  

 I  

 § 4  

 indsættes efter stk. 1 som nyt  

 stykke:
Stk. 2.  

  

 Politiet  

 yder bistand hertil.
Justitsministeren kan efter forhandling med miljø- og  

 energiministeren fastsætte nærmere regler herom.
»Stk. 2.  

  

 Stk. 1 finder ikke anvendelse på bygninger eller dele af bygninger, der  

 udelukkende anvendes til privat beboelse.« Stk. 3.  

  

 Ved  

 eftersyn af erhvervsvirksomheder skal indehaveren og beskæftigede personer  

 yde miljømyndighederne fornøden vejledning og hjælp.
 Stk. 2-3 bliver herefter stk. 3-4.
 § 22.  

  

 I lov om arbejdsmiljø, jf. lovbekendtgørelse nr. 784 af 11. oktober 1999 som  

 senest ændret ved lov nr. 437 af 10. juni 2002, foretages følgende ændringer:
§ 76.  

  

 - - - 1.  

  

 I  

 § 76  

 indsættes efter stk. 1 som nyt  

 stykke:
Stk. 2.  

  

 Arbejdstilsynets  

 medarbejdere har uden retskendelse mod behørig legitimation til enhver tid  

 adgang til offentlige og private arbejdssteder, jf. dog stk. 3, i det  

 omfang, det er påkrævet, for at de kan varetage deres hverv.
Politiet yder om  

 fornødent bistand hertil.
Nærmere regler om bistanden kan fastsættes af  

 arbejdsministeren efter forhandling med justitsministeren.
»Stk. 2.  

  

 Hvis der  

 er konkret mistanke om, at en juridisk person har begået en lovovertrædelse,  

 der kan medføre straf, gælder pligten for fysiske personer med tilknytning  

 til den juridiske person til at meddele oplysninger efter stk. 1, i det  

 omfang oplysningerne alene søges tilvejebragt til brug for behandlingen af  

 andre spørgsmål end fastsættelse af straf, jf. § 10, stk. 2, i lov  

 om retssikkerhed ved forvaltningens anvendelse af tvangsindgreb og  

 oplysningspligter.« Stk. 3.  

  

 Stk. 2  

 finder ikke anvendelse ved Arbejdstilsynets kontrol med arbejde af  

 ikke-erhvervsmæssig karakter, der udføres af en person på eller i dennes  

 private bolig, fritidsbolig, grund i tilknytning hertil, køretøj,  

 fritidsfartøj eller andre løsøregenstande tilhørende husstanden.  

 Beskæftigelsesministeren kan dog fastsætte, at Arbejdstilsynet fortsat kan  

 føre kontrol og tilsyn med elevatorer og andet løfteudstyr samt trykbærende  

 udstyr uden retskendelse.
Stk. 2-4 bliver herefter stk. 3-5 Stk. 4.  

  

 Arbejdstilsynets  

 medarbejdere kan som led i tilsynets udøvelse uden retskendelse kræve  

 tilgængelig dokumentation udleveret, herunder foretage fotografiske  

 optagelser og lignende, og medtage prøver til nærmere analyse eller  

 undersøgelse.
Arbejdsgiveren eller dennes repræsentant, jf. § 23 og  

 § 24, skal underrettes herom.
 § 23.  

  

 I lov om sikkerhed til søs, jf. lovbekendtgørelse nr. 627 af 26. juli 2002,  

 foretages følgende ændringer:
§ 19.  

  

 - - - 1.  

  

 I  

 § 19  

 indsættes efter stk. 2 som nyt  

 stykke:
Stk. 2.  

  

 - -  

 - Stk. 3.  

  

 Søfartsstyrelsens  

 medarbejdere skal ved udførelsen af hvervet drage omsorg for, at skibet ikke  

 unødigt opholdes, og at arbejdet om bord ikke unødigt vanskeliggøres.
»Stk. 3.  

  

 Hvis der  

 er konkret mistanke om, at en juridisk person har begået en lovovertrædelse,  

 der kan medføre straf, gælder pligten for såvel skibets fører og maskinchef  

 som enhver, der handler på disses vegne, til at meddele oplysninger om  

 ansattes sikkerhed og sundhed om bord, jf. stk. 1, i det omfang  

 oplysningerne alene søges tilvejebragt til brug for behandlingen af andre  

 spørgsmål end fastsættelse af straf, jf. § 10, stk. 2, i lov om  

 retssikkerhed ved forvaltningens anvendelse af tvangsindgreb og  

 oplysningspligter.« Stk. 3 bliver herefter stk. 4.
