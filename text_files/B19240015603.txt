Vi Christian den Tiende, af Guds Naade Konge til  

 Danmark og Island, de Venders og Goters, Hertug til Slesvig, Holsten,  

 Stormarn, Ditmarsken, Lauenborg og Oldenburg Gøre vitterligt: I Henhold til Lov Nr. 377 af 30. Juni 1919  

 fastsættes det herved, at der ved Telegrambesørgelse gennem Telefon vil være  

 at forstaa Besørgelse mod Betaling af skriftlige Meddelelser med Benyttelse  

 af Telefon, hvad enten denne Benyttelse sker derved, at Afsenderen benytter  

 Telefonen til at give den, der skal besørge Meddelelsen viderebragt,  

 Underretning om Meddelelsens Indhold, eller denne sidste benytter Telefonen  

 til at bringe Meddelelsen videre eller til at aflevere den til Adressaten.
 Hvorefter alle vedkommende sig have at rette.
 Givet paa Amalienborg, den 7. Maj 1924.
 Under Vor Kongelige Haand og Segl.
 Christian R.
(L.
S.) /Friis Skotte.
