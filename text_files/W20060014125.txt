Skrivelse  

 om, hvorvidt et medlem af et sammenlægningsudvalg, der har vedtaget et  

 bødeforelæg for overtrædelse af § 45, stk. 1, jf. § 83,  

 stk. 1, i arbejdsmiljøloven samt §§ 4 og 17, jf. bilag 1, pkt.  

 6.13,  

 i bekendtgørelse nr. 1109 af 15. december 1992 om anvendelse af tekniske  

 hjælpemidler, som senest ændret ved bekendtgørelse nr. 727 af 29. juni 2004,  

 er  

 valgbar (Valgbarhedsnævnets skrivelse af 8. november 2006 til et  

 sammenlægningsudvalg) Ved brev af 26. oktober 2006 har sammenlægningsudvalget  

 for X Kommune i henhold til den kommunale valglovs § 101, stk. 4,  

 jf.  

 § 10 i lov om revision af den kommunale inddeling, indberettet til  

 Valgbarhedsnævnet, at medlem af sammenlægningsudvalget NN har vedtaget et  

 bødeforelæg på 25.000 kr. for overtrædelse af § 45, stk. 1, jf.  

 § 83, stk. 1, i arbejdsmiljøloven (lovbekendtgørelse nr. 268 af 18.  

 marts 2005) samt §§ 4 og 17, jf. bilag 1, pkt. 6.13, i bekendtgørelse  

 nr.  

 1109 af 15. december 1992 om anvendelse af tekniske hjælpemidler, som senest  

 ændret ved bekendtgørelse nr. 727 af 29. juni 2004. Det fremgår af sagen, at  

 bødeforelægget er vedtaget den  .. 2006.
Det fremgår af sagen, at den pågældende den  .. 2005 i Y, som  

 indehaver af en virksomhed under CVR-nr.
Z, var ansvarlig for, at der blev  

 anvendt et stillads under arbejde, uden at anvendelsen skete på en  

 sikkerhedsmæssig fuld forsvarlig måde, herunder at stilladset var opstillet  

 uden hensyn til påregnelige belastninger, idet stilladset bestod af to  

 parallelt opstillede stilladssektioner, hvorimellem der var opbygget en  

 platform, som alene hvilede på den inderste længdebjælke på  

 hovedstilladserne,  

 hvilket bevirkede, at stilladset styrtede sammen, da der opholdt sig tre  

 ansatte på stilladset, hvorved to ansatte kom til skade.
 I den anledning skal man meddele, at Valgbarhedsnævnet finder, at  

 den begåede handling  uanset de krav, der må stilles til personer, der  

 beklæder hverv som medlem af et sammenlægningsudvalg  ikke i  

 almindeligt  

 omdømme gør den pågældende uværdig til at være medlem af  

 sammenlægningsudvalget.
 Den pågældende må derfor anses for valgbar.
