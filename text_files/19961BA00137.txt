Nr BSF 137 Forslag til folketingsbeslutning om neutralisering af den 20. almindelige  

 vurdering og de seneste års stigninger i ejendomsvurderingerne Fremsat af Kirsten Jacobsen (FP) Peter Brixtofte (V) Gitte Seeberg (KF) den 29. april 1997 Folketinget pålægger regeringen at fremsætte lovforslag, som neutraliserer eller begrænser virkningen af den 20. almindelige vurdering for boligejerne pr. 1. januar 1996 og senest årsreguleringen pr. 1. januar 1997.
Bemærkninger til forslaget Den 20. almindelige vurdering betød en stigning i grund- og  

 ejendomsvurderingerne.
Med årsreguleringen pr. 1. januar 1997 ser det ud til,  

 at boligejerne endnu en gang vil opleve nye stigninger i grund- og  

 ejendomsvurderingerne.
Vurderingerne er grundlaget for beregning af såvel  

 lejeværdi af egen bolig som ejendomsskatten.
Stigningen i vurderingerne vil  

 indebære betydelige skattestigninger for boligejerne.
Nærværende forslag er en genfremsættelse af beslutningsforslag nr.
B 46  

 fra folketingsåret 1995-96, jf.
Folketingstidende, tillæg A sp. 2060, tillæg  

 B sp. 728 og forhandlingerne sp. 922, 1621 og 6367. Der er i forbindelse med  

 fremsættelsen af forslaget foretaget en ajourføring af dette.
Skattestigningerne for boligejerne er et klart løftebrud fra regeringens  

 side.
Hvis ikke dette beslutningsforslag kan få regeringens støtte, er det en  

 kendsgerning, at alle løfterne om, at landets boligejere blev holdt  

 skadesløse i forbindelse med skattereformen, ikke holder.
De stigende ejendomspriser de seneste år skyldes et rentefald og en massiv  

 omlægning af realkreditlån fra højtforrentede kontantlån til nye, lavere  

 forrentede.
Konsekvensen havde ellers været, at antallet af tvangsauktioner,  

 som alle politikere anså for uacceptabelt, og som havde store  

 samfundsskadelige virkninger både økonomisk og menneskeligt, ville have  

 fortsat med at stige, hvis ikke man havde omlagt sine lån.
 Boliger sælges i dag i højere grad på grund af de ydelser, som skal  

 betales løbende, end på grund af offentlige vurderinger af fast ejendom.
I forbindelse med regeringens skattereform fik boligejerne ikke fuld  

 kompensation.
Rentefradragsretten blev begrænset, men lejeværdi af egen bolig  

 blev ikke nedsat, så den svarede til den stramning, der var sket i  

 forbindelse med begrænsningen af rentefradragsretten.
Hvis boligejerne nu  

 skal betale i form af højere ejendomsskatter og stigende lejeværdi, vil det  

 sige, at man fjerner den kompensation, man gav dem i forbindelse med  

 skattereformen.
Det er et løftebrud fra regeringens side.
Den historiske begrundelse for lejeværdien var, at boligejere havde fuldt  

 fradrag for renter og for vedligeholdelsesudgifter på deres ejendom.
Disse  

 fordele er for længst afskaffet.
Fradragsretten for udgifter til  

 vedligeholdelse er i dag på maksimalt 3.000 kroner, og selv med hjemmeservice  

 eller tilsvarende foranstaltninger kan man ikke vedligeholde et parcelhus for  

 det beløb.
Rentefradragsretten er blevet beskåret i to omgange og i  

 forbindelse med den sidste skattereform med den kompensation, at boligejerne  

 ved at omlægge deres lån kunne nedsætte deres boligudgifter.
Det er det, man  

 snart kan se enden på.
Det vil sige, at regeringen tager sig betalt to gange.
Hertil kommer, at de offentlige vurderinger, som er grundlaget for  

 beregningen af både lejeværdien og ejendomsskatten, ofte er urealistiske.
Der  

 henvises i den forbindelse til, at Fremskridtspartiet den 2. november 1995  

 fremsatte forslag til folketingsbeslutning om et nyt vurderingssystem (B 35).  

 Beslutningsforslaget pålægger regeringen at fremsætte lovforslag om bl.a. en  

 forbedret fastsættelse af ejendomsværdien ved at fjerne det politiske  

 lægelement i vurderingsorganisationen til fordel for en mere professionel,  

 sagkyndig og uafhængig vurdering.
Formålet hermed er at sikre, at vurderingen  

 af den faste ejendom foretages på baggrund af værdien i handel og vandel, jf.  

 vurderingslovens § 6.
De offentlige vurderinger er i realiteten ikke andet end et  

 skattegrundlag, hvilket man burde vedstå.
Det af Fremskridtspartiet den 2.  

 november 1995 fremsatte forslag til folketingsbeslutning om et nyt  

 vurderingssystem (B 35) indebar således bl.a., at den årlige  

 ejendomsvurdering skulle afskaffes til fordel for en basisvurdering på  

 baggrund af en fysisk besigtigelse, og at regeringen hvert år skulle  

 fremsætte lovforslag i Folketinget om op- eller nedskrivning af  

 basisvurderingen.
Denne fremgangsmåde ville tydeliggøre, at der er tale om en  

 skat, som pålægges ejendomme, og at det er politikerne i Folketinget, der er  

 bestemmende for beskatningsniveauet, akkurat som det er tilfældet med andre  

 skatter og afgifter.
 Det lovforslag, som beslutningsforslaget pålægger regeringen at fremsætte,  

 skal, hvis der skal ske en fuldstændig neutralisering, sikre, at lejeværdien  

 og ejendomsskatter beregnes på baggrund af de hidtidige vurderinger i stedet  

 for den 20. almindelige vurdering og seneste vurderinger.
Som en væsentlig mindre omfattende ændring, som dog kan begrænse  

 virkningen af den 20. almindelige vurdering og de seneste vurderinger, kan  

 peges på ligningslovens § 15 E, stk. 3. Det fremgår af denne bestemmelse, at  

 hvis lejeværdien er steget med mere end 3.500 kr. i forhold til det  

 forudgående indkomstår, nedsættes lejeværdien med det overskydende beløb, dog  

 således at nedsættelsen højst kan ske til et beløb svarende til lejeværdien  

 for det forudgående indkomstår forhøjet med 20 pct.
En lovændring kunne sænke  

 20 pct.-satsen, hvorved eventuelle store stigninger i ejendomsværdien med  

 hensyn til lejeværdien vil være flere år om at slå helt igennem.
Som et andet eksempel kan peges på ligningslovens § 15 E, stk. 1. Det  

 fremgår af denne bestemmelse, at lejeværdien beregnes som 2,0 pct. af den del  

 af beregningsgrundlaget, der ikke overstiger et grundbeløb på 1,2 mio. kr.,  

 og 6 pct. af resten.
Grundbeløbet reguleres efter personskattelovens § 20 og  

 udgør for 1997 1.544.400 kr.
Filosofien på hele parcelhusområdet har  

 historisk set været den, at almindelige parcelhuse, uanset at de lå i et dyrt  

 distrikt, skulle behandles med den lave lejeværditakst, dvs. 2 pct.  

 Grundbeløbet blev ikke i forbindelse med skattereformen hævet med de  

 stigninger, der var ved den forrige vurdering, og det varer ikke ret mange  

 år, før de fleste almindelige parcelhusejere med huse beliggende i de store  

 byer og i de gode boligdistrikter vil være i en situation, hvor der skal  

 betales lejeværdi efter 6 pct.-taksten.
En lovændring kunne enten forhøje  

 grundbeløbet, fjerne regulering af grundbeløbet for nogle år eller nedsætte 6  

 pct.-satsen.
Det er endvidere et spørgsmål, hvordan pensionisterne skal kunne klare  

 stigninger i ejendomsskatter og lejeværdi af den størrelse, der her er tale  

 om, for selv om pensionisterne har en lavere lejeværdiprocent, vil stigningen  

 procentuelt være den samme.
Det kunne derfor overvejes at lempe  

 ligningslovens regler vedrørende lejeværdien for pensionister m.v.
 Der skal dog ikke herske tvivl om, at forslagsstillerne principielt helst  

 så en snarlig afvikling af lejeværdibeskatningen over en toårig periode.
 Der henvises til, at overgangen til årlige vurderinger blev gennemført ved  

 lov nr. 378 af 18. maj 1994. Der henvises vedrørende Folketingets behandling  

 til forslag til lov om ændring af vurderingsloven og af forskellige skatte-  

 og afgiftslove. (Ny vurderingsorganisation og årlige vurderinger) (L 139),  

 folketingsåret 1993-94. Loven indførte årlige vurderinger fra 1. januar 1996  

 med en særlig overgangsordning for perioden 1996 til 1998. Overgangsordningen  

 indebærer, at der foretages en almindelig vurdering af landets faste  

 ejendomme den 1. januar 1996. For 1997 vil der blive foretaget en  

 årsregulering, og fra 1998 indføres der almindelige årlige vurderinger.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig hermed at fremsætte:
 Forslag til folketingsbeslutning om neutralisering af den 20.  

 almindelige vurdering og de seneste års stigninger i  

 ejendomsvurderingerne.
(Beslutningsforslag nr.
B 137).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
