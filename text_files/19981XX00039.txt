Skriftlig fremsættelse (8. oktober  

 1998) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af forskellige  

 skattelove (Nedsættelse af skattesatsen for selskaber og fonde samt  

 virksomhedsskatteprocenten.).
(Lovforslag nr.
L 35).
 Dette lovforslag fremsættes som led i regeringens  

 forslag til finanslov for finansåret 1999.
 Regeringen foreslår, at selskabsskattesatsen,  

 fondsbeskatningssatsen og satsen i virksomhedsskatteordningen med virkning  

 fra indkomståret 1999 nedsættes fra de gældende 34 pct. til  

 32 pct.
Hovedmålsætningen bag forslaget er at  

 tiltrække erhvervsinvesteringer til Danmark.
Med en erhvervs- og  

 selskabsskattesats på 32 pct. er Danmark i den lave ende i forhold til  

 de øvrige EU-lande.
Det er regeringens opfattelse, at dette er et  

 værdifuldt signal om det danske klima for etablering af selskaber og  

 virksomheder.
Selskabsskattesatsen skal ikke være udslagsgivende for  

 internationale - både danske og udenlandske - virksomheders  

 overvejelser om  at lokalisere nuværende og fremtidig produktion i  

 Danmark.
Endvidere vil en lav selskabs- og erhvervsbeskatning medvirke til,  

 at Danmark bliver i stand til både at fastholde og tiltrække  

 arbejdspladser.
 Den samlede provenuvirkning af den foreslåede  

 satsnedsættelse skønnes til ca. 2,0 mia. kr. for  

 indkomståret 1999 - heraf udgør provenutabet på selskabs-  

 og fondsskatten de 1,8 mia. kr. og provenutabet på virksomhedsskatten  

 de 0,2 mia. kr.
Med den samlede finanspolitiske situation i 1999 er det  

 regeringens opfattelse, at der hertil skal skaffes finansiering på 1  

 mia. kr.
Denne finansiering er ikke udmøntet, men indgår  

 på en budgetreguleringskonto.
