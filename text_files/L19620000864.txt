 Foruden de i udenrigsministeriets bekendtgørelse nr. 65 af 30. november  

 1959, Lovtidende C, angivne lande har følgende lande deponeret deres  

 ratifikationsinstrumenter hos Europarådets generalsekretær i Strasbourg:  

 Italien, Luxembourg, Det forenede Kongerige Storbritannien og Nordirland,  

 Forbundsrepublikken Tyskland og Østrig.
 Ved ratifikationen benyttede Italien sig af den ved artikel 34, stk. 1(b),  

 hjemlede adgang til at erklære, at Italien ikke anså sig for bundet af  

 bestemmelserne i kapitel II og III vedrørende forligsbehandling og voldgift.
Ved ratifikationen benyttede Storbritannien sig af den ved artikel 34,  

 stk.1(a), hjemlede adgang til at erklære, at det ikke anså sig for bundet af  

 bestemmelserne i kapitel III vedrørende voldgift.
Med hjemmel i artikel 35  

 erklærede Storbritannien samtidig, at de forbehold, som blev taget ved  

 anerkendelsen af den mellemfolkelige domstols obligatoriske jurisdiktion  

 ligeledes gælder for nærværende konvention, samt at konventionens kapitel II  

 om forligsbehandling ikke finder anvendelse på uoverensstemmelser vedrørende  

 et eller flere af Det forenede Kongeriges territorier beliggende udenfor  

 moderlandet (bortset fra Jerseyøerne og øen Man), og for hvis internationale  

 forbindelser Det forenede kongeriges regering er ansvarlig.
 Forbundsrepublikken Tyskland har meddelt Europarådets generalsekretær, at  

 konventionens bestemmelser også finder anvendelse på Land Berlin.
 Udenrigsministeriet, den 7. februar  

 1962.
 F.M.
 Paul Fischer.
