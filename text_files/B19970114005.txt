 I medfør af § 18, stk. 4, i lov nr. 1071 af 20. december 1995 om  

 fondsmæglerselskaber, fastsættes:
 § 1.  Denne bekendtgørelse finder anvendelse på:
 Stk. 2.  De i stk. 1 nævnte virksomheder benævnes i det  

 følgende samlet »fondsmæglerselskaber«.
§ 2.  Værdipapirer med ubestemt løbetid og andre  

 kapitalindskud skal opfylde de i § 18, stk. 1, i lov om fondsmæglerselskaber  

 nævnte betingelser for at kunne medregnes ved opgørelsen af et  

 fondsmæglerselskabs ansvarlige kapital.
Den kortfristede supplerende kapital  

 skal opfylde betingelserne i § 18, stk. 2, i lov om fondsmæglerselskaber for  

 at kunne medregnes ved opgørelsen af et fondsmæglerselskabs solvensprocent,  

 jf. § 16, stk. 1, i lov om fondsmæglerselskaber.
Disse kapitalformer benævnes  

 herefter samlet »efterstillet kapital«.
Endvidere skal de i §§ 3-5  

 angivne betingelser være opfyldt.
 § 3.  Den efterstillede kapital må alene kunne  

 forfalde til betaling før den aftalte forfaldsdato, såfremt  

 fondsmæglerselskabet træder i likvidation eller erklæres konkurs.
§ 4.  Fondsmæglerselskabet skal have ret til at  

 udskyde betaling af renter på kapitalindskuddet i henhold til § 18, stk. 1, i  

 lov om fondsmæglerselskaber, såfremt solvenskravet i § 16, stk. 1, i lov om  

 fondsmæglerselskaber ikke er opfyldt på forfaldstidspunktet.
Det samme  

 gælder, såfremt kapitalkravene i § 4, stk. 1, henholdsvis § 25, stk. 2 og 3,  

 i lov om fondsmæglerselskaber ikke er opfyldt på forfaldstidspunktet.
 Stk. 2.  I de i stk. 1 nævnte tilfælde skal  

 Finanstilsynet yderligere have bestemt, at fondsmæglerselskabets bestyrelse  

 skal indkalde generalforsamlingen og redegøre for fondsmæglerselskabets  

 økonomiske forhold, jf. § 24, stk. 2, 2. pkt., i lov om fondsmæglerselskaber.
 Stk. 3.  Ikke-betalte renter, der er udskudt i medfør af  

 stk. 1, forfalder til betaling på det tidligste tidspunkt af følgende:
§ 5.  Et fondsmæglerselskabs generalforsamling skal  

 have ret til at nedskrive den efterstillede kapital og ikke-betalte renter  

 herpå, såfremt fondsmæglerselskabets egenkapital er negativ, og  

 aktiekapitalen er nedskrevet til 0 kr.
Det er endvidere en betingelse for  

 nedskrivningen, at fondsmæglerselskabet samtidig enten får tilført ny  

 kapital, således at det opfylder solvenskravet i § 16, stk. 1, og  

 kapitalkravene i § 4, stk. 1, henholdsvis § 25, stk. 2 og 3, i lov om  

 fondsmæglerselskaber, eller sammensluttes med et andet fondsmæglerselskab.
Stk. 2.  For de i § 1, stk. 1, nr. 2, nævnte filialer  

 gælder, at fondsmæglerselskabets øverste myndighed skal have ret til at  

 nedskrive den efterstillede kapital og ikke-betalte renter herpå, såfremt  

 filialkapitalen er tabt.
Det er endvidere en betingelse for nedskrivningen,  

 at fondsmæglerselskabet samtidig tilfører filialen ny kapital, således at  

 filialen opfylder solvenskravet i § 16, stk. 1, og kapitalkravet i § 4, stk.  

 1, i lov om fondsmæglerselskaber.
 Stk. 3.  Fondsmæglerselskabets øverste myndighed kan  

 nedskrive den efterstillede kapital og ikke-betalte renter med et beløb, som  

 forud er godkendt af fondsmæglerselskabets valgte revision og Finanstilsynet.
 § 6.  § 4, stk. 2, og § 5, stk. 1, finder ikke  

 anvendelse på de i § 1, stk. 1, nr. 2, nævnte filialer.
 § 7.  Bekendtgørelsen træder i kraft den 15. januar  

 1998.
 Stk. 2.  Bekendtgørelse nr. 694 af 22. juli 1996 om  

 efterstillet kapital i fondsmæglerselskaber ophæves.
