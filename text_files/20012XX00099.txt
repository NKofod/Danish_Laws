Skriftlig fremsættelse (7. februar  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af afskrivningsloven,  

 aktieavancebeskatningsloven, ligningsloven, personskatteloven,  

 selskabsskatteloven, virksomhedsskatteloven og andre skattelove  

 (Strukturtilpasninger m.v. og lempelse af tabs- og underskudsregler).
(Lovforslag nr.
L 99).
Det er regeringens målsætning, at det skal  

 være lettere at drive virksomhed i Danmark.
Regeringen vil derfor  

 forbedre virksomhedernes konkurrenceevne og skabe grundlag for øget  

 vækst og beskæftigelse.
Som en del af Finanslovforslaget for 2002 har regeringen  

 afsat en halv milliard kroner til en lang række forslag, der forbedrer  

 danske virksomheders konkurrenceevne.
Denne konkurrenceevnepakke indeholder  

 forslag, der mindsker virksomhedernes omkostninger, letter det administrative  

 besvær, forbedrer iværksætternes vilkår og skaber  

 fornyelse og produktivitet.
Nærværende lovforslag indeholder en  

 række af de forslag i konkurrenceevnepakken, der skal forbedre de  

 skattemæssige vilkår for erhvervslivet.
Det drejer sig  

 først og fremmest om:
 ophævelse af tidsbegrænsningen for fremførsel af  

 underskud og tab, hvilket vil gavne nystartede virksomheder   især  

 højteknologiske og forskningstunge virksomheder.
forbedrede muligheder for at modtage skattefrit udbytte fra  

 datterselskaber ved at nedsætte kravet til ejerandel fra 25 pct. til 20  

 pct.
Det vil forbedre muligheden for danske selskaber for at indgå i  

 samarbejder og strategiske alliancer med andre selskaber.
ophævelse af kravet om at kontant betaling ved skattefrie  

 omstruktureringer maksimalt må udgøre 10 pct. af værdien  

 af de modtagne aktier.
Det vil give enklere og mere fleksible regler, der  

 udvider muligheden for at hensigtsmæssige omstruktureringer kan  

 foretages skattefrit.
udvidelse af kapitalafkastordningen for aktier og anparter, så  

 ordningen også kan anvendes ved køb af aktier i et selskab, som  

 man ikke yder en personlig arbejdsindsats i.
Det vil give medarbejdere  

 mulighed for at anvende ordningen ved køb af aktier i et  

 holdingselskab, selv om arbejdsindsatsen ydes i et datterselskab til  

 holdingselskabet.
 indførelse af en dispensationsadgang fra 6 måneders  

 fristen for aktieombytning, så fristen ikke hindrer   især  

 nystartede mindre virksomheder   i at indgå i strategiske  

 samarbejder.
 objektive CFC-regler, der vil medvirke til at skabe større  

 sikkerhed om de skattemæssige konsekvenser ved etablering af  

 datterselskaber i udlandet.
Derudover indeholder lovforslaget en række andre  

 forslag, der også vil forbedre og modernisere de skattemæssige  

 vilkår for erhvervslivet.
Det drejer sig bl.a. om udvidede muligheder  

 for omstruktureringer af brugsforeninger og elselskaber, mere  

 hensigtsmæssige tillægs- og renteregler for selskabsskatter,  

 mulighed for at lufthavne, havne og kooperationsbeskattede andelsselskaber  

 kan drive "sideordnede aktiviteter" i datterselskaber uden at miste  

 deres skattemæssige status vedrørende deres  

 "hovedaktivitet" samt udvidet adgang for selvstændigt  

 erhvervsdrivende til at ændre valg af beskatningsordning og disponering  

 af overskud i virksomhedsordningen.
 Forslaget indebærer også en lettelse af  

 rekonstruktioner af nødlidende selskaber gennem en sikring af, at der  

 ikke indtræder kursgevinstbeskatning ved rekonstruktion i form af  

 gældskonvertering, samt ændringer der vil forbedre  

 omsætningen af investeringsbeviser i såkaldte  

 "PAL-investeringsforeninger".
 Fælles for alle de foreslåede ændringer  

 i lovforslaget er, at forslagenes gennemførelse vil bidrage til et  

 smidigt og velfungerende erhvervsliv med mere tidssvarende og fleksible  

 skatteregler.
 Samlet forventes lovforslaget at medføre et  

 provenutab på omkring 50 mill. kr. i 2002 og omkring 70 mill. kr. i  

 2003.
 Ophævelsen af tidsbegrænsningen for  

 fremførsel af underskud og tab vil først medføre  

 provenutab fra og med 2008.
 Idet jeg i øvrigt henviser til bemærkningerne  

 til lovforslaget, skal jeg anbefale lovforslaget til Folketingets hurtige og  

 velvillige behandling.
