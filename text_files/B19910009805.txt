 I medfør af §§ 5-8 i lov om det civile beredskab, jf. lovbekendtgørelse  

 nr. 279 af 3. juni 1985, og § 3 i lov om radiokommunikation, jf.  

 lovbekendtgørelse nr. 210 af 6. april 1976 som ændret ved lov nr. 933 af 19.  

 december 1986, fastsættes:
Oplysningspligt § 1.  Efter § 7 i lov om det civile beredskab kan  

 kommunikationsministeren pålægge enhver at meddele oplysninger, der er  

 nødvendige for beredskabsplanlægningen.
 Stk. 2.  Med henblik på gennemførelsen af bemyndigelsen  

 efter stk. 1 kan Telestyrelsen pålægge enhver at meddele de oplysninger, der  

 er nødvendige for beredskabsplanlægningen på telekommunikationsområdet,  

 herunder senderstationer for spredning af lyd- og billedprogrammer.
De offentlige telekommunikationsnet § 2.  Telestyrelsen fastsætter nærmere bestemmelser om  

 påbud af udførelsesmæssig, driftsmæssig og vedligeholdelsesmæssig art, der er  

 nødvendige for beredskabsplanlægningens gennemførelse, med henblik på:
Senderstationer for spredning af lyd- og billedprogrammer § 3.  Telestyrelsen fastsætter nærmere bestemmelser om  

 påbud af udførelsesmæssig, driftsmæssig og vedligeholdelsesmæssig art, der er  

 nødvendige for beredskabsplanlægningens gennemførelse, med henblik på:
Den maritime radiotjeneste § 4.  Ejerne af de landbaserede radioanlæg for den  

 mobile maritime radiotjeneste (kystradiostationerne) skal efterkomme ethvert  

 pålæg fra Søværnets Operative Kommando om anvendelsen af radioanlæggene i  

 form af en hel eller delvis lukning af anlæggene for normal offentlig  

 korrespondance, jf. lov om radiokommunikation og den i medfør heraf udstedte  

 bekendtgørelse om den mobile maritime radiotjeneste under ekstraordinære  

 forhold.
National Long Lines Agency § 5.  Til varetagelse af totalforsvarsmyndighedernes  

 behov for udnyttelse af telekommunikationsnet er oprettet et  

 forvaltningsorgan benævnt NALLA .
 Stk. 2.  NALLA foretager - under krig eller truende  

 udsigt til krig - koordinering og prioritering af totalforsvarsmyndighedernes  

 skiftende behov for telekommunikation.
 Stk. 3.  NALLA er underlagt kommunikationsministeren.
 Stk. 4.  NALLA løser sin opgave gennem følgende:
 § 6.  NALLA består af en komite og et sekretariat.
 Stk. 2.  NALLA etableres som to ensartet opbyggede  

 organer, NALLA og alternativt NALLA (altNALLA), et på hver side af Storebælt.  

 AltNALLA forberedes til at kunne overtage NALLA's opgaver helt eller delvist  

 efter NALLA-komiteens nærmere bestemmelse.
 Stk. 3.  Nærmere om NALLA's virke i øvrigt fastlægges i  

 NALLA-komiteens forretningsorden, der skal godkendes af  

 kommunikationsministeren.
 § 7.  NALLA-komiteen har den besluttende myndighed og  

 består af følgende medlemmer:
 Stk. 2.  Kommiteens medlemmer udpeges af de myndigheder,  

 de repræsenterer, medmindre andet er anført i stk. 1.
Stk. 3.  AltNALLA sammensættes på samme måde som NALLA  

 og er underlagt NALLA, så længe dette fungerer.
AltNALLA aktiveres samtidig  

 med NALLA.
 § 8.  Med henblik på udførelse af  

 planlægningsvirksomhed m.v. er NALLA-sekretariatet oprettet i fredstid i  

 Telestyrelsen.
 Stk. 2.  Retningslinier for NALLA-sekretariatets virke i  

 fredstid fastsættes af Telestyrelsen.
 § 9.  Det samlede NALLA aktiveres på regeringens eller  

 kommunikationsministerens ordre, eller hvis en situation opstår, der udløser  

 foranstaltninger i henhold til »Forholdsordre for det militære forsvar  

 ved angreb på landet og under krig« givet ved kgl. anordning af 6. marts  

 1952 som ændret ved kgl. anordning af 26. april 1961.
 § 10.  Det påhviler ejerne af de offentlige  

 telekommunikationsnet af meddele NALLA enhver oplysning, der er nødvendig for  

 løsningen af NALLA's opgaver, jf. § 5, stk. 4.
 Stk. 2.  Det påhviler ejerne af de offentlige  

 telekommunikationsnet på enhver måde at efterkomme pålæg udstedt af NALLA, og  

 som tager sigte på løsning af NALLA's opgaver, jf. § 5, stk. 4.
Forholdet til øvrige myndigheder § 11.  Telestyrelsen repræsenterer  

 kommunikationsministeren ved forhandlinger og korrespondance med  

 myndighederne i ind- og udland om teleberedskabet.
Straffebestemmelser § 12.  Efter § 8, stk. 1, i lov om det civile  

 beredskab, straffes overtrædelse af pålæg som nævnt i §§ 2-3 og § 10, stk. 2,  

 i bekendtgørelsen med bøde.
 Stk. 2.  Efter § 8, stk. 2, i lov om det civile  

 beredskab, straffes overtrædelse af oplysningspligten i § 1 og § 10, stk. 1,  

 i bekendtgørelsen med bøde, medmindre højere straf er forskyldt efter den  

 øvrige lovgivning.
 Stk. 3.  Efter § 8, stk. 3, i lov om det civile  

 beredskab kan straffen for forsætlig overtrædelse af stk. 1 og 2 stige til  

 hæfte eller fængsel i indtil 2 år, hvis forholdet er begået under krig eller  

 truende udsigt til krig.
 Stk. 4.  Efter § 8, stk. 3, i lov om det civile  

 beredskab kan der pålægges selskabet som sådant bødeansvar, dersom forholdet  

 er begået af et aktieselskab, anpartsselskab, andelsselskab eller lignende.
 Stk. 5.  Det følger af § 8, stk. 6, i lov om det civile  

 beredskab, at dersom pålæg under krig eller truende udsigt til krig ikke  

 efterkommes rettidigt, kan vedkommende forvaltningsmyndighed lade  

 foranstaltningen udføre for den pågældendes regning.
Ikrafttræden § 13.  Bekendtgørelsen træder i kraft den 1. marts  

 1991.
 § 14.  Bekendtgørelsen gælder ikke for Færøerne og  

 Grønland.
