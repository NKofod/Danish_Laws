Fremsat den 28. marts 2001 af  

 undervisningsministeren (Margrethe Vestager) Forslag til Lov om ændring af lov om Centre for  

 Videregående  

 Uddannelse og andre selvejende institutioner for videregående  

 uddannelser m.v.
(Amtskommunale tjenestemænd og tjenestemænd ved  

 Hovedstadens Sygehusfællesskab) § 1 I lov om Centre for Videregående Uddannelse og andre selvejende  

 institutioner for videregående uddannelser m.v., jf.  

 lovbekendtgørelse nr. 684 af 11. juli 2000, foretages følgende  

 ændring:
 1. I § 27 k indsættes som  

stk. 2-4:
»Stk. 2. Amtskommunale tjenestemænd og  

 tjenestemænd ved Hovedstadens Sygehusfællesskab, der gør  

 tjeneste ved institutioner for amtskommunale videregående  

 sundhedsuddannelser, har pligt til at lade sig udlåne til tjeneste ved  

 CVU et, når uddannelsen ved overenskomst mellem et CVU og ét  

 eller flere amtsråd eller Hovedstadens Sygehusfællesskab  

 henlægges til CVU et.
Tjenestemændene opretholder deres  

 ansættelsesforhold som amtskommunale tjenestemænd under  

 udførelse af arbejdet ved CVU et.
 Stk. 3. Tjenestemanden, jf. stk. 2, har ikke krav på  

 ventepenge, rådighedsløn eller pension som følge af  

 uddannelsens henlæggelse til CVU et og har pligt til at underkaste sig  

 de forandringer i sine tjenesteforretningers omfang og beskaffenhed, som  

 følger heraf.
Stk. 4. I overenskomsten, jf. stk. 2, optages  

 bestemmelser om fordelingen af forpligtelser og beføjelser i forhold  

 til tjenestemændene mellem CVU et og den amtskommunale  

 ansættelsesmyndighed eller Hovedstadens Sygehusfællesskab.« § 2 Loven træder i kraft den 1. juli 2001.
Bemærkninger til lovforslaget Almindelige bemærkninger Lovforslagets baggrund Regeringen fremlagde i folketingssamlingen 1999-2000  

 lovforslag nr.
L 187 - forslag til lov om ændring af lov om selvejende  

 institutioner for videregående uddannelser m.v. og en række andre  

 love (Etablering af sektor for Centre for Videregående Uddannelse)  

 med det formål at skabe rammer for stærkere og fagligt bredere  

 uddannelsesinstitutioner, særligt for mellemlange videregående  

 uddannelser (MVU). Der henvises til Folketingstidende 1999-2000, FF, spalte  

 4501, 8400, 8732, Tillæg A, spalte 5055, 5143, Tillæg B, spalte  

 1031, 1262 og Tillæg C, spalte 903, og til bekendtgørelse nr.  

 684 af 11. juli 2000 af lov om Centre for Videregående Uddannelse og  

 andre selvejende institutioner for videregående uddannelser m.v.  

 (selvejeloven). Siden lovens vedtagelse den 31. maj 2000 har selvejende og  

 statslige videregående uddannelsesinstitutioner i hele landet samt  

 andre interessenter taget initiativer med henblik på dannelse af Centre  

 for Videregående Uddannelse (CVU er). Undervisningsministeriet har  

 således fået mange interessetilkendegivelser og egentlige  

 ansøgninger om CVU-godkendelse baseret på bl.a.  

 sammenlægninger af eksisterende MVU-institutioner.
Også den amtslige sektor, der driver sygepleje- og  

 radiografskolerne, har markeret en kraftig interesse i at deltage i de  

 regionale initiativer om etablering af CVU er.
I kraft af den særlige  

 ansvarsfordeling mellem stat og amter/Hovedstadens Sygehusfællesskab  

 (H:S) i forhold til MVU-uddannelserne til sygeplejerske og radiograf er  

 sygepleje- og radiografskolernes mulighed for deltagelse i CVU er knyttet  

 til, at amterne eller H:S i henhold til driftsoverenskomst lader et CVU  

 udbyde uddannelserne på deres vegne (henlæggelse)   og  

 altså ikke til CVU-lovens bestemmelser om partnerskab ved  

 sammenlægning, som står åben for de statslige og selvejende  

 institutioner.
Amterne/H:S har finansieringsforpligtelsen i forhold til de  

 nævnte uddannelser, og hvis uddannelserne henlægges til CVU er  

 forudsættes amterne/H:S at dække udgifterne i forbindelse med  

 henlæggelsen. (I det følgende indbefatter ord som »amtslig«,  

 »amtskommunal« m.v. også H:S) I mange af de CVU-initiativer, som  

 Undervisningsministeriet er blevet gjort bekendt med   herunder har givet  

 forhåndsgodkendelse   indgår en intention om amtslig deltagelse  

 ved henlæggelse.
I visse tilfælde kan sådan deltagelse  

 være en egentlig forudsætning for en CVU-godkendelse i kraft af  

 lovens betingelse om faglig bredde inden for CVU et.
Ved henlæggelse af en amtslig driftsopgave til en  

 selvejende institution er det ønskeligt, at de medarbejdere, der har  

 varetaget opgaven i amtsligt regi, fortsat udfører arbejdet ved den  

 selvejende institution.
For overenskomstansatte betyder det, at den  

 selvejende institution indtræder som ansættelsesmyndighed og  

 overtager alle ansættelsesforpligtelser i forhold til de  

 pågældende medarbejdere, jf. principperne i  

 virksomhedsoverdragelsesloven.
Imidlertid er omkring halvdelen af ledere og  

 lærere ved sygepleje- og radiografskolerne ikke overenskomstansat, men  

 ansat som amtskommunale tjenestemænd.
For så vidt angår  

statstjenestemænd indeholder loven i §§ 26 og 27 k  

 særlige bestemmelser, der sikrer, at disse kan bevare deres  

 tjenestemandsstatus, selvom de gør tjeneste ved en statslig  

 institution, der overgår til selveje, eller ved en statslig eller  

 selvejende institution, der indgår i et CVU ved sammenlægning  

 eller spaltning.
Den forandring, som overgangen til selveje henholdsvis  

 sammenlægningen eller spaltningen indebærer, udløser ikke  

 i sig selv krav på ventepenge eller rådighedsløn og  

 pension, og de pågældende har pligt til at underkaste sig de  

 ændringer i deres tjenesteforretningers omfang og beskaffenhed, som  

 følger af forandringen.
Til gengæld bevarer  

 statstjenestemændene samtlige tjenestemandsrettigheder i henhold til  

 tjenestemandslovgivningen.
Ligesom statstjenestemændene kan de amtskommunale  

 tjenestemænd ikke overgå til ansættelse ved den  

 selvejende institution og samtidig bevare deres status som  

 tjenestemænd.
De kan derimod udlånes af amtet/H:S til et CVU,  

 hvis den amtslige driftsopgave henlægges til CVU et.
Det er usikkert,  

 om de amtskommunale tjenestemænd kan modsætte sig et sådant  

 udlån.
Hvis de kan modsætte sig udlånet, og dette sker,  

 betyder det, at den amtslige arbejdsgiver enten skal anvise anden passende  

 beskæftigelse i amtsligt regi eller skal udrede udgifter til ventepenge  

 eller rådighedsløn og pension.
Der er tale om udgifter, der for  

 en enkelt tjenestemandsansat kan løbe op i et ganske betragteligt  

 beløb.
Det er derfor hensigtsmæssigt at sikre en klar lovhjemmel  

 til, at de amtskommunale tjenestemænd ligesom de statslige  

 tjenestemænd har en forpligtelse til at lade sig udlåne,  

 når uddannelsen henlægges til et CVU.
 Det bemærkes i øvrigt, at både  

 statstjenestemænd og amtskommunale tjenestemænd kan søge  

 overgang til overenskomstansættelse ved CVU et.
Lovforslagets indhold Regeringen fremsætter på baggrund af  

 drøftelser mellem Undervisningsministeriet, Finansministeriet, ARF og  

 H:S dette lovforslag med henblik på i videst muligt omfang at  

 sidestille amtskommunale tjenestemænd, når amterne/H:S  

 henlægger uddannelsesaktiviteter til CVU er ved driftsoverenskomst, og  

 statstjenestemænd, når statslige eller selvejende institutioner  

 indgår i et CVU ved sammenlægning eller spaltning.
For så  

 vidt angår de amtskommunale tjenestemænd foreslås som  

 følge af den særlige ansvarsfordeling mellem stat og amter en  

 model baseret på pligtigt udlån baseret på aftale i  

 driftsoverenskomsten.
Hvor CVU et som nævnt oven for i forbindelse med  

 henlæggelse af amtslige uddannelsesaktiviteter ved driftsoverenskomst  

 indtræder som ansættelsesmyndighed for de overenskomstansatte  

 (virksomhedsoverdragelse), vil det fortsat være amtet/H:S, der er  

 ansættelsesmyndighed for de tjenestemandsansatte, mens disse gør  

 tjeneste ved CVU et.
Overgangen til tjeneste ved CVU et udløser ikke i  

 sig selv krav på ventepenge eller rådighedsløn og pension.  

 CVU ets ledelse har instruktionsbeføjelse over for de udlånte  

 tjenestemænd, og disse har pligt til at underkaste sig de  

 ændringer i deres tjenesteforretningers omfang og beskaffenhed, som  

 følger af forandringen.
Det er en afgørende forudsætning for modellen  

 med pligtigt udlån, at de amtskommunale tjenestemænd bevarer  

 samtlige tjenestemandsrettigheder under udførelse af tjeneste ved CVU  

 et.
I driftsoverenskomsten skal det aftales nærmere, hvem   amtet/H:S  

 eller CVU et - der har hvilke forpligtelser og beføjelser over for de  

 udlånte tjenestemænd.
Økonomiske konsekvenser for det offentlige Lovforslaget forudsætter ikke regulering af  

 bloktilskuddet fra staten til den amtslige sektor, idet det fortsat vil  

 være amterne/H:S, der er ansættelsesmyndighed i forhold til  

 amtskommunale tjenestemænd, der udlånes til tjeneste ved CVU  

 er.
Administrative konsekvenser for det offentlige Forslaget har ingen administrative konsekvenser for det  

 offentlige.
Administrative og økonomiske konsekvenser for  

 erhvervslivet Forslaget har ingen administrative og økonomiske  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
Forholdet til EU-retten Forslaget indeholder ikke EU-retlige aspekter.
Høring Følgende myndigheder og organisationer har haft  

 lovforslaget til høring:
 Amtsrådsforeningen, Bornholms Amt, Dansk  

 Sygeplejeråd, Finansministeriet, Foreningen af Radiografer i Danmark,  

 Frederiksberg Kommune, Frederiksborg Amt, Fyns Amt, Hovedstadens  

  Sygehusfællesskab, Indenrigsministeriet, Justitsministeriet,  

 Københavns Amt, Københavns Kommune, Nordjyllands Amt,  

 Personalestyrelsen, Ribe Amt, Ringkøbing Amt, Roskilde Amt,  

 Storstrøms Amt, Sundhedsministeriet, Sønderjyllands Amt, Vejle  

 Amt, Vestsjællands Amt, Viborg Amt og Århus Amt.
Vurdering af konsekvenser af lovforslag Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 I henhold til det foreslåede stk. 2 til  

 selvejelovens § 27 k har amtskommunale tjenestemænd, som  

 gør tjeneste ved en sygepleje- eller radiografskole, pligt til at lade  

 sig udlåne til at udføre tjeneste ved et CVU, når  

 amtet/H:S indgår driftsoverenskomst med CVU et om CVU ets varetagelse  

 af sygeplejerske- og/eller radiografuddannelsen på amtets/H:S  vegne.  

 Det fastsættes, at de pågældende tjenestemænd bevarer  

 deres status som amtskommunale tjenestemænd under udførelse af  

 tjeneste ved CVU et.
Amtet/H:S er fortsat ansættelsesmyndighed for de  

 udlånte tjenestemænd.
I det foreslåede stk. 3 fastsættes, at  

 selve udlånet ikke udløser krav på ventepenge,  

 rådighedsløn eller pension, samt at den amtskommunale  

 tjenestemand må underkaste sig de ændringer i sine  

 tjenesteforretningers omfang og beskaffenhed, som følger af  

 udlånet til et CVU.
Tilsvarende gælder, hvis driftsoverenskomsten  

 opsiges eller udlånet i øvrigt bringes til ophør i  

 overensstemmelse med driftsoverenskomstens bestemmelser herom, og  

 tjenestemanden går tilbage til at udføre tjeneste i amtsligt  

 regi.
 Stk. 3 finder ikke anvendelse i det omfang, der er  

 tale om forflyttelse i tjenestemandsregulativernes forstand.
I det foreslåede stk. 4 fastsættes, at  

 det i driftsoverenskomsten mellem det eller de pågældende amter  

 eller H:S og CVU et skal reguleres, hvilke forpligtelser og beføjelser  

 i forhold til de udlånte tjenestemænd der påhviler  

 henholdsvis ansættelsesmyndigheden   dvs. amtet eller H:S   og den  

 institution   CVU et  , hvor disse udfører tjeneste.
Der kan  

 være tale om såvel økonomiske som andre typer af  

 forpligtelser.
Det vil være en forudsætning, at CVU ets ledelse  

 tillægges en almindelig instruktionsbeføjelse over for de  

 pågældende medarbejdere.
Der vil bl.a. i driftsoverenskomsten  

 skulle tages stilling til spørgsmål om:
 Udbetaling af løn.
 Ventepenge/rådighedsløn og efterindtægt af  

 løn, herunder i tilfælde af CVU ets ophør.
 Betaling for pensionsdækning.
 Betingelser for, at CVU et kan bringe udlånet af en  

 tjenestemand til ophør, herunder varsel og økonomiske  

 konsekvenser.
 Forpligtelsen til at vedligeholde og udvikle de amtskommunale  

 tjenestemænds kvalifikationer.
 Beslutning om afskedigelse og  

 disciplinærforfølgning m.v. vil altid henhøre under  

 amtet/H:S.
Til § 2 Det foreslås, at lovændringen træder i  

 kraft den 1. juli 2001.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om Centre for Videregående Uddannelse og andre selvejende  

 institutioner for videregående uddannelser m.v., jf.  

 lovbekendtgørelse nr. 684 af 11. juli 2000, foretages følgende  

 ændring:
Kapitel 7 Forskellige bestemmelser § 26. Tjenestemænd, der er ansat ved statsinstitutioner,  

 der i medfør af § 2 overgår til selveje, kan vælge at  

 opretholde deres ansættelsesforhold som statstjenestemænd under  

 udførelse af arbejdet ved institutionen.
 Stk. 2. Tjenestemanden har ikke krav på ventepenge,  

 rådighedsløn eller pension som følge af institutionens  

 overgang til selveje og har pligt til at underkaste sig de forandringer i  

 sine tjenesteforretningers omfang og beskaffenhed, som følger af denne  

 overgang.
Stk. 3. Den selvejende institution afholder  

 lønudgifterne og indbetaler til statskassen pensionsbidrag for  

 sådanne tjenestemænd, herunder eventuelle udgifter til  

 ventepenge, rådighedsløn og efterindtægt af løn.  

 Udgifter til aktuel pension afholdes af staten.
I tilfælde af  

 institutionens ophør afholdes også eventuelle udgifter til  

 ventepenge eller rådighedsløn og efterindtægt af  

 løn af statskassen, såfremt den ophørende institution  

 ikke har midler til at afholde udgiften.
- - - § 27 k.
Bestemmelserne i § 26, stk. 1-3, finder  

 tilsvarende anvendelse for statstjenestemænd, som gør tjeneste  

 ved en selvejende institution, der ved sammenlægning eller spaltning  

 indgår i et CVU efter § 27 d.
 1. I § 27 k indsættes som  

stk. 2-4:
»Stk. 2. Amtskommunale tjenestemænd og  

 tjenestemænd ved Hovedstadens Sygehusfællesskab, der gør  

 tjeneste ved institutioner for amtskommunale videregående  

 sundhedsuddannelser, har pligt til at lade sig udlåne til tjeneste ved  

 CVU et, når uddannelsen ved overenskomst mellem et CVU og ét  

 eller flere amtsråd eller Hovedstadens Sygehusfællesskab  

 henlægges til CVU et.
Tjenestemændene opretholder deres  

 ansættelsesforhold som amtskommunale tjenestemænd under  

 udførelse af arbejdet ved CVU et.
 Stk. 3. Tjenestemanden, jf. stk. 2, har ikke krav på  

 ventepenge, rådighedsløn eller pension som følge af  

 uddannelsens henlæggelse til CVU et og har pligt til at underkaste sig  

 de forandringer i sine tjenesteforretningers omfang og beskaffenhed, som  

 følger heraf.
Stk. 4. I overenskomsten, jf. stk. 2, optages  

 bestemmelser om fordelingen af forpligtelser og beføjelser i forhold  

 til tjenestemændene mellem CVU et og den amtskommunale  

 ansættelsesmyndighed eller Hovedstadens Sygehusfællesskab.« § 2 Loven træder i kraft den 1. juli 2001.
