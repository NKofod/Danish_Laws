 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler, som angiver  

 mindstemålet for uddannelse af butikslærlinge inden for fotohandlerbranchen,  

 og som er bindende for fagets læremestre.
Lærermesteren skal drage omsorg for, at lærlingen får en alsidig og  

 grundig oplæring i faget.
Den praktiske og teoretiske uddannelse skal normalt  

 gives samtidig, således at lærlingen gradvis får kendskab til samtlige de  

 discipliner, oplæringen tager sigte på, og således at disse discipliner gøres  

 aktuelle og interessebefordrende for derved at lette tilegnelsen af den  

 undervisning, der gives i handelsskolen.
 Oplæringen skal i det omfang, virksomhedens organisation giver mulighed  

 derfor, omfatter følgende punkter:
 1. Varekundskab.
 Kendskab til kameratyper og deres betjening, forstørrelses- og  

 projektapparater, objektivtyper, filtre og belysningsmålere.
Film, sort/hvid og farve, format, følsomhed og mærker.
Smalfilmsoptagere  

 og gengivere.
Smalfilmteknik ved kunst- og dagslys.
 2. Mørkekammerarbejde.
Fremkaldelse, kopiering, forstørrelse, diapositiver og montering af  

 billeder samt beskæring.
Reproduktion.
 3. Ekspedition (salg).
 Kundebetjening ved disk, telefonekspedition, ekspedition af skriftlige  

 ordre, korrekt og forsvarligt indpakning af varer.
 4. Forsendelse.
Udskrivning af nødvendige papirer til forsendelse af varer med bud, post,  

 bane, skib, luftfartøj eller fragtmand i den udstrækning, disse  

 forsendelsesmåder forekommer.
Udskrivning af debet- og kreditsedler,  

 fakturaer og kvitteringer.
 5. Disponering.
 Ordreudskrivning og opøvelse i vareindkøb efter forretningens behov.
 6. Varebehandling.
 Kontrollering, kalkulation og mærkning af varer. hensigtsmæssig og  

 forsvarlig oplagring af varer.
 7. Reklame og propaganda.
 Pyntning af forretningens diske, montre, facadeskabe og vinduer,  

 cirkulæreudsendelser, egne salgsbreve og anden reklame.
 8. Bogføring.
 Den for fotohandelen specielle bogføring, opgørelse og afregning med  

 leverandørerne.
 Den væsentligste del af uddannelsen skal ske i butikken med hovedvægten  

 lagt på handelsuddannelsen.
 Lærlingerådet, den 16. november 1963.
