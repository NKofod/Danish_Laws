(Til kommunalbestyrelser og statsamter) I medfør af lov om social pension, jf. lovbekendtgørelse nr. 521 af 16. juni 1994, fastsættes:
Ansøgning og sagsbehandling § 1.  Ansøgning anses for indgivet den dato, den  

 modtages i kommunen.
 Stk. 2.  Når kommunalbestyrelsen rejser sag om  

 førtidspension for en person, der ikke selv har ønsket at søge, anses  

 pensionen for søgt den dato, hvor der træffes beslutning herom.
 Stk. 3.  Når kommunalbestyrelsen genoptager en sag til  

 kontrol, anses kontrolsagen for rejst den dato, der er fastsat i kendelsen.
 Stk. 4.  Når kommunalbestyrelsen i øvrigt tager en sag  

 op til kontrol, anses sagen for rejst den dato, der træffes beslutning herom.
 Stk. 5.  Når ansøgning om førtidspension eller  

 invaliditetsydelse er modtaget i kommunen, eller der er truffet beslutning om  

 at rejse sag, skal ansøgeren have meddelelse om datoen herfor.
 § 2.  For personer, der modtager pension efter de  

 færøske bestemmelser om folke-, invalide- og enkepension, men som ved  

 flytning til Danmark ikke overgår til pension efter Socialministeriets  

 bekendtgørelse om social pension, skal kommunalbestyrelsen undersøge  

 mulighederne for pension og om fornødent rejse sag herom.
 § 3.  Ved ansøgning om folkepension skal  

 kommunalbestyrelsen udlevere skemaer til brug ved ansøgningen.
 Stk. 2.  Ved ansøgning om førtidspension og  

 invaliditetsydelse skal kommunalbestyrelsen anvende det skema, der er  

 udarbejdet af Kommunernes Landsforening, eller et skema i elektronisk form,  

 der indeholder de samme oplysninger.
 § 4.  Kommunalbestyrelsen skal til personer, der ikke  

 allerede har ret til pension, udsende meddelelse om retten til folkepension i  

 rimelig tid, inden den pågældende fylder 67 år.
 § 5.  Kommunalbestyrelsen har pligt til at undersøge,  

 om der i stedet for førtidspension kan være ret til andre former for hjælp  

 eller bistand.
 Stk. 2.  Kommunalbestyrelsen skal behandle  

 pensionssagen, hvis ansøgeren kræver det, selv om der er mulighed for anden  

 form for hjælp eller bistand.
 § 6.  Kommunalbestyrelsen skal indhente alle  

 oplysninger, der har betydning for sagens afgørelse.
Stk. 2.  Kommunalbestyrelsen kan pålægge offentlige  

 myndigheder at give oplysninger og dokumentation, som anses for nødvendig for  

 sagsbehandlingen.
Udskrifter mv. kan kræves uden betaling.
§ 7.  I sager om førtidspension og invaliditetsydelse,  

 skal kommunalbestyrelsen i almindelighed indhente oplysning om tidligere  

 pensionssag, arbejdsskade, familieforhold, uddannelse, erhvervsforløb, forsøg  

 på revalidering, indkomst- og formueforhold i de seneste 3 år samt aktuelt og  

 fremtidigt forsørgelsesgrundlag mv.
Endvidere indhentes nødvendige lægelige  

 oplysninger.
 Stk. 2.  Når kommunalbestyrelsen indhenter oplysninger,  

 som statsamtet skal betale efter pensionslovens § 25, skal det ske efter  

 retningslinier, der aftales mellem statsamtet og kommunalbestyrelsen.
§ 8.  Kommunalbestyrelsen skal sørge for, at der er  

 mulighed for at benytte lægelig sagkundskab ved behandling af sager om  

 førtidspension og invaliditetsydelse.
Tilrettelæggelsen af lægebistanden må  

 tilpasses de stedlige forhold.
 § 9.  Kommunalbestyrelsen og statsamtet skal  

 samarbejde om behandling af sager om førtidspension og invaliditetsydelse for  

 i videst muligt omfang at sikre sagens oplysning.
 § 10.  Når der er indgivet ansøgning, skal  

 kommunalbestyrelsen træffe afgørelse eller forelægge sagen for revaliderings-  

 og pensionsnævnet, med mindre ansøgeren har tilbagekaldt ansøgningen.
 Stk. 2.  Hvis betingelserne om indfødsret og bopæl ikke  

 er opfyldt, skal sagen kun afgøres af kommunalbestyrelsen, når afgørelsen har  

 betydning for ansøgerens ret til dagpenge.
§ 11.  Kommunalbestyrelsen skal foretage en samlet  

 social/erhvervsmæssig og helbredsmæssig vurdering.
På det grundlag træffes  

 afgørelse eller afgives indstilling til revaliderings- og pensionsnævnet om  

 pensionsform eller afslag.
Indstillingen skal udførligt begrundes.
 Stk. 2.  Kommunalbestyrelsen skal underrette ansøgeren  

 om indstillingen og begrundelsen herfor.
 § 12.  Når en ansøger om førtidspension er medlem af  

 en arbejdsløshedskasse, skal kommunalbestyrelsen underrette Direktoratet for  

 Arbejdsløshedsforsikringen i umiddelbar tilknytning til både ansøgningen og  

 afgørelsen.
 Stk. 2.  Kommunalbestyrelsen skal underrette den  

 myndighed, der anviser en tjenestemandspension, om udbetaling af eller  

 ændring i folkepensionens grundbeløb til egen- og ægtefællepensionister.
 Stk. 3.  Underretning efter stk. 2 skal indeholde  

 oplysning om størrelsen af grundbeløbet, herunder om grundbeløbet  

 indtægtsreguleres efter lovens § 27, eller udbetales som brøkpension efter  

 lovens § 5, stk. 2.
 § 13.  Hjælp til rejseudgifter, der betales af  

 statsamtet efter pensionslovens § 25, beregnes efter de retningslinier, der  

 er fastsat i § 20 i Socialministeriets bekendtgørelse nr. 303 af 10. juni  

 1988 om ydelse af hjælpemidler efter bistandslovens § 58.
 § 14.  Statsamtet skal yde kommunalbestyrelsen bistand  

 i pensionssager.
 Stk. 2.  Statsamtet påser, at sager om førtidspension og  

 invaliditetsydelse er tilstrækkeligt oplyst, og forelægger dem for  

 revaliderings- og pensionsnævnet.
 Stk. 3.  §§ 6, 7 og 8 gælder tilsvarende for statsamtet.
 § 15.  For personer, der har bopæl i udlandet,  

 varetager Direktoratet for Social Sikring og Bistand de opgaver, der i følge  

 cirkulærets bestemmelser varetages af kommunalbestyrelsen og statsamtet.
 Stk. 2.  For personer, der har bopæl i udlandet,  

 varetager Revaliderings- og Pensionsnævnet for Københavns og Frederiksberg  

 kommuner de opgaver, der varetages af revaliderings- og pensionsnævnet i  

 følge lovens § 59, stk. 1, nr. 1, og nr. 3-5, samt stk. 4-6.
Udbetaling § 16.  Pension skal udbetales månedsvis forud, således  

 at den er til disposition for pensionisten senest den sidste bankdag i den  

 foregående måned.
Dispositionsdatoen skal meddeles pensionisten og  

 pengeinstituttet.
 § 17.  Kommunalbestyrelsen skal oplyse en ansøger om  

 førtidspension om retten til at få udbetalt forskud på pension.
 § 18.  Ved flytning fra en kommune til en anden  

 kommune her i landet, skal kommunalbestyrelsen i fraflytningskommunen sende  

 sagens akter til kommunalbestyrelsen i den nye bopælskommune.
§ 19.  Ved flytning fra Danmark til Færøerne skal  

 kommunalbestyrelsen sende sagens akter til Færøernes socialforvaltning.
Ved  

 flytning fra Færøerne til Danmark må kommunalbestyrelsen indhente sagens  

 akter fra Færøernes socialforvaltning.
 § 20.  Ved flytning fra Danmark til Grønland skal  

 kommunalbestyrelsen standse udbetalingen med udgangen af fraflytningsmåneden.  

 Kommunalbestyrelsen må henvise pågældende til eventuelt at søge pension på  

 Grønland.
 § 21.  Ved flytning fra Danmark til udlandet skal  

 kommunalbestyrelsen i fraflytningskommunen sende sagens akter til  

 Direktoratet for Social Sikring og Bistand.
§ 22.  Ved udbetaling af pension i udlandet skal  

 Direktoratet for Social Sikring og Bistand med regelmæssige mellemrum  

 forlange en attest fra pensionisten til bekræftelse af adressen og af, at  

 pågældende er i live.
Herudover skal Direktoratet for Social Sikring og  

 Bistand fx en gang årligt forlange en erklæring med oplysning om  

 pensionistens indtægts- og formueforhold samt om eventuel ægtefælleindtægt,  

 såfremt det har betydning for størrelsen af den udbetalte pension.
 § 23.  Når kommunalbestyrelsen træffer afgørelse om  

 inddragelse af pension efter lovens § 46, skal kommunalbestyrelsen vejlede  

 pensionisten og dennes ægtefælle om mulighederne for hjælp, herunder om  

 muligheden for hjælp efter bistandsloven til den hjemmeboende ægtefælle.
 § 24.  Når kommunalbestyrelsen efter lovens § 41, stk.  

 2, afkræver pensionisten oplysninger til brug for beregning og udbetaling af  

 pension, skal kommunalbestyrelsen oplyse pensionisten om, at  

 pensionsudbetalingen, såfremt oplysningerne ikke modtages senest 3 måneder  

 fra anmodningen, ophører med udgangen af den måned, hvori fristen udløber.  

 Kommunalbestyrelsen skal samtidig oplyse pensionisten om, at  

 pensionsudbetalingen først genoptages med virkning fra den 1. i måneden  

 efter, at oplysningerne er modtaget.
Pensionsbeløb § 25.  Ved fastsættelse af pensionen anvendes de  

 regulerede beløb efter lovens § 49. Beløbene har gyldighed fra 1. januar.
 Stk. 2.  Ægteskabstillæg reguleres efter reglerne i  

 lovens § 49.
Standsning af pension ved dødsfald § 26.  Retten til pension ophører med udgangen af den  

 måned, hvori pensionisten dør.
Om ret til efterlevelsespension, jf. lovens §  

 48.
 § 27.  I tilfælde, hvor pensionisten dør på et  

 tidspunkt, hvor pensionen for måneden efter den måned, hvor pågældende er  

 død, er udbetalt eller bogført på pensionistens konto i et pengeinstitut,  

 skal beløbet kræves tilbagebetalt efter reglerne i stk. 2-4.
 Stk. 2.  Pension, der er bogført på pensionistens konto  

 i et pengeinstitut, skal tilbageføres til kommunen, hvis dødsfaldet er  

 indtruffet inden dispositionsdagen, og både tilbagekaldelsen og den faktiske  

 tilbageførsel kan ske inden dispositionsdatoen.
 Stk. 3.  Hvis pensionen ikke kan tilbageføres efter stk.  

 2, skal kommunalbestyrelsen anmelde kravet i dødsboet.
 Stk. 4.  Kommunalbestyrelsen kan opgive krav på  

 tilbagebetaling efter stk. 3, hvis beløbet må anses for uerholdeligt, eller  

 de økonomiske og administrative omkostninger ved afkrævningen står i  

 misforhold til tilbagebetalingskravet.
Regnskab, refusion, revision og statistik § 28.  Reglerne om regnskabsaflæggelse, refusion og  

 revision fremgår af følgende forskrifter, der er udstedt i henhold til § 52,  

 stk. 6, i lov om social pension:
 § 29.  Kommunalbestyrelserne og revaliderings- og  

 pensionsnævnene skal til Socialforskningsinstituttet indsende  

 statistikoplysninger om afgørelser i sager om:
 Stk. 2.  For personer med ophold i udlandet indsender  

 Direktoratet for Social Sikring og Bistand til Socialforskningsinstituttet  

 statistikoplysninger som anført i stk. 1.
 Stk. 3.  Oplysningerne skal afgives på særlige skemaer,  

 som udsendes af Socialforskningsinstituttet.
Stk. 4.  Skemaerne skal sendes til  

 Socialforskningsinstituttet samlet en gang om måneden omfattende alle  

 afsluttede sager i den foregående måned.
Afslutningsdatoen er dato for  

 afsendelsen af afgørelsen til ansøgeren.
Samtidig sendes oplysninger om  

 antallet af indgåede nye sager om pension mv. i afgørelsesmåneden.
Særlig  

 fremsendelsesblanket til opgørelse heraf udsendes af  

 Socialforskningsinstituttet.
Den udfyldte fremsendelsesblanket og  

 statistikskemaerne skal sendes senest den 7. i måneden efter  

 afslutningsmåneden.
 § 30.  Kommunerne og Direktoratet for Social Sikring  

 og Bistand skal til Socialministeriet indsende statistikoplysninger om  

 udbetaling af personlige tillæg efter pensionslovens § 17 om:
 Stk. 2.  Oplysningerne kan afgives over Kommunedatas  

 fælleskommunale system for social pension efter indberetning til Kommunedata  

 af kommunernes statistikkoder for personlige tillæg.
 Ikrafttrædelsesbestemmelser mv.
 § 31.  Dette cirkulære træder i kraft den 1. december  

 1994.
 Stk. 2.  Samtidig ophæves Socialministeriets cirkulære  

 nr. 187 af 29. november 1993.
