 Ved lov nr. 66 af 10. marts 1982 er der gennemført ændringer i byggeloven  

 (lovbekendtgørelse nr. 530 af 25. oktober 1976). Ændringerne træder i kraft  

 den 1. maj 1982. Byggeloven er herefter optrykt som lovbekendtgørelse nr. 152  

 af 15. april 1982. Lovbekendtgørelsen er optaget som bilag til dette  

 cirkulære.
 Ændringerne omfatter følgende forhold:
- fortrinsret for beløb, som kommunalbestyrelsen udreder forskudsvis i  

 medfør af byggelovens §§ 18, stk. 2, og 14, jfr. § 17, og - bemyndigelse for boligministeren til at bestemme, at byggestyrelsens  

 afgørelser af klager efter byggelovens § 23 skal være endelige.
1. Fortrinsret Ifølge byggelovens § 18, stk. 2, kan kommunalbestyrelsen påbyde  

 afhjælpning af mangler, der frembyder fare for ejendommens beboere eller  

 andre.
Kommunen fastsætter en frist for arbejdets udførelse og kan, hvis  

 påbuddet ikke er fulgt inden fristens udløb, selv afhjælpe manglerne på  

 ejerens bekostning.
Det beløb, som kommunalbestyrelsen herved udreder  

 forskudsvis, er nu sikret samme fortrinsret som kommunale ejendomsskatter,  

 jfr. lovens § 29.
 Fortrinsretten efter § 29 gælder tillige i de tilfælde, hvor der er opnået  

 dom for, at mangler ved vedligeholdelsen skal udbedres, jfr. lovens § 14, men  

 hvor ejeren alligevel ikke efterkommer dommen, således at kommunen efter §  

 17, stk. 3, finder det nødvendigt at udbedre manglerne på ejers regning.
Der skal ske tinglysning af fortrinsretten.
Dette er en ordensforskrift,  

 som ikke har betydning for fortrinsrettens gyldighed.
 Baggrunden for lovændringen er, at det i praksis har været vanskeligt at  

 benytte byggelovens regler om afhjælpning af mangler fuldt ud, idet  

 kommunerne i mange tilfælde har været tilbageholdende med at lade arbejderne  

 udføre på ejerens bekostning, da man ikke har haft sikkerhed for de udlagte  

 udgifter.
Fortrinsretten gælder kun for de nævnte forhold.
Der er således ikke  

 indført fortrinsret for de beløb, der udredes i forbindelse med afspærring og  

 rømning efter byggelovens § 18, stk. 1.
 Den gennemførte fortrinsret udvider ikke området for eller anvendelsen af  

 de påbud, der kan gives efter byggelovens § 17, jfr. § 14 og § 18.  

 Anvendelsen af § 17, jfr. § 14 forudsætter som hidtil, at der er væsentlige  

 mangler ved ejendommen, og påbud efter § 18, stk. 2, forudsætter, at der  

 efter kommunalbestyrelsens vurdering foreligger mangler, som frembyder  

 konkret personfare, samt at et hurtigt indgreb er nødvendigt for at fjerne  

 faren.
Som det fremgår af ordlyden af § 18, stk. 2, er formålet med bestemmelsen  

 »at afhjælpe mangler, der frembyder fare for ejendommens beboere eller  

 andre«.
Efter bestemmelsen kan der meddeles ejeren påbud om at foretage  

 de arbejder, der er nødvendige til fjernelse af faren.
Efterkommes påbuddet  

 ikke af ejeren inden den fastsatte frist herfor, er det de arbejder, der er  

 indeholdt i påbuddet, som kommunalbestyrelsen kan gennemføre for ejerens  

 regning.
Området for § 18, stk. 2, er således, at bygningens tidligere lovlige  

 tilstand kan retableres ved kommunalbestyrelsens foranstaltning for ejerens  

 regning gennem de reparationer, der er nødvendige for at afværge faren, og  

 som opfylder byggelovgivningens forskrifter.
Vurderingen af hvilke arbejder,  

 der i det enkelte tilfælde er nødvendige til at fjerne faren, beror på  

 kommunalbestyrelsens skøn, men det er byggestyrelsens opfattelse, at  

 bestemmelsen ikke kan udstrækkes videre end til nødvendige reparationer til  

 afværgelse af faren.
Byggestyrelsen skal henstille, at det, forinden der meddeles påbud efter  

 byggelovens § 17, jfr. § 14 undersøges, om der for den pågældende ejendom er  

 indbragt sag for huslejenævnet eller Grundejernes Investeringsfond i medfør  

 af §§ 22 og 60 i lov om midlertidig regulering af boligforholdene, eller om  

 der er taget skridt til administration på ejerens vegne i medfør af lov om  

 tvungen administration af udlejningsejendomme.
I sådanne tilfælde bør  

 kommunalbestyrelsen være tilbageholdende med at bringe byggeloven i  

 anvendelse, når der ikke er tale om forhold, der berører lejernes sikkerhed,  

 og derfor er omfattet af byggelovens § 18.
Lovændringen træder som anført i kraft 1. maj 1982, og fortrinsretten vil  

 herefter omfatte beløb, der vedrører arbejder, som er påbegyndt for ejers  

 regning efter den nævnte dato.
Beløb, som vedrører arbejder, som er afsluttet  

 eller igang den 1. maj 1982, vil således være omfattet af de hidtil gældende  

 regler, hvor der ikke er fortrinsret.
2. Klage Som følge af boligministeriets strukturændring den 1. januar 1979 opstod  

 der midlertidigt en yderligere klageinstans, idet byggestyrelsens afgørelser  

 kunne påklages til boligministeren.
Ved lovændringen bemyndiges  

 boligministeren til at delegere sine beføjelser efter byggeloven, herunder  

 behandlingen af klagesager, til byggestyrelsen.
Denne bemyndigelse er  

 udnyttet, idet der samtidig er gennemført ændring af boligministeriets  

 bekendtgørelse om henlæggelse af opgaver og beføjelser til byggestyrelsen.  

 Herefter vil byggestyrelsens afgørelser i klagesager efter lovens § 23 være  

 endelige.
Verserende klagesager, som er indbragt for byggestyrelsen, og hvori der  

 træffes afgørelse inden 1. maj 1982, vil blive behandlet færdig efter de  

 hidtil gældende regler.
Der vil i disse sager blive givet klagevejledning om,  

 at sagen vil kunne påklages til boligministeriet, departementet.
Klager, som  

 indbringes for eller afgøres af byggestyrelsen efter denne dato, vil følge de  

 nye regler og derfor ikke kunne påklages til boligministeriets departement.  

 Da der ved kommunalbestyrelsers og amtsråds afgørelser normalt skal gives  

 klagevejledning om, at sagen kan påklages til boligministeren i medfør af  

 byggelovens § 23, vil dette ikke give problemer i forbindelse med  

 lovændringen.
Byggestyrelsen skal dog henstille, at det af klagevejledninger,  

 som gives efter 1. maj 1982, fremgår, at klage skal ske til byggestyrelsen,  

 Stormgade 10, 1470 København K.
Byggestyrelsen, den 16. april 1982 MARIUS KJELDSEN /Ella Blousgaard Bilag Bekendtgørelse nr. 152 af 15. april 1986 af Byggelov.
