Vejledning  

 om stillinger som kordegn VEJ af 18/10 2004 (Dok.id. 205435) I denne vejledning samles de regler der gælder for  

 stillinger som kordegn og for stillinger som kordegneassistent.  

 Kirkeministeriets cirkulære af 18. oktober 2004 om oprettelse af stillinger  

 som  

 kordegn og om oprettelse af stillinger som kordegneassistent er optrykt som  

 bilag 2 til vejledningen.
 Vejledningen består af følgende:
  

 	  

 Et indledningsafsnit  

 med en grundskala   

 	  

 Afsnit om  

 ansættelsesvilkår samt arbejdsopgaver og indhold, opdelt i kerneopgaver og  

 andre opgaver samt kombinationsopgaver   

 	  

 Cirkulære af 18.  

 oktober 2004 om oprettelse af stillinger som kordegn og om oprettelse af  

 stillinger  

 som kordegneassistent   

 	  

 Oversigt over øvrige  

 cirkulærer m.m., der gælder for stilling som kordegn og for stilling som  

 kordegneassistent.
1. Indledning Som et led i bestræbelserne på at forenkle reglerne på  

 kirkefunktionærområdet har Kirkeministeriet besluttet at ophæve de gældende  

 regler om oprettelse (kvoteberegning) af stillinger som kordegn, om  

 oprettelse  

 af stillinger som kordegneassistent, og om udarbejdelse af regulativ.
 De nye regler finder anvendelse på oprettelse af stillinger  

 som kordegn og kordegneassistent, og på stillinger som kordegn og stillinger  

 som kordegneassistent, som bliver ledige efter cirkulærets ikrafttræden.
 Eksisterende stillinger som kordegn, der på tidspunktet for  

 de nye reglers ikrafttræden har kvote 100 er fortsat fuldtidsstillinger.
 Nyberegning af eksisterende stillinger skal først ske ved  

 ledighed eller når det aftales mellem menighedsrådet og den ansatte, eller  

 ved  

 større ændringer af kordegneopgaverne, jf. reglerne herom i cirkulæret  

 § 9, stk. 2 og stk. 3.
 Den nye ordning vil være et bedre redskab for menighedsrådet  

 og den ansatte med hensyn til:
  

 	  

 Fastlæggelse af arbejdsindhold   

 	  

 Fleksibilitet   

 	  

 Bedre ressourceudnyttelse   

 	  

 Forståelse af  

 arbejdsopgaverne   

 	  

 Tilfredshed med  

 arbejdet Der skal være plads til prioritering og omprioritering af de  

 ressourcer, som menighedsrådet afsætter til varetagelse af  

 kordegnefunktionerne.
 Ansættelse som tjenestemand og ansættelse på  

 tjenestemandslignende vilkår forudsætter stor tjenstlig fleksibilitet, såvel  

 i  

 relation til arbejdspligternes indhold og tidsmæssige placering som med  

 hensyn  

 til at indgå i et arbejdsfællesskab.
 Det er naturligt, at der løbende sker en udvikling i  

 kordegnefunktionen i takt med udviklingen af de aktiviteter og de ønsker, som  

 menighedsrådene har til udbygning af det kirkelige liv i sognet.
 Den ansatte skal som led i teamarbejdet være indstillet på  

 at påtage sig andre og flere opgaver end der normalt indgår i stillingen.
 Drøftelser og forhandling mellem menighedsråd og  

 medarbejdere om stillingsindholdet er værktøjet til fastsættelse og udførelse  

 af indholdet af kordegnefunktionen på den rigtige måde og på det  

 serviceniveau,  

 som menighedsrådet ønsker og som det kan lade sig gøre inden for de både  

 arbejds- og tidsmæssige rammer, der gælder for den pågældende stilling.
Det er vigtigt ved fastlæggelsen af indholdet i  

 kordegnefunktionen og kordegneassistentfunktionen at være opmærksom på at  

 fastholde de grundlæggende kordegnefunktioner som kerne i stillingen.
Disse  

 funktioner er nærmere beskrevet i kapitel 4.
 De nye regler er fastsat efter forhandling med Danmarks  

 Kordegneforening samt drøftelse med Landsforeningen af  

 Menighedsrådsmedlemmer.
 For fremtiden fastlægger menighedsrådet indholdet i en  

 kordegne/kordegneassistentstilling uden en kvoteberegning, dog således at  

 menighedsrådet ved fastsættelsen af en kordegnestillings størrelse skal  

 anvende  

 følgende skala for grundregistrering og kirketjeneste:
Folketal Grundskala i pct.  

 af fuldtid 4.999 og derunder 40 5.000  5.999 45 6.000  6.999 50 7.000  7.999 55 8.000  8.999 60 9.000  9.999 65 10.000  10.999 70 11.000  11.999 75 12.000  12.999 80 13.000  13.999 85 14.000  14.999 95 15.000  derover 100 Kirketjenesten er en normal del af kordegnestillingen.  

 Såfremt menighedsrådet ikke ønsker en del af kirketjenesten henlagt til  

 kordegnestillingen, kan menighedsrådet foretage et fradrag herfor i  

 grundskalaen ved fastsættelsen af stillingens timetal.
Hvis der  

 undtagelsesvis  

 ikke knyttes kirketjeneste til stillingen, reduceres grundskalaen med 15  

 procent.
 Såfremt menighedsrådet vurderer, at der er et ekstraordinært  

 stort antal gudstjenester og/eller kirkelige handlinger og/eller  

 grundregistreringer i sognet, kan menighedsrådet indlægge ekstra timer herfor  

 i  

 stillingen.
 Det er menighedsrådet, der beslutter om kordegnefunktionerne  

 ved kirken er af et sådant omfang, at stillingen skal være en  

 fuldtidsstilling  

 eller en deltidsstilling, og om der eventuelt tillige skal være en  

 kordegneassistentstilling.
 Menighedsrådet fastsætter selv timetallet for en stilling  

 som kordegneassistent.
 Menighedsrådene skal fastsætte den samlede arbejdstid i  

 kordegne/kordegneassistentstillingen på grundlag af en årstimenorm, og det er  

 menighedsrådets opgave som arbejdsgiver, i fællesskab med  

 kordegnen/assistenten, at sørge for, at arbejdsopgaverne så vidt muligt kan  

 afvikles inden for den aftalte arbejdstid.
Årstidsnormen for en fuldtidsstilling er 1924 timer og for  

 deltidsstillinger en brøkdel heraf.
Der kan ikke oprettes stillinger i  

 lønrammesystemet som kordegn eller som kordegneassistent med et lavere  

 timetal  

 end 18,5 timer om ugen, svarende til en halvtidsstilling.
 Stillingerne oprettes af Kirkeministeriet på grundlag af en  

 ansøgning fra menighedsrådet.
Menighedsrådet skal i ansøgningen angive, om der søges om en  

 fuldtidsstilling eller en deltidsstilling.
Ved ansøgning om en  

 deltidsstilling  

 skal arbejdstidsbrøken angives.
Menighedsrådet skal desuden oplyse, om  

 stillingen ønskes oprettet som en tjenestemandsstilling eller som en  

 tjenestemandslignende stilling.
Provstiudvalgets kompetence i forbindelse med oprettelse af  

 stillinger som kordegn og stillinger som kordegneassistent fremgår af reglen  

 i  

 § 8 i Kirkeministeriets bekendtgørelse nr. 838 af 20. oktober 1993 om  

 provstiudvalgenes virksomhed.
Provstiudvalget skal påse, at menighedsrådenes  

 aftaler om kirkebetjeningens ordning er i overensstemmelse med de  

 bestemmelser,  

 der er fastsat af Kirkeministeriet.
 Stiftsøvrigheden skal ikke længere beregne  

 beskæftigelsesgraden (lønkvoten).
 Kirkeministeriet opretter på grundlag af menighedsrådets  

 ansøgning, og efter forhandling med Danmarks Kordegneforening, en stilling  

 som  

 kordegn eller kordegneassistent i lønrammesystemet.
 Menighedsrådet foretager selv ændringer i stillingerne fra  

 fuldtid til deltid eller omvendt, og disse ændringer skal ikke godkendes af  

 stiftsøvrigheden, men menighedsrådet skal foretage indberetning om ændringen  

 til stiftsøvrigheden.
Hvis en ledig fuldtidsstilling med tjenestemandsvilkår  

 ændres til en deltidsstilling, skal sagen forelægges for Kirkeministeriet med  

 henblik på nedlæggelse af stillingen som en tjenestemandsstilling.
Efter lov  

 om  

 ansættelse i stillinger i folkekirken m.v. § 22, stk. 2 fastsætter  

 Kirkeministeriet efter forhandling med menighedsrådet og den faglige  

 organisation, i hvilke stillinger tjenestemandsansættelse skal finde sted.
Hvis der er både kordegn og kordegneassistent ansat ved  

 samme kirke, er det menighedsrådet, der fordeler arbejdsopgaverne mellem  

 disse  

 efter drøftelse med disse.
Kordegnen er kordegneassistentens nærmeste  

 foresatte.
 Kordegnen/kordegneassistenten er selv ansvarlige for at  

 udføre de opgaver, som stillingen indeholder.
 Der henvises i øvrigt til Kirkeministeriets vejledning af  

 januar 2003 om arbejdsgivers pligt til at underrette den ansatte om vilkårene  

 for ansættelsesforholdet (løn, tillæg, ferie m.m.).
 Menighedsrådet skal desuden lave en særskilt beskrivelse til  

 kordegnen/kordegneassistenten af arbejdsopgaverne, f. eks i en form som bilag  

 1.
2. Kordegnens/kordegneassistentens ansættelsesforhold 2.1. Ansættelsesområde En kordegn/kordegneassistent er ansat med folkekirken som  

 ansættelsesområde og med en kirke som tjenestested.
2.2. Arbejdssted Arbejdsstedet er kirkerne og andre lokaler.
Det kan f.eks.  

 være menighedslokaler og sognegårde.
2.3. Løn- og ansættelsesvilkår En kordegn/kordegneassistent aflønnes efter en lønramme i  

 tjenestemændenes lønrammesystem, og en fuldtidsstilling som  

 kordegn/kordegneassistent  

 i lønrammesystemet kan besættes enten på tjenestemandsvilkår eller på  

 tjenestemandslignende vilkår.
En deltidsstilling besættes på  

 tjenestemandslignende  

 vilkår.
Kordegne/kordegneassistenter har en 6-dages arbejdsuge.  

 Arbejdet kan ligge på hverdage og søn- og helligdage.
Arbejdet kan ligge  

 uden for sædvanlig arbejdstid f.eks. aftener og lørdage efter kl. 14.00.
Kordegnen/kordegneassistenten har krav på én fast ugentlig  

 fridag og et vist antal friweekends pr. år.
Friweekends fastsættes på  

 grundlag  

 af stillingens arbejdstidsbrøk.
3. Kordegne/kordegneassistentopgaver Menighedsrådet fastsætter, hvilke opgaver  

 kordegnen/kordegneassistenten skal løse i det enkelte sogn.
Der vil derfor  

 naturligt være forskel på arbejdsindholdet i de forskellige stillinger.
Der  

 vil  

 være visse opgaver, som traditionelt løses af kordegnen/kordegneassistenten.  

 Disse opgaver beskrives i kapitel 4 som kerneopgaver.
 Herudover løser kordegnen/kordegneassistenten som regel også  

 andre administrative opgaver, som beskrevet i kapitel 5.
For at skabe størst mulig fleksibilitet, men også for at  

 skabe et fornuftigt grundlag for fuldtidsstillinger, vil det i en række  

 tilfælde være naturligt at fylde en stilling op med opgaver, der naturligt  

 kunne tillægges andre stillingstyper.
Der vil normalt være tale om en mindre  

 del af en stilling, som indeholder sådanne opgaver.
Disse opgaver kaldes  

 kombinationsopgaver, og er beskrevet i kapitel 6.
 Det er menighedsrådets ansvar og interesse at sammensætte  

 opgaverne for den enkelte stilling på en sådan måde, at  

 kordegnen/kordegneassistentens særlige kompetencer og interesser anvendes  

 bedst  

 muligt, men også således, at der er et rimeligt forhold mellem den samlede  

 mængde opgaver og stillingens årstimetal.
I det følgende er nævnt en række opgaver, som vejledende er  

 opdelt i kerneopgaver, andre opgaver samt kombinationsopgaver.
Oversigten er  

 ikke udtømmende.
4. Kerneopgaver for kordegnen/kordegneassistenten 4.1. Kirketjeneste Kordegnen/kordegneassistenten medvirker ved gudstjenester og  

 kirkelige handlinger i kirken efter præstens anvisninger.
 Gudstjenester og kirkelige handlinger kan være på alle ugens  

 dage.
 Hvis kirken midlertidigt f.eks. som følge af restaurering  

 eller af andre årsager ikke bruges til gudstjenester eller kirkelige  

 handlinger, gør kordegnen/kordegneassistenten tjeneste i den kirke eller i de  

 lokaler, hvor der i stedet holdes gudstjeneste eller kirkelige handlinger.
 Kordegne/kordegneassistenter kan medvirke sammen med sognets  

 præster ved gudstjenester og andagter på f. eks sygehuse og plejehjem.
4.2. Grundregistrering/Kirkebogsføring Kordegnen/kordegneassistenten varetager førelsen af Den Ny  

 Kirkebog.
4.3. Offentlig ekspeditionstid på kirkekontoret Kordegnen/kordegneassistenten skal efter menighedsrådets  

 anvisning passe kirkekontoret.
 Et kirkekontor skal have offentlig ekspeditionstid 2 timer  

 på fire af ugens fem første hverdage og derudover to timer en fast ugentlig  

 hverdag efter kl. 16 på en af de fire dage.
Offentlige ekspeditionstider herudover fastsættes af  

 menighedsrådet i forhold til kordegnestillingens størrelse.
Såfremt det  

 vurderes, at der er behov for yderligere offentlig ekspeditionstid kan  

 menighedsrådet indlægge ekstra timer herfor i stillingen.
5. Andre opgaver for kordegnen/kordegneassistenten 5.1. Hverv som sekretær og kasserer for menighedsrådet Kordegnen/kordegneassistenten kan udføre hvervet som  

 sekretær for menighedsrådet(ene) og kan udføre hvervet som kasserer for  

 menighedsrådet(ene).
 Menighedsrådet fastsætter indholdet og omfanget af sekretær-  

 og kassererhvervet.
5.2. Andre administrations- og bistandsopgaver Kordegnen/kordegneassistenten kan have administrative  

 opgaver i forbindelse med   

 	  

 sekretærhverv for  

 udvalg, ved syn, for kirkeværge, valgbestyrelse, kontaktperson m.fl.
   

 	  

 administration af  

 menighedspleje, kirkebil, kirkeblad m.v.
   

 	  

 bistand for præsten  

 (præsterne) ved tilvejebringelse, eventuel mangfoldiggørelse, af materiale  

 til  

 brug ved konfirmandundervisning og anden undervisning samt ved den  

 administrative tilrettelæggelse af undervisningen.
 Det er menighedsrådet, der fastlægger indholdet og omfanget  

 af de pågældende opgaver, som kan omfatte andre administrative opgaver end  

 dem,  

 der er nævnt oven for.
6. Kombinationsopgaver De senere års udvikling i kordegnestillingerne har vist, at  

 menighedsrådene også ønsker at bruge kordegnen til andre opgaver end det  

 traditionelt er sket.
 Der vil normalt være tale om opgaver, som tidsmæssigt udgør  

 en mindre del af kordegnefunktionen og det vil også være afgørende, om  

 kordegnen har den nødvendige kompetence og interesse for at påtage sig  

 opgaverne, der således ofte vil være opgaver, der tillægges stillingen, når  

 kordegnen er ansat.
 Som eksempler på opgaver kan nævnes daglige ledelsesmæssige  

 funktioner, IT-opgaver, koordinerende opgaver, afløsningsopgaver og kirkeligt  

 arbejde for børn, unge og ældre, og kirkesangerfunktion.
7. Klassificering (oprettelse) af flere  

 kordegnestillinger I forbindelse med oprettelse af nye stillinger kan der  

 oprettes flere kordegnestillinger.
Kirkeministeriet, den 18. oktober  

 2004 Steffen Brunés Bilag 1 Stillingen som kordegn/kordegneassistent  

 ved_______________  

  

 kirke m.m.
 Beskrivelse af arbejdsopgaver i stillingen, samt vilkår  

 i øvrigt.
Bilag 2 Kirkeministeriets cirkulære af 18. oktober 2004  

 (udeladt  

 her) Bilag 3 Gældende bekendtgørelser, cirkulærer m.m. for  

 kordegne/kordegneassistenter Kirkeministeriets cirkulære af 15. september 1981 om  

 udfærdigelse af regulativer for de ved kirker og kirkegårde Kirkeministeriets bekendtgørelse nr. 100 af 14. februar 1992  

 om uddannelse af kordegne m.fl.
 Kirkeministeriets cirkulæreskrivelser af henholdsvis 16.  

 oktober 1996 og 27. juni 1997 om kordegnes varetagelse af  

 kirkesangerfunktion.
 Kirkeministeriets cirkulære af 12. januar 1998 om oprettelse  

 af stillingerne som kordegn og om oprettelse af stillinger som  

 kordegneassistent og den tilhørende cirkulærskrivelse.
 Kirkeministeriets cirkulære af 20. august 1998 om mørkt tøj  

 til kordegne.
 Kirkeministeriets vejledning af 21. maj 1999 om de  

 forhandlingsregler, der gælder for tjenestemænd m.fl. ved folkekirkens kirker  

 og kirkegårde.
 Kirkeministeriets cirkulære af 10. februar 2000 om  

 kvoteberegning (minimumskvoter) for visse kirke- og kirkegårdsfunktionærer,  

 for  

 så vidt angår stillinger som kordegn og stillinger som kordegneassistent.
 Kirkeministeriets cirkulære af 1. marts 2003 om ændring af  

 cirkulære om oprettelse af stillinger som kordegn og om oprettelse af  

 stillinger som kordegneassistent (kordegnekontorers åbningstider).
