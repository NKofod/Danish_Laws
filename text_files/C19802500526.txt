 1. I overensstemmelse med et af finansministeriet  

 udsendt cirkulære af 23.oktober 1979 fastsættes nedennævnte bestemmelser  

 vedrørende udbetaling af særlige ydelser under ferie:
2.a.
Følgende ydelser er indtil videre omfattet af ordningen: - Natpenge.  

 - Godtgørelse for tjeneste på lørdage, søn- og helligdage m.v. - Godtgørelse  

 for delt tjeneste.
b.
Ret til de under a. nævnte ydelser opnås i tilfælde, hvor den  

 pågældende oppebærer løn under ferie efter de for tjenestemænd m.fl. gældende  

 feriebestemmelser eller efter ferielovens § 14, stk.1.
c.
Ret til de under a. nævnte særlige ydelser opnås i de under b. nævnte  

 tilfælde på følgende betingelser: - Den pågældende skal gennem det senest  

 forud for ferien forløbne halve år have udført en forud ved tjenesteliste  

 eller øvelsesliste fastlagt turnustjeneste, og under denne regelmæssigt have  

 oppebåret de under a. nævnte ydelser. - Den pågældende skal have kunnet regne  

 med ved tjeneste inden for ferieperioden at skulle have indtjent de under a.  

 nævnte ydelser i hidtidigt omfang.
Dette gælder dog ikke i tilfælde, hvor  

 ferien holdes i forbindelse med ferielukning af tjenestestedet m.v.
3. Frihed, der ydes som godtgørelse for aften- og  

 nattjeneste, kan ikke afholdes på feriedage.
Som konsekvens heraf opspares  

 der heller ikke sådan frihed under ferie.
 4. Overstående bestemmelser finder anvendelse på  

 ferie, der afholdes/er afholdt efter 1.april 1979.
 5. Eventuelle tvivlsspørgsmål forelægges  

 forsvarministeriet.
 6. Til opgørelse af de ovenfor omhandlede særlige  

 ydelser anvendes sædvanlige opgørelsesblanketter, der af tjenestestedet  

 forsynes med attest om fraværelsesdagene, om årsagen til fraværet, jfr.  

 pkt.2.b., samt om hvorvidt de under pkt.2.c. nævnte betingelser er opfyldt.
FMN 6.kt.362.0-81 Poul Søgaard.
