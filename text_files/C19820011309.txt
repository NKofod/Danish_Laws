(Tilslutningscirkulæret) Indholdsfortegnelse I.
Indledning Varmeforsyningsloven (lov nr. 258 af 8. juni 1979, som ændret ved lov nr.  

 308 af 9. juni 1982) indeholder regler om gennemførelse af en  

 sektorplanlægning på opvarmningsområdet (varmeforsyningsplanlægningen).  

 Lovens formål er at fremme den mest samfundsøkonomiske anvendelse af energi  

 til bygningers opvarmning og forsyning med varmt vand samt at mindske  

 energiforsyningens afhængighed af olie.
Planlægningen skal danne grundlag for  

 en omlægning af varmeforsyningssystemerne med henblik på at nyttiggøre bl.a.  

 overskudsvarme fra kraftværker, naturgas og andre energikilder i  

 opvarmningssektoren.
Projekter for etablering af eller større ændringer af eksisterende  

 kollektive varmeforsyningsanlæg skal godkendes efter energiministeriets  

 bekendtgørelse nr. 45 af 23. februar 1982 om godkendelse m.v. af projekter  

 for kollektive varmeforsyningsanlæg, i det følgende betegnet  

 projektbekendtgørelsen.
Denne godkendelsesordning skal sikre, at der ikke  

 gennemføres varmeforsyningsprojekter i strid med den igangværende  

 varmeforsyningsplanlægning.
 For at sikre, at lovens formål om oliefortrængning ved omlægning af  

 opvarmningsmetoderne kan realiseres, indeholder lovens §§ 17, 18, 19, 20 og  

 21 en række bestemmelser, der bl.a. giver kommunalbestyrelsen hjemmel til at  

 kræve såvel ny som eksisterende bebyggelse tilsluttet et kollektivt  

 varmeforsyningsanlæg, samt hjemmel til at stille krav vedrørende et  

 kollektivt varmeforsyningsanlægs indretning og energianvendelse.  

 Kommunalbestyrelsen kan endvidere pålægge borgerne pligt til at betale bidrag  

 til anlægget, når forsyning herfra er mulig.
 Kommunalbestyrelsens adgang til at anvende lovens styringsbestemmelser  

 samt de administrative procedurer i forbindelse hermed, er fastlagt i  

 energiministeriets bekendtgørelse nr. 98 af 19. marts 1982 om tilslutning  

 m.v. til kollektive varmeforsyningsanlæg, i det følgende betegnet  

 tilslutningsbekendtgørelsen.
 Nærværende cirkulære, som er udarbejdet efter drøftelse med bl.a. de  

 kommunale organisationer, uddyber tilslutningsbekendtgørelsens bestemmelser.
Kommunalbestyrelsen kan først pålægge tilslutnings- og/ eller  

 bidragspligt, når forudsætningerne herfor er belyst i et projekt, der er  

 godkendt efter projektbekendtgørelsen.
De krav til et projekt, der skal danne  

 grundlag for kommunalbestyrelsens beslutning om at pålægge tilslutnings-  

 eller bidragspligt, samt de administrative procedurer i forbindelse med  

 projektgodkendelsen er nærmere uddybet i energiministeriets cirkulære af 22.  

 juni 1982 om godkendelse af projekter m.v. for kollektive  

 varmeforsyningsanlæg.
 Tilslutningsbekendtgørelsen giver kommunalbestyrelsen mulighed for at  

 træffe følgende beslutninger:
1. Afgørelser der retter sig til ejere af ejendomme a.
Tilslutning Kommunalbestyrelsen kan beslutte, at ny bebyggelse skal tilsluttes et kollektivt varmeforsyningsanlæg, jfr.  

 afsnit II, 2 nedenfor. - at eksisterende bebyggelse skal tilsluttes et  

 kollektivt varmeforsyningsanlæg med en frist på 9 år, jfr. afsnit II, 3. - at  

 eksisterende bebyggelse skal tilsluttes et kollektivt varmeforsyningsanlæg,  

 når der foreligger forsyningsmulighed, og væsentlige varmeinstallationer skal  

 udskiftes, jfr. afsnit II, 3, a. - at ejendomme, der allerede forsynes fra et  

 kollektivt varmeforsyningsanlæg, skal forblive tilsluttet dette, jfr. afsnit  

 II, 3, b. - at meddele dispensation fra pålagt tilslutningspligt, samt at  

 forlænge tilslutningsfristen, jfr. afsnit II, 3, d.
b.
Bidrag Kommunalbestyrelsen kan beslutte, at ejere af ejendomme, som kan  

 kræves tilsluttet et kollektivt varmeforsyningsanlæg, skal betale et bidrag  

 til anlægget, jfr. afsnit III.
c.
Forbud Kommunalbestyrelsen kan beslutte, at nærmere angivne  

 opvarmningssystemer ikke må etableres i ny bebyggelse inden for et afgrænset  

 geografisk område, jfr. afsnit IV.
2. Afgørelser der retter sig til kollektive  

 varmeforsyningsanlæg a.
Påbud Kommunalbestyrelsen kan, jfr. afsnit V, påbyde et kollektivt  

 varmeforsyningsanlæg, - at indrette produktionsanlægget således, at bestemte  

 former for energi kan anvendes i produktionen, - at anvende bestemte former  

 for energi i produktionen i et nærmere fastsat omfang.
 Som grundlag for kommunalbestyrelsens påbud til et kollektivt  

 varmeforsyningsanlæg skal der foreligge en vedtaget kommunal  

 varmeforsyningsplan, en godkendt delplan eller et godkendt projekt.
II.
Tilslutning 1. Almindelige bemærkninger I forbindelse med vedtagelsen af varmeforsyningsloven var det en  

 forudsætning, at tilslutningen til kollektiv varmeforsyning skulle ske i takt  

 med den naturlige udskiftning af eksisterende individuelle anlæg eller dele  

 af disse.
Bekendtgørelsens hovedregler om tilslutning er i overenstemmelse hermed  

 udformet således, at kommunalbestyrelsen kan beslutte, at ny bebyggelse  

 kræves tilsluttet ved ibrugtagningen, hvorimod eksisterende bebyggelse først  

 kan kræves tilsluttet efter udløbet af en 9-års frist.
Dog kan eksisterende  

 bebyggelse under visse omstændigheder kræves tilsluttet inden udløbet af  

 9-års fristen, såfremt væsentlige varmeinstallationer skal udskiftes.
For  

 eksisterende ejendomme kan kommunalbestyrelsen ved pålæg af tilslutningspligt  

 således alene fastsætte en frist på 9 år, jfr. dog bekendtgørelsens §§ 8 og  

 13.
Tilslutningsbestemmelserne kan anvendes i forhold til enhver form for  

 kollektive varmeforsyningsanlæg.
Disse anlæg er defineret i  

 varmeforsyningslovens § 2. Bestemmelserne kan anvendes i forhold til såvel  

 nye som eksisterende anlæg, og i forhold til såvel privat som offentligt  

 ejede anlæg.
a.
Proceduren ved pålæg af tilslutningspligt Det er en forudsætning for kommunalbestyrelsens anvendelse af  

 tilslutningsbestemmelserne, at der foreligger et projekt, som er godkendt  

 efter retningslinierne i projektbekendtgørelsen.
Ved anvendelse af  

 tilslutningsbestemmelserne må bestemmelserne i såvel projektbekendtgørelsen  

 som tilslutningsbekendtgørelsen følges.
 Proceduren for pålæg af tilslutningspligt kan sammenfattes således:
For så vidt angår eksisterende bebyggelse bør kommunalbestyrelsen følge et  

 evt. tilslutningspålæg op med en beslutning efter  

 tilslutningsbekendtgørelsens § 8. Efter denne bestemmelse kan  

 kommunalbestyrelsen beslutte, at En sådan beslutning kan kommunalbestyrelsen træffe, når - der er forsyningsmulighed fra anlægget, eller - kommunalbestyrelsen kan henvise ejeren til midlertidigt at anvende en  

 nærmere angiven varmeinstallation, indtil der er forsyningsmulighed fra  

 anlægget.
b.
Nærmere om projektkravet og kommunalbestyrelsens vurderinger ved  

 anvendelse af tilslutningsbestemmelserne Projektet kan enten være et projekt, der danner grundlag for såvel  

 etablering m.v. af et kollektivt varmeforsyningsanlæg som for pålæg af  

 tilslutningspligt, eller et projekt, der alene belyser forudsætningerne for  

 at træffe beslutning om pålæg af tilslutningspligt eller bidragspligt.
 Projektbekendtgørelsen fastsætter, at et projektforslag for tilslutning af  

 bebyggelse til et kollektivt varmeforsyningsanlæg udover de anlægstekniske og  

 organisatoriske forhold skal belyse:
- investeringsomfanget forbundet med gennemførelsen af projektet, såfremt  

 der er tale om et nyt anlæg, - de driftsøkonomiske forhold omkring projektet, herunder hvilke  

 driftsøkonomiske fordele, der kan opnås, såfremt den forudsatte tilslutning  

 finder sted, - de energimæssige forhold omkring projektet, herunder hvilke  

 energibesparelse af brændselsomlægningen en gennemførelse af projektet med  

 den forudsatte tilslutningstakt vil medføre, - konsekvenserne for brugerne ved gennemførelsen af projektet med hensyn  

 til forventede (gennemsnitlige) omstillingsomkostninger, tilslutningsafgifter  

 samt årlige faste og variable afgifter.
Det er væsentligt, at kommunalbestyrelsen medvirker til at sikre, at de  

 forudsætninger, der i planer og projekter ligger til grund for etableringen  

 af kollektive anlæg, søges opfyldt.
Da det kun er kommunalbestyrelsen, der  

 kan pålægge tilslutningspligt, har kommunalbestyrelsen et særligt medansvar  

 for herigennem at sikre, at den forudsatte tilslutningstakt til et kollektivt  

 anlæg opfyldes, jfr. herved princippet i lovens § 13.
Ved vurderingen af, hvorvidt det i den faktiske situation vil være  

 rimeligt at bringe tilslutningsbestemmelserne i anvendelse, skal  

 kommunalbestyrelsen vurdere, - om et tilslutningspålæg vil være rimeligt ud fra en overordnet  

 samfundsmæssig betragtning, - om et tilslutningspålæg vil medføre en samfundsmæssigt set mere  

 økonomisk anvendelse af energi og medvirke til øget oliefortrængning, - om der kan opnås en sådan forbedring af anlæggets driftsøkonomi, at  

 dette gør det rimeligt at pålægge tilslutningspligt.
I denne forbindelse skal kommunalbestyrelsen vurdere, - om et eksisterende anlæg har en sådan teknisk kvalitet, at det vil være  

 rimeligt at kræve brugere tilsluttet, - om tilslutningen kan ske uden den enkelte bruger derved bringes i en  

 urimelig økonomisk situation.
Tilslutning til kollektiv varmeforsyning vil normalt indebære en række  

 fordele for brugerne.
Da priserne er omkostningsbestemte, og anlæggets  

 økonomi normalt forbedres jo hurtigere tilslutningen foregår, vil de enkelte  

 brugeres udgifter til opvarmning typisk blive mindre jo tidligere og jo flere  

 brugere, der tilsluttes.
c.
Om forsyningsselskabets priser og betingelser Priser og andre betingelser, som ikke er anmeldt til gas- og  

 varmeprisudvalget, er ugyldige, jfr. varmeforsyningslovens § 28.
Varmeforsyningslovens kap. 6 indeholder regler om priser m.v.
Efter disse  

 bestemmelser kan gas- og varmeprisudvalget efter forhandling med  

 forsyningsselskabet give pålæg om ændring af priser eller andre betingelser.  

 Nærmere regler for anmeldelse af priser og andre betingelser for levering af  

 opvarmet vand, damp og gas findes i gas- og varmeprisudvalgets bekendtgørelse  

 nr. 1-81 af 28. august 1981.
Ved pålæg af tilslutningspligt må kommunalbestyrelsen tage udgangspunkt i  

 de priser og leveringsbetingelser, som er gældende, dvs. anmeldt af  

 forsyningsselskabet.
Dette indebærer, at forsyningsselskabets priser og  

 betingelser - herunder tilslutningsafgiftens størrelse - ikke skal godkendes  

 af kommunalbestyrelsen.
Hvis kommunalbestyrelsen ikke finder, at selskabets  

 tarifstruktur giver grundlag for at pålægge tilslutningspligt, må  

 kommunalbestyrelsen undlade at træffe beslutning herom.
Såfremt et forsyningsselskab anmoder om, at der pålægges tilslutningspligt  

 til et varmeforsyningsanlæg, som endnu ikke er opført, vil det kunne  

 forekomme, at priser og andre betingelser for levering af energi fra anlægget  

 først bliver anmeldt til gas- og varmeprisudvalget, når anlægget tages i  

 drift.
I sådanne tilfælde må kommunalbestyrelsen i forbindelse med  

 stillingtagen til sagen kræve, at forsyningsselskabet evt. gennem budgetter  

 m.v. oplyser de priser og betingelser, som selskabet påtænker at anmelde til  

 gas- og varmeprisudvalget.
d.
Retsvirkninger af et tilslutningspålæg Når kommunalbestyrelsen beslutter at pålægge en ejendom tilslutningspligt  

 til et kollektivt varmeforsyningsanlæg, forpligter denne afgørelse såvel  

 forsyningsselskabet som ejeren af den ejendom, der kræves tilsluttet.
- Retsvirkninger for forsyningsselskaber Beslutning om pålæg af tilslutningspligt kan først træffes, når  

 forsyningsselskabet har forpligtet sig til at sikre den pågældende ejendom  

 forsyning fra anlægget, jfr. bekendtgørelsens § 2. Denne forpligtelse  

 indebærer, at forsyningsselskabet skal etablere tekniske anlæg m.v. med  

 fornøden kapacitet og, såfremt ejeren ønsker at aftage energi fra anlægget,  

 anlægge stikledninger.
Når der er pålagt tilslutningspligt, har selskabet  

 samtidig ret til at anlægge stikledninger, jfr. § 3, stk. 1 nr. 2 i  

 tilslutningsbekendtgørelsen.
 Forsyningsselskabets pligt til at sikre ejendommen forsyning fra anlægget  

 skal være afklaret i forbindelse med godkendelsen af projektet for anvendelse  

 af tilslutningsbestemmelserne.
I henhold til varmeforsyningslovens § 16, stk. 3 kan kommunalbestyrelsen -  

 på baggrund af en vedtaget kommunal varmeforsyningsplan eller en godkendt  

 delplan - påbyde et eksisterende varmeforsyningsanlæg at gennemføre et  

 godkendt projekt inden en vis frist.
Efter bestemmelsen i § 16, stk. 4, kan  

 et privat forsyningsselskab, der ikke mener at kunne opfylde et påbud efter §  

 16, stk. 3, kræve, at anlægget overtages af kommunen.
- Retsvirkninger for ejere Tilslutningspålægget vil normalt medføre, at ejere tilslutter sig og  

 aftager energi fra det kollektive anlæg, men juridisk er der hverken pligt  

 til at aftage energi fra det kollektive anlæg eller pligt til at indrette det  

 individuelle fyringsanlæg til at kunne aftage energi fra anlægget.
Retsvirkningerne af et tilslutningspålæg for ejeren er defineret i  

 bekendtgørelsens § 3. Herefter kan forsyningsselskabet på  

 tilslutningstidspunktet pålægge ejendommens ejer at betale den  

 tilslutningsafgift og de faste afgifter, som ifølge selskabets anmeldelse til  

 gas- og varmeprisudvalget er gældende for ejendomme, som tilsluttes anlægget.  

 Disse afgifter skal således betales, selvom ejeren ikke ønsker at aftage  

 energi fra det kollektive anlæg.
Forbrugsafhængige ydelser skal derimod kun  

 betales i det omfang, ejendommen forsynes fra anlægget.
Tilslutningsbekendtgørelsen regulerer alene den tilslutning, som finder  

 sted som følge af et pålæg efter bekendtgørelsens bestemmelser.
Tilslutning,  

 som finder sted på grundlag af bestemmelserne herom i en lokalplan (jfr.  

 nedenfor), reguleres således ikke af bekendtgørelsen.
Det samme gælder  

 tilslutning, som sker i henhold til aftaler eller servitutter.
 Ejere og forsyningsselskaber har fortsat adgang til at indgå frivillige  

 aftale om tilslutning, ligesom eksisterende aftaler ikke berøres af  

 bekendtgørelsen.
I denne forbindelse henledes opmærksomheden på, at der kan indgås aftaler  

 mellem et forsyningsselskab og en ejer af en ejendom, uanset om  

 kommunalbestyrelsen har pålagt tilslutningspligt eller ej, hvorefter  

 selskabet helt eller delvist erhverver individuelle fyringsanlæg i  

 forbindelse med tilslutning til kollektiv forsyning.
Sådanne aftaler vil  

 kunne fremskynde den frivillige tilslutning til de kollektive anlæg og hermed  

 bidrage til at forbedre økonomien for det kollektive anlæg til gavn for de  

 allerede tilsluttede brugere.
Den oliefortrængning, som er et resultat af en  

 hurtig tilslutning, indebærer betydelige samfundsmæssige fordele.
2. Tilslutning af ny bebyggelse Efter § 4 i bekendtgørelsen kan kommunalbestyrelsen beslutte, at ny  

 bebyggelse skal tilsluttes et kollektivt varmeforsyningsanlæg på  

 ibrugtagningstidspunktet.
Kommunalbestyrelsens beslutning herom skal meddeles  

 ejeren senest ved udstedelsen af byggetilladelsen.
Tilslutningen til  

 kollektiv varmeforsyning bør dog sikres ved kommunalbestyrelsens beslutning  

 herom på det tidligst mulige tidspunkt, enten ved fastlæggelse i en  

 lokalplan, jfr. nedenfor, eller ved tilslutningspålæg efter  

 varmeforsyningsloven.
Allerede ved udstykningen af en ejendom eller i  

 forbindelse med planlægningen af nye byudviklingsområder bør  

 kommunalbestyrelsen tage stilling til, hvorledes en kommende bebyggelse skal  

 varmeforsynes.
Udtrykket »ny bebyggelse« i varmeforsyningslovens forstand må  

 forstås som bebyggelse, hvor der i forbindelse med øvrige byggearbejder skal  

 installeres et helt nyt selvstændigt omvarmningsanlæg.
Udover opførelse af  

 nye bygninger vil udtrykket »ny bebyggelse«, jfr. lovens §§ 18 og  

 21, således kunne omfatte modernisering af særlig omfattende karakter eller  

 ombygning, hvis der i forbindelse hermed etableres et helt nyt  

 opvarmningssystem.
Hvis man i forbindelse med ombygning, modernisering eller  

 tilbygning baserer sig på et eksisterende opvarmningssystem, eller væsentlige  

 dele heraf, vil der i varmeforsyningslovens forstand ikke være tale om ny  

 bebyggelse.
 Tilslutningspålægget indebærer som nævnt ikke et forbud mod at installere  

 et andet opvarmningssystem end det, til hvilket ejendommen kræves tilsluttet.  

 Såfremt kommunalbestyrelsen vil sikre, at ny bebyggelse indrettes til at  

 kunne modtage forsyning fra det kollektive anlæg, har kommunalbestyrelsen  

 mulighed for, efter bestemmelsen i bekendtgørelsens § 15 (lovens § 21), at  

 nedlægge forbud mod etablering af nærmere angivne opvarmningssystemer, jfr.  

 afsnit IV.
Hvis der ikke er forsyningsmulighed fra anlægget til ny bebyggelse på  

 ibrugtagningstidspunktet, kan ejeren kræve, at forsyningsselskabet  

 installerer et midlertidigt varmeforsyningsanlæg til bebyggelsen uden udgift  

 for ejeren.
Bestemmelsen herom findes i tilslutningsbekendtgørelsens § 5.
Udgifterne til etablering af det midlertidige anlæg dækkes, hver med  

 halvdelen, af kommunen og forsyningsselskabet.
Betaling af forbrugsafhængige  

 driftsudgifter påhviler ejendommens ejer.
 Når der er udstedt byggetilladelse til et byggeri, kan der kun meddeles  

 tilslutningspålæg efter bekendtgørelsens bestemmelser om tilslutning af  

 eksisterende bebyggelse.
- Forholdet til kommuneplanlovens § 18, stk. 1 nr. 11 Efter kommuneplanlovens § 18, stk. 1 nr. 11, kan der i en lokalplan  

 optages bestemmelser om »tilvejebringelse af eller tilslutning til  

 fællesanlæg i eller uden for det af planen omfattede område som betingelse  

 for ibrugtagen af ny bebyggelse«.
 Miljøministeriets planstyrelse har i skrivelse af 1. november 1979 til  

 samtlige kommunalbestyrelser, amtsråd og Hovedstadsrådet gjort opmærksom på,  

 at bestemmelsen i kommuneplanlovens § 18, stk. 1 nr. 11, primært bør  

 anvendes, indtil der foreligger kommunale varmeforsyningsplaner, delplaner  

 eller godkendte projekter for kollektive varmeforsyningsanlæg.  

 Energiministeriet er enig heri.
Det er væsentligt, at der tages stilling til et områdes fremtidige  

 varmeforsyning på et så tidligt tidspunkt, at bygherrer m.v. har mulighed for  

 at disponere efter beslutningen.
Er grundlaget for anvendelse af  

 varmeforsyningslovens tilslutningsbestemmelser ikke til stede på det  

 tidspunkt, hvor der skal træffes beslutning om varmeforsyningen til ny  

 bebyggelse, bør kommunalbestyrelsen så vidt muligt sikre tilslutningen ved  

 bestemmelse herom i en lokalplan.
 Kommunalbestyrelsens beslutning om at pålægge tilslutningspligt til ny  

 bebyggelse efter varmeforsyningsloven sker efter at forudsætningerne er  

 belyst i et projekt, som er godkendt efter projektbekendtgørelsen.  

 Tilslutningen efter kommuneplanlovens § 18, stk. 1 nr. 11, forudsætter ikke  

 et godkendt projekt.
Retsvirkningerne af beslutningen er afhængig af, på hvilket retsgrundlag  

 tilslutningen er sikret.
Det kan således nævnes, at den beskyttelse, som  

 bestemmelsen i § 5 i tilslutningsbekendtgørelsen giver ejere, hvis der ikke  

 er forsyningsmulighed på ibrugtagningstidspunktet, kun gælder, såfremt  

 grundlaget for tilslutningen udgøres af et tilslutningspålæg efter  

 tilslutningsbekendtgørelsen.
Klager over pålæg af tilslutningspligt kan alene indbringes for  

 energistyrelsen og energiministeriet, hvis pålægget er meddelt med hjemmel i  

 varmeforsyningsloven.
Tilslutning, som sikres med hjemmel i kommuneplanlovens  

 bestemmelser, kan - for så vidt angår retlige spørgsmål - indbringes for  

 miljøministeriets planstyrelse i overensstemmelse med bestemmelserne herom i  

 kommuneplanlovens § 48.
 Kommunalbestyrelsen skal sikre overensstemmelse mellem lokalplanens  

 bestemmelser og de afgørelser, som er truffet efter varmeforsyningsloven.  

 Dette kan ske ved ændring af lokalplanen.
3. Tilslutning af eksisterende bebyggelse Tilslutningsbekendtgørelsens afsnit om tilslutning af eksisterende  

 bebyggelse indeholder bestemmelser om - tilslutningsfristen, som er fastsat til 9 år, - udskiftning af væsentlige varmeinstallationer i ejendomme, der er pålagt  

 tilslutningspligt, - fortsat tilslutning af ejendomme, der allerede forsynes fra et  

 kollektivt anlæg, - bebyggelse, der ikke kan kræves tilsluttet, - dispensation fra tilslutningspligten og forlængelse af  

 tilslutningsfristen.
 Bestemmelserne uddybes i det følgende.
 Fristen for tilslutning af eksisterende bebyggelse er fastsat til 9 år.  

 Inden for denne 9-års periode vil en del af de eksisterende individuelle  

 fyringsanlæg skulle udskiftes på grund af nedslidning.
 Tilslutningsbekendtgørelsens § 8 indeholder bestemmelser, der giver  

 kommunalbestyrelsen mulighed for at sikre, at omstillingen sker i takt med  

 udskiftningen af væsentlige dele af individuelle fyringsanlæg.
a.
Udskiftning af væsentlige varmeinstallationer Kommunalbestyrelsen kan beslutte, at ejendomme, der er pålagt  

 tilslutningspligt, skal tilsluttes på det tidspunkt, hvor væsentlige  

 varmeinstallationer skal udskiftes inden udløbet af den 9-årige  

 tilslutningsfrist.
Kommunalbestyrelsen kan træffe afgørelse efter § 8, når - der er forsyningsmulighed fra anlægget eller - kommunalbestyrelsen kan henvise ejeren til midlertidigt at anvende en  

 nærmere angiven varmeinstallation, indtil der er forsyningmulighed fra  

 anlægget (udlejningsordninger).
Ved »væsentlige varmeinstallationer« forstås olietank, kedel og  

 evt. andre installationer, der ud fra en økonomisk betragtning kan  

 sidestilles hermed.
Udskiftningen af brænderen i et individuelt anlæg og  

 andre udskiftninger af tilsvarende økonomisk omfang betragtes ikke som  

 udskiftning af væsentlige varmeinstallationer.
Beslutning om udskiftningens  

 nødvendighed træffes af ejendommens ejer, bortset fra udskiftning af  

 olietanke, der er omfattet af reglerne i miljøministeriets bekendtgørelse nr.  

 386 af 21. august 1980 om kontrol med oplag af olie m.v.
 Kommunalbestyrelsen bør træffe afgørelse efter § 8, så snart et  

 tilstrækkeligt grundlag foreligger, således at ejeren kan indrette sig herpå  

 og er orienteret herom, hvis en del af et individuelt anlæg skal udskiftes.
 Skal en ejer udskifte f.eks. sin olietank inden udløbet af  

 tilslutningsfristen, har han krav på, at fristen forlænges, hvis kommunen  

 ikke har truffet afgørelse efter § 8. Hvis forsyningsselskabet og  

 kommunalbestyrelsen vil sikre sig, at de ejendomme, hvortil der endnu ikke er  

 forsyningsmulighed, bliver tilsluttet senest ved udløbet af  

 tilslutningsfristen, er det nødvendigt, at der etableres en udlejningsordning  

 m.v. i kommunen.
 Det må anbefales, at forsyningsselskaber og kommunalbestyrelser bidrager  

 til etablering af lejeordninger, og at kommunalbestyrelsen følger  

 tilslutningspålægget op med en beslutning efter § 8, således at den  

 forudsatte tilslutning sikres.
 Beslutningen efter § 8 kan meddeles samtidig med et pålæg om  

 tilslutningspligt.
- Retsvirkningerne af et § 8 pålæg Hvis væsentlige varmeinstallationer skal udskiftes i en ejendom, der har  

 modtaget et pålæg efter § 8, skal ejendommen tilsluttes, når der er  

 forsyningsmulighed fra det kollektive anlæg.
Hvis der ikke er forsyningsmulighed fra anlægget på  

 udskiftningstidspunktet, må kommunens beslutning efter § 8 være truffet på  

 baggrund af en eksisterende udlejningsordning m.v., som ejeren kan benytte,  

 indtil der er forsyningsmulighed fra det kollektive anlæg.
Først når der er  

 forsyningsmulighed fra det kollektive anlæg, kan forsyningsselskabet opkræve  

 de i § 3, stk. 1 nr. 1 nævnte afgifter.
Da der ikke er aftagepligt eller pligt til at indrette sit individuelle  

 fyringsanlæg, så det kan forsynes fra det kollektive anlæg, står det en ejer  

 frit for, om han vil benytte sig af en udlejningsordning.
Vælger han i stedet  

 at foretage en udskiftning, har han imidlertid ikke krav på at få  

 tilslutningsfristen forlænget.
- Kommunalbestyrelsens meddelelse af beslutningen I henhold til tilslutningsbekendtgørelsens § 9 skal beslutning efter § 8  

 meddeles ejendommens ejer, inden denne har anmeldt til kommunalbestyrelsen,  

 at det er nødvendigt at foretage en udskiftning, jfr. bekendtgørelsens § 10.  

 Når en varmeinstallation skal udskiftes, skal det således på forhånd være  

 afklaret, hvorledes ejendommens ejer skal forholde sig.
En meddelelse om, at kommunalbestyrelsen har truffet afgørelse efter § 8,  

 skal indeholde detaljerede oplysninger om, hvortil ejeren skal anmelde, at  

 det er nødvendigt at udskifte en varmeinstallation.
Ejere må således have  

 mulighed for hurtig retablering af ejendommens varmeforsyning.
Hvis væsentlige varmeinstallationer skal udskiftes i en ejendom, for  

 hvilken kommunalbestyrelsen ikke har truffet en afgørelse efter § 8, må  

 ejeren selv foretage den fornødne udskiftning.
Såfremt ejeren anmelder til  

 kommunalbestyrelsen, at udskiftningen er foretaget, har han krav på, at den  

 for ejendommen fastsatte tilslutningsfrist efter § 6 først regnes fra det  

 tidspunkt, hvor udskiftning er anmeldt.
Anmeldelsen af udskiftningen skal  

 være ledsaget af den fornødne dokumentation.
 Opmærksomheden henledes på, at kommunalbestyrelsen ved meddelelse af  

 tilslutningspålæg i de tilfælde, hvor der ikke foreligger en beslutning efter  

 bekendtgørelsens § 8, altid skal gøre ejeren af en ejendom opmærksom på  

 mulighederne for at opnå fristforlængelse.
b.
Fortsat tilslutning af ejendomme, der allerede forsynes fra et  

 kollektivt anlæg Mange ejendomme forsynes allerede i dag fra kollektive  

 varmeforsyningsanlæg.
Det gælder navnlig i områder med et udbygget  

 fjernvarmenet.
Tilslutningen til disse anlæg er normalt etableret og  

 reguleret gennem kontrakter mellem forsyningsselskabet og ejeren og vil  

 typisk være indgået for et bestemt åremål.
I henhold til bekendtgørelsens § 7  

 kan kommunalbestyrelsen beslutte, at ejendomme, der allerede forsynes fra et  

 kollektivt anlæg, skal forblive tilsluttet til anlægget.
Tilslutningspålægget  

 skal være meddelt på et tidspunkt, hvor ejendommen er forsynet fra anlægget.
I overensstemmelse med bekendtgørelsens § 1, skal forudsætningerne for et  

 tilslutningspålæg efter § 7 være belyst i et godkendt projekt.
Ved  

 projektgodkendelsen og den efterfølgende beslutning skal kommunalbestyrelsen  

 foretage den samme vurdering som ved pålæg af tilslutningspligt efter  

 bekendtgørelsens øvrige bestemmelser.
Ejendommen skal således opfylde  

 betingelserne for at kunne kræves tilsluttet og må ikke være omfattet af  

 undtagelsesbestemmelserne i § 11.
Da ejendommen i forvejen er tilsluttet anlægget, kan der ikke opkræves  

 tilslutningsafgift som følge af pålægget.
Derimod kan selskabet opkræve de  

 eventuelle faste afgifter, som ifølge selskabets anmeldelse til gas- og  

 varmeprisudvalget gælder for ejendomme, der tilsluttes anlægget.
 Da tilslutningspålæg efter varmeforsyningsloven ikke medfører aftagepligt,  

 har kommunalbestyrelsen ingen mulighed for gennem et pålæg efter § 7 at  

 sikre, at de tilsluttede ejendomme fortsat aftager energi fra anlægget.
c.
Bebyggelse der ikke kan kræves tilsluttet Som udgangspunkt kan enhver form for bebyggelse, der anvender energi til  

 rumopvarmning, kræves tilsluttet et kollektivt varmeforsyningsanlæg.
Det var  

 imidlertid en forudsætning ved vedtagelsen af varmeforsyningsloven, at  

 tilslutning ikke kunne pålægges i tilfælde, hvor det vil medføre et  

 ekspropriationslignende indgreb hos den enkelte ejer.
 En anden forudsætning var, at reglerne om tilslutningspligt ikke måtte  

 administreres på en sådan måde, at myndighederne herved hindrede udbredelsen  

 af vedvarende energi i områder, der er udlagt til kollektiv varmeforsyning.
 Tilslutningsbekendtgørelsen indeholder på denne baggrund i § 11 en  

 opregning af de kategorier af eksisterende bebyggelse, som ikke kan kræves  

 tilsluttet et kollektivt varmeforsyningsanlæg:
 Efter meddelelse af et tilslutningspålæg kan varmepumper eller anlæg for  

 udnyttelse af vedvarende energi eller overskudsvarme ikke installeres i en  

 ejendom med den virkning, at ejendommen kan kræves fritaget for tilslutning,  

 jfr. tilslutningsbekendtgørelsens § 12.
d.
Dispensation Tilslutningsbekendtgørelsens § 13 giver mulighed for, at  

 kommunalbestyrelsen i særlige tilfælde efter ansøgning kan beslutte, at ny  

 eller eksisterende bebyggelse, der er pålagt tilslutningspligt, skal fritages  

 for tilslutning.
Kommunalbestyrelsens afgørelse må altid ske ud fra en  

 konkret vurdering i hvert enkelt tilfælde og ikke som en generel  

 dispensation.
 Inden kommunalbestyrelsen meddeler dispensation fra tilslutningspålægget,  

 bør dispensationsansøgningen forelægges forsyningsselskabet til udtalelse.  

 Dette bør ske for at sikre, at kommunalbestyrelsen ikke dispenserer i et  

 sådant omfang, at de investeringer, som forsyningsselskabet måtte have  

 foretaget i tillid til kommunalbestyrelsens tilslutningspålæg, bliver  

 urentable.
 Dispensationsbestemmelsen vil kunne bringes i anvendelse for at sikre, at  

 huse med et særligt lavt energiforbrug (lavenergihuse) kan opføres i områder,  

 der er pålagt tilslutningspligt, uden at skulle tilsluttes kollektiv  

 forsyning.
 Dispensationsbestemmelsen vil herudover kunne anvendes, hvor særlige  

 forhold taler herfor, f.eks. hvis en ejer af en ejendom bringes i en urimelig  

 situation.
Bestemmelsen giver endvidere mulighed for, at kommunalbestyrelsen kan  

 beslutte at forlænge tilslutningsfristen for en ejendom.
Bestemmelsen bør  

 anvendes, hvor særlige individuelle hensyn gør det rimeligt at fravige den  

 generelle bestemmelse om, at tilslutningsfristen er 9 år.
Hvis en procesenergiforbrugende virksomhed ud fra produktionsmæssige og  

 økonomiske hensyn ønsker at anvende en anden kollektiv forsyningsform til  

 procesenergiforbrug end den, der svarer til områdeafgrænsningen i en godkendt  

 delplan, en vedtaget kommunal varmeforsyningsplan eller et vedtaget projekt,  

 vil kommunalbestyrelsen kunne meddele dispensation fra et tilslutningspålæg.  

 Virksomheden får herved mulighed for at anvende den samme energiform til  

 opvarmning som den, der ønskes anvendt til procesenergiforbrug, og slipper  

 for at betale tilslutningsafgift og faste afgifter i forbindelse med den  

 forsyningsform, der er omfattet af tilslutningspålægget.
Kommunalbestyrelsen  

 bør imidlertid ved godkendelsen af et projekt, der danner grundlag for et  

 tilslutningspålæg, sikre sig, at der i projektet er taget hensyn til sådanne  

 forhold, således at behovet for dispensationer begrænses mest muligt.
III.
Bidrag til anlægget Kommunalbestyrelsen kan beslutte, at ejere af ejendomme, der kan kræves  

 tilsluttet et kollektivt varmeforsyningsanlæg, skal betale et engangsbidrag  

 til anlægget.
Beslutning herom kan træffes, når forudsætningerne for at pålægge  

 bidragspligt er belyst i et projekt, som kommunalbestyrelsen har godkendt  

 efter bestemmelserne i projektbekendtgørelsen.
Beslutningen skal træffes  

 umiddelbart efter godkendelsen af projektet, jfr. § 14 i  

 tilslutningsbekendtgørelsen.
 Mulighederne for at pålægge bidragspligt indebærer, at en del af de  

 omkostninger, som forsyningsselskabet har anvendt til etablering af anlægget  

 m.v., kan blive betalt på et tidspunkt, der ligger før det tidspunkt, hvor en  

 ejendom tilsluttes anlægget.
Kommunalbestyrelsen kan pålægge ejere af ejendomme at betale bidrag til  

 såvel eksisterende som nye anlæg.
Bidraget kan imidlertid kun opkræves fra  

 borgere, der ikke allerede er tilsluttet anlægget.
 Bidraget må ikke anvendes til dækning af driftsudgifter for anlægget.  

 Udgifterne til selve driften af anlægget kan kun pålignes ejere, som er  

 tilsluttet anlægget.
Det projekt, der danner baggrund for beslutningen om at pålægge  

 bidragspligt, skal belyse de konsekvenser for anlæggets forrentning og  

 afskrivning, som den fremrykkede kapitaltilførsel gennem bidragsbetalingen  

 indebærer.
Beslutningens økonomiske konsekvenser for anlæggets brugere skal  

 endvidere vurderes i forbindelse med projektgodkendelsen.
Det er ikke en betingelse for at pålægge bidragspligt, at ejendommen er  

 pålagt tilslutningspligt.
Bidragspligten kan pålægges, selv om der ikke er  

 skabt sikkerhed for, at ejendommen senere vil blive pålagt tilslutningspligt  

 eller i øvrigt modtage forsyning fra anlægget.
Ejendommen skal imidlertid  

 opfylde betingelserne for at kunne kræves tilsluttet under forudsætning af,  

 at et projekt herfor vil kunne godkendes.
Ejendommen må således ikke være  

 omfattet af undtagelsesbestemmelserne i § 11.
 - Om bidraget størrelse, klager m.v.
 Bidraget kan først opkræves, når der er forsyningsmulighed fra anlægget,  

 og er således en betaling for en eksisterende kollektiv forsyningsmulighed.
 Bidraget kan højst udgøre 50 pct. af den tilslutningsafgift, som selskabet  

 har anmeldt til gas- og varmeprisudvalget som gældende for ejendomme, der  

 tilsluttes anlægget.
Beregningsgrundlaget er tilslutningsafgiftens størrelse på det tidspunkt,  

 hvor bidraget opkræves.
Bidragets størrelse bør derfor fastsættes som en  

 procentsats af den til enhver tid gældende tilslutningsafgift.
Det er  

 kommunalbestyrelsen, der i forbindelse med projektgodkendelsen og den  

 efterfølgende beslutning fastsætter den procentsats af tilslutningsafgiften,  

 som udgør bidraget.
Størrelsen af det bidrag, der kan opkræves, skal ikke forhåndsanmeldes til  

 gas- og varmeprisudvalget.
Udvalget har tilkendegivet over for  

 energistyrelsen, at bidraget ikke er omfattet af anmeldelsespligten i  

 varmeforsyningslovens § 28, stk. 1, og udvalgets bekendtgørelse nr. 1-81 af  

 28. august 1981 om regler for anmeldelse af priser og andre betingelser for  

 levering af opvarmet vand, damp og gas.
 Tilslutningsafgiften, som indirekte har betydning for, hvor stort bidrag  

 der kan opkræves, er derimod anmeldelsespligtig.
 Klager over størrelsen af det bidrag, som en ejer er blevet pålagt, kan  

 indbringes for gas- og varmeprisudvalget.
 Idet bidraget er fastsat til højst 50 pct. af tilslutningsafgiften, må en  

 sådan klage forstås som en klage over tilslutningsafgiftens størrelse, idet  

 det er størrelsen af denne afgift, der er afgørende for beregningen af det  

 konkrete bidrag.
IV.
Forbud Efter bestemmelsen i § 15 i tilslutningsbekendtgørelsen kan  

 kommunalbestyrelsen bestemme, at nærmere angivne opvarmningssystemer ikke må  

 etableres i ny bebyggelse inden for et afgrænset geografisk område, hvis det  

 skønnes nødvendigt til gennemførelse af en varmeforsyningsplanlægning efter  

 lovens kapitel 2 eller 3.
Godkendte projekter og godkendte eller endeligt vedtagne planer kan  

 anvendes som grundlag for at bringe bestemmelsen i anvendelse.
Herudover kan  

 også det forberedende arbejde med udarbejdelse af planerne i mange tilfælde  

 udgøre et tilstrækkeligt grundlag for at anvende bestemmelsen.
Det er dog en  

 forudsætning, at det forberedende arbejde er så langt fremskredent, at det er  

 afklaret, at det pågældende geografisk afgrænsede område skal have kollektiv  

 varmeforsyning.
Efter bestemmelsen kan kommunalbestyrelsen nedlægge forbud mod etablering  

 af opvarmningssystemer, f.eks. direkte el-varmeanlæg, der ikke let vil kunne  

 tilsluttes et kollektivt varmeforsyningsanlæg.
På et tidligt tidspunkt i  

 planlægningen vil sådanne forbud medvirke til at sikre et marked for den  

 kollektive forsyning, og til at sikre, at brugere ikke foretager  

 investeringer i opvarmningssystemer, som gør det vanskeligt eller umuligt  

 senere at tilslutte ejendommen til et kollektivt varmeforsyningsanlæg.
 Kommunalbestyrelsen kan ikke nedlægge forbud mod etablering af anlæg som  

 nævnt i bekendtgørelsens § 11, pkt. 2 og 3. Forbudet omfatter ikke bygninger  

 nævnt i § 11, pkt. 5.
Energistyrelsen eller amtsrådet kan i henhold til § 21, stk. 2 i  

 varmeforsyningsloven pålægge kommunalbestyrelsen at anvende  

 forbudsbestemmelsen.
Et sådant pålæg vil først blive givet efter forhandling  

 med de berørte kommunalbestyrelser.
 Kommunalbestyrelsens beslutning om at nedlægge forbud skal meddeles  

 ejendommens ejer snarest muligt og senest ved udstedelse af byggetilladelse.
Kommunalbestyrelsen kan efter ansøgning meddele dispensation fra et forbud  

 meddelt efter bestemmelsen.
Dette kan f.eks. være relevant for at sikre, at  

 lavenergihuse kan opføres i områder, hvor der er nedlagt forbud mod det  

 opvarmningssystem, som påtænkes installeret i huset.
V.
Afgørelser der retter sig til kollektive varmeforsyningsanlæg Kommunalbestyrelsen kan efter tilslutningsbekendtgørelsens § 16 pålægge et  

 kollektivt varmeforsyningsanlæg - at indrette produktionsanlægget således, at bestemte former for energi  

 kan anvendes i produktionen, - at anvende bestemte former for energi i produktionen i nærmere fastsat  

 omfang.Inden kommunalbestyrelsen kan træffe beslutning herom skal  

 forudsætningerne herfor være belyst i en endeligt vedtaget kommunal  

 varmeforsyningsplan, en godkendt delplan eller et godkendt projekt.
Ved et påbud efter bestemmelsen kan kommunalbestyrelsen påbyde et  

 kollektivt varmeforsyningsanlæg at anvende: naturgas, kul, kraftvarme,  

 overskudsvarme, vedvarende energi eller enhver anden energiform i  

 produktionen.
Bestemmelsen kan således - f.eks. i forbindelse med en  

 kraftvarmeudbygning - anvendes til at sikre samkøring af anlæg.
Et påbud om, at et anlæg skal anvende en bestemt form for energi i  

 produktionen, skal indeholde en nærmere redegørelse for, i hvilket omfang  

 denne energi forudsættes anvendt.
Det kan således fastsættes, at bestemte  

 former for energi skal anvendes i bestemte perioder eller i fastlagte  

 mængder.
 Kommunalbestyrelsens beslutning efter § 16 skal meddeles mindst 1 år inden  

 den pålagte foranstaltning skal gennemføres.
 Baggrunden herfor er, at det selskab, som ejer anlægget, må have en  

 rimelig frist til at udnytte eksisterende lagre og til at indrette  

 produktionsanlægget til at anvende en ny energiform.
Medfører energiomlægningen konsekvenser for selskabets priser for levering  

 af energi, jfr. varmeforsyningslovens § 27, skal de ændrede priser anmeldes  

 til gas- og varmeprisudvalget.
Priser og andre betingelser, der ikke er  

 behørigt anmeldt, er ugyldige, jfr. varmeforsyningslovens § 28, stk. 3.
VI.
Meddelelse af beslutninger, tinglysning og klager m.v.
 1. Meddelelse af beslutninger m.v.
 Alle afgørelser truffet efter bekendtgørelsen skal meddeles skriftligt til  

 ejeren af ejendommen, jfr. § 17.
 Hvor beslutningen træffes efter godkendelsen af et projekt, skal  

 beslutningen meddeles ejeren samtidig med meddelelsen om godkendelse af det  

 projekt, der belyser forudsætningerne for beslutningen.
 Kommunalbestyrelsens meddelelse skal indeholde nærmere oplysninger om  

 beslutningens retsvirkninger.
 Desuden skal der gives oplysninger om klageadgang og oplysninger om, hvor  

 klagen skal indgives, herunder oplysning om, at klager over priser og  

 leveringsbetingelser kan indbringes for gas- og varmeprisudvalget.
 Hvis der er tale om at pålægge eksisterende bebyggelse tilslutningspligt,  

 skal kommunalbestyrelsen give nærmere oplysninger om, hvorledes ejeren skal  

 forholde sig, hvis væsentlige varmeinstallationer skal udskiftes, jfr. §§ 8,  

 9 og 10.
 Ejeren har pligt til at underrette eventuelle lejere om beslutningen, jfr.  

 § 17, stk. 2.
2. Tinglysning Kommunalbestyrelsens beslutning om at pålægge tilslutningspligt skal  

 tinglyses på den pågældende ejendom, jfr. tilslutningsbekendtgørelsens § 17,  

 stk. 4.
Tinglysningen er uden betydning for beslutningens gyldighed.
Beslutningens  

 retsvirkninger indtræder fra det tidspunkt, hvor den er meddelt ejeren, og  

 tilslutningsfristen regnes fra meddelelsestidspunktet og ikke først fra  

 tinglysningstidspunktet.
 Tinglysningskravet er begrundet i det forhold, at den lange  

 tilslutningsfrist på 9 år for eksisterende ejendomme vil medføre, at  

 ejendomme vil kunne skifte ejer inden udløbet af fristen, og købere af disse  

 vil kunne være i god tro om ejendommens forpligtelser, hvis der ikke  

 foreligger tinglysning.
Det er kun beslutningen om at pålægge tilslutningspligt, der skal  

 tinglyses.
Hvis en kommunalbestyrelse efterfølgende beslutter, at en ejendom,  

 der er pålagt tilslutningspligt, skal tilsluttes på det tidspunkt, hvor der  

 er forsyningsmulighed, hvis væsentlige varmeinstallationer skal udskiftes,  

 jfr. § 8, skal denne beslutning ikke særskilt tinglyses.
Kommunalbestyrelsen  

 kan dog beslutte at gøre dette, ligesom kommunalbestyrelsen kan beslutte, at  

 andre beslutninger, f.eks. en beslutning om at nedlægge forbud mod bestemte  

 opvarmningssystemer i ny bebyggelse, jfr. § 15, skal tinglyses.
Tinglysningen  

 kræver ikke samtykke fra ejendommens ejer.
 Skattedepartementet har tilkendegivet, at kommunalbestyrelsens tinglysning  

 efter tilslutningsbekendtgørelsens § 17, stk. 4 er stempelfri i henhold til  

 stempelloven.
 3. Klager m.v.
 Kommunalbestyrelsens afgørelser efter tilslutningsbekendtgørelsen kan  

 påklages til energistyrelsen, jfr. tilslutningsbekendtgørelsens § 18.
Ved klage over pålagt tilslutnings- eller bidragspligt kan ejeren af en  

 ejendom - ud over at påklage selve beslutningen - klage over det projekt, der  

 danner baggrund for beslutningen.
Ejeren kan således klage over, at projektet  

 efter hans opfattelse ikke opfylder de krav, der i projektbekendtgørelsen er  

 fastlagt som betingelse for godkendelse af projektet.
Hvis beslutningsgrundlaget udgøres af et projekt, som udover at belyse  

 forudsætningerne for anvendelse af styringsbestemmelser tillige udgør  

 projektgrundlaget for en beslutning om et anlægsarbejde m.v., kan ejeren i  

 princippet klage over mangler m.v. vedrørende ethvert forhold i projektet.  

 Det er dog en forudsætning, at den kommunale stillingtagen til forholdet med  

 rimelighed kan siges at rette sig til klageren.
Varmeforsyningsloven  

 begrænser således ikke klageadgangen til retlige spørgsmål.
 Afgørelsen kan påklages af den eller dem, til hvem afgørelsen er rettet.  

 Klageberettiget er således den eller dem, for hvem afgørelsen medfører  

 pligter eller rettigheder, eller den, der helt eller delvist får afslag på en  

 ansøgning.
Klageberettiget er i første række ejeren af den ejendom, der forpligtes  

 ved beslutningen.
Lejere er således ikke klageberettigede.
 Andelsboligforeninger og ejerlejlighedsforeninger er derimod  

 klageberettigede.
 Forsyningsselskabet er klageberettiget over afgørelser, der retter sig til  

 selskabet, f.eks. kommunalbestyrelsens påbud efter § 16 og  

 kommunalbestyrelsens dispensationer fra tilslutningspålæg m.v.
 Amtsrådet kan efter varmeforsyningslovens § 21, stk. 2, pålægge  

 kommunalbestyrelsen at nedlægge et forbud mod etablering af nærmere angivne  

 opvarmningssystemer i ny bebyggelse efter bestemmelsen i bekendtgørelsens §  

 15. En sådan afgørelse kan kommunalbestyrelsen påklage til energistyrelsen.
 Klageberettigede kan give en organisation eller en person, f.eks. en  

 grundejerforening eller en advokat, fuldmagt til at påklage en afgørelse.
Klage skal indgives til den kommunalbestyrelse, der har truffet  

 afgørelsen.
Kommunalbestyrelsen sender herefter klagen til energistyrelsen  

 ledsaget af en udtalelse og det materiale, som har ligget til grund for  

 kommunalbestyrelsens afgørelse, jfr. § 18, stk. 2.
 Hvis kommunalbestyrelsen ved modtagelsen af en klage over den kommunale  

 afgørelse bliver bekendt med nye faktiske oplysninger af væsentlig betydning  

 for sagen, har kommunalbestyrelsen mulighed for at genoptage behandlingen af  

 denne.
Det kan f.eks. forekomme, at kommunalbestyrelsen modtager nye oplysninger,  

 der godtgør, at en ejendom, der er pålagt tilslutningspligt, er omfattet af  

 undtagelsesbestemmelserne for tilslutning i bekendtgørelsens § 11. Genoptages  

 sagens behandling, skal kommunalbestyrelsen straks meddele energistyrelsen,  

 at en klage er indkommet, og at kommunalbestyrelsen har genoptaget sagens  

 behandling.
Meddelelse herom skal tillige sendes til klageren.
 Klagefrist er 8 uger fra den dag afgørelsen er meddelt, og klage er  

 rettidigt indgivet, såfremt klagen er kommet frem til kommunen inden udløbet  

 af denne frist.
Energistyrelsens afgørelse af en klage kan inden 8 uger fra den dag,  

 afgørelsen er meddelt, indbringes for energiministeren.
Klage indgives til  

 energistyrelsen, hvilket vil fremgå af styrelsens svarskrivelse til klageren.
 Energistyrelsen og energiministeren kan beslutte, at en klage skal have  

 opsættende virkning, jfr. § 22.
 Energistyrelsens cirkulæreskrivelse af 10. juni 1980 om grundlaget for  

 anvendelsen af varmeforsyningslovens § 21 ophæves herved.
Energiministeriet, den 22. juni 1982 P.
M.
V.
