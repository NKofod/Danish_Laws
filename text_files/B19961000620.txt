§ 1 I teknisk forskrift nr. 7 af 8. juli 1994 om beskyttelse af arbejdstagerne  

 mod farerne ved at være udsat for biologiske agenser under arbejdet indsættes  

 som nyt bilag:
" Bilag C om tilpasning til den tekniske udvikling af Rådets direktiv 90/679/EØF om  

 beskyttelse af arbejdstagerne mod farerne ved at være udsat for biologiske  

 agenser under arbejdet (syvende særdirektiv i henhold til artikel 16, stk. 1,  

 i direktiv 89/391/EØF) KOMMISSIONEN FOR DE EUROPÆISKE FÆLLESSKABER HAR - under henvisning til traktaten om oprettelse af Det Europæiske Fællesskab, under henvisning til Rådets direktiv 89/391/EØF af 12. juni 1989 (1) om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet, særlig artikel 17, under henvisning til Rådets direktiv 90/679/EØF af 26. november 1990 om  

 beskyttelse af arbejdstagerne mod farerne ved at være udsat for biologiske  

 agenser under arbejdet (syvende særdirektiv i henhold til artikel 16, stk. 1,  

 i direktiv 89/391/EØF (2), ændret ved direktiv 93/88/EØF (3), særlig artikel  

 19, under henvisning til udtalelse fra Det Rådgivende Udvalg for Sikkerhed,  

 Hygiejne og Sundhedsbeskyttelse på Arbejdspladsen, og ud fra følgende betragtninger:
Bestemmelserne i direktiv 90/679/EØF skal betragtes som en vigtig del af  

 den samlede indsats for at beskytte arbejdstagernes sundhed på  

 arbejdspladsen; direktiv 93/88/EØF indeholder en første liste over biologiske agenser  

 baseret på definitionerne i artikel 2, litra d), nr. 2, 3 og 4, i direktiv  

 90/679/EØF og har til formål at harmonisere vilkårerne på dette område,  

 samtidig med at de opnåede fremskridt bibeholdes; listen over og klassificeringen af biologiske agenser skal regelmæssigt  

 tages op til fornyet behandling og revideres på grundlag af nye  

 videnskabelige data; det vil navnlig være hensigtsmæssigt, at de agenser, hvis klassificering  

 er angivet med en asterisk, fordi de ikke normalt er infektiøse, når de er  

 luftbårne, og for hvilke medlemsstaterne vurderer, om nogle af  

 indeslutningsforanstaltningerne kan opgives under særlige betingelser,  

 omvurderes på baggrund af en evaluering af den seneste viden og  

 omklassificeres for at tilpasse dem til den reelle risikosituation på  

 arbejdspladsen; de i dette direktiv omhandlede foranstaltninger er i overensstemmelse med  

 udtalelse fra det i henhold til artikel 17 i direktiv 89/391/EØF nedsatte  

 udvalg - UDSTEDT FØLGENDE DIREKTIV:
Artikel 1 Direktiv 90/679/EØF ændres som angivet i bilag III.
Artikel 2 1. Medlemsstaterne sætter de nødvendige love og  

 administrative bestemmelser i kraft for at efterkomme dette direktiv senest  

 den 30. november 1996. De underretter straks Kommissionen herom.
Disse love og bestemmelser skal ved vedtagelsen indeholde en henvisning  

 til dette direktiv eller skal ved offentliggørelsen ledsages af en sådan  

 henvisning.
De nærmere regler for henvisningen fastsættes af medlemsstaterne.
 2. Medlemsstaterne meddeler Kommissionen teksten til  

 de nationale retsforskrifter, som de udsteder på det område, der er omfattet  

 af dette direktiv.
Artikel 3 Dette direktiv træder i kraft på tyvendedagen efter offentliggørelsen i De  

 Europæiske Fællesskabers Tidende.
Artikel 4 Dette direktiv er rettet til medlemsstaterne.
 Udfærdiget i Bruxelles, den 30. juni  

 1995.
På Kommissionens vegne Padraig FLYNN Medlem af Kommissionen ---------- ---------- I bilag III til direktiv 90/679/EØF foretages Ændringer:
1. I listen "Vira" foretages følgende  

 ændringer i gruppen Retroviridae(h):
- Human immundefekt vira - Human T-celle lymfotrofiske vira (HTLV) type 1 & 2 2. Fodnote "(h)", der følger efter listen  

 over vira, affattes således:
"Der foreligger indtil dato ikke noget bevis for sygdom hos mennesker  

 forårsaget af andre retrovira fra simian.
Som forebyggende foranstaltning  

 anbefales indeslutningsniveau 3 i forbindelse med arbejde med dem." 3. Følgende agenser omklassificeres fra gruppe 3 til  

 gruppe 3(**):
- Echinococcus granulosus - Echinococcus multilocularis - Echinococcus vogeli - Leishmania brasiliensis - Leishmania donovani - Plasmodium falciparum - Taenia solium - Trypanosoma brucei rhodesiense.
 4. Følgende vejledende fodnote tilføjes efter listen  

 over parasitter:
 5. Følgende agenser tilføjes og klassificeres i gruppe  

 2:
 - på listen over bakterier:
"Streptococcus suis" - på listen over parasitter:
"Cyclospora cayetanensis"." § 2 Forskriften træder i kraft den 1. november 1996.
