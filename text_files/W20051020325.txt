Klage over læge og fysioterapeuts behandling af rygsmerter og håndtering  

 af anmodning om aktindsigt Nævnet fandt ikke grundlag for at kritisere overlæge A  

 for behandlingen den 31. oktober 2001, idet nævnet lagde vægt på, at  

 overlægen  

 optog relevant sygehistorie og objektiv undersøgelse, og idet mistanke om  

 diskusprolaps i lænden ikke kræver akut behandling eller scanning, men  

 derimod  

 venten på, at tilstanden bedres.
Akut scanning udføres udelukkende i  

 forbindelse med overvejelse om akut operation, som igen kun kommer på tale,  

 hvis der er lammelser af blære- og tarmfunktionen, fremadskridende lammelser  

 af  

 benene eller fuldstændig lammelse af en benmuskel, hvilket ikke var tilfældet  

 hos patienten.
Nævnet fandt ikke grundlag for at kritisere overlæge A  

 for hans journalføring af behandlingen den 31. oktober 2001, idet patienten  

 havde oplyst, at smerterne var opstået i august 2001, og han blev undersøgt  

 første gang den 31. oktober 2001, hvorfor han fik en behandling, der var i  

 fuld  

 overensstemmelse med de af ham selv anførte symptomer.
Grænsen for at opfatte  

 tilstanden som kronisk ligger et sted imellem 6 uger og 3 måneder.
Nævnet  

 lagde  

 til grund, at der var tale om et forløb over mindst 2 måneder, og ved den  

 efterfølgende konsultationen den 22. november 2001 havde smerterne stået på i  

 mindst 3 måneder.
Patienten havde således ikke akutte smerter på  

 undersøgelsestidspunktet den 31. oktober 2001, men selve opståelsesmåden  

 kunne  

 udmærket have været akut.
Nævnet fremhævede endvidere, at der ikke var  

 noteret  

 forhold i journalen, der talte imod, at smerterne var opstået akut i august  

 2001, og at det fremgik af journalnotatet den 31. oktober 2001, at patienten  

 havde haft de aktuelle smerter siden august måned 2001.
Nævnet fandt derudover ikke grundlag for at kritisere  

 overlægerne A og B for deres behandling af patienten i perioden fra den 31.  

 oktober 2001 til den 7. marts 2002 på reumatologisk afdeling, idet der den  

 22.  

 november 2001 blev foretaget relevant objektiv undersøgelse og relevant  

 rekvireret CT-scanning og idet der ikke var objektive fund eller andre  

 forhold,  

 som pegede på, at en akut/subakut CT-scanning var påkrævet.
Nævnet fandt  

 endvidere,  

 at der den 5. december 2001 ikke var indikation for en akut MR-scanning, da  

 der  

 ikke var tale om, at der skulle foretages en akut operation eftersom der ikke  

 forelå objektive omstændigheder, der pegede på, at patientens tilstand kunne  

 udvikle sig i retning af uoprettelige skader på blære- og tarmfunktionen  

 eller  

 nerverne i benet.
 Nævnet fandt endvidere, at der ikke var grundlag for at  

 henvise patienten til yderligere undersøgelser i februar og marts 2001, idet  

 en  

 MR-scanning den 8. februar 2001 viste, at der ikke var tegn på diskusprolaps,  

 og idet undersøgelse den 7. marts 2002 viste, at der ikke var rodpåvirkning,  

 men at patientens symptomer skyldtes degenerative forandringer i ryggen og  

 nævnet fandt det relevant at der blev ordineret fortsat træning i bassin.
 Herefter fandt nævnet ikke grundlag for at kritisere en  

 fysioterapeut for hendes behandling af patienten den14. januar 2002, idet  

 hendes behandlingsstrategi ud fra McKenzie-undersøgelsesfundene samme dag  

 sammenholdt med MR-scanningen udført i december 2001, hvorved der var  

 beskrevet  

 diskusdegenerativ sygdom i lænden og en midtstillet protusion ved 5.  

 lændehvirvel uden sikker nervepåvirkning, var relevant og forsvarlig.
Nævnet fandt dog på baggrund af patientens  

 længerevarende og socialtbelastende sygehistorie, herunder særligt  

 smertemønstret i relation til bagudbøjning af ryggen, at det havde været  

 hensigtsmæssigt, om fysioterapeuten havde foranstaltet en tidlig opfølgning  

 eventuelt i form af telefonisk kontakt af hensyn til muligheden for at  

 justere  

 programmet.
Nævnet fandt endvidere, at det havde været hensigtsmæssigt, om  

 fysioterapeuten også umiddelbart efter undersøgelsen den 14. januar 2002  

 havde  

 taget kontakt til patientens fysioterapeut i primærsektoren for at få større  

 indsigt i patientens smertemønster og derved anledning til at drage tidlig  

 omsorg for en negativ behandlingseffekt.
 Endelig fandt nævnet grundlag for at kritisere overlæge  

 B og den administrerende overlæge for deres håndtering af patientens  

 anmodning  

 om aktindsigt den 20. februar 2002, idet overlæge B ikke havde overholdt 10  

 dages fristen i lov om patienters retsstilling vedrørende imødekommelse af  

 aktindsigt.  

 Nævnet fandt videre, at klinikchefens instruks til personalet om håndtering  

 af  

 anmodning om aktindsigt ikke var relevant, idet det af instruksen fremgik, at  

 der ved en patients anmodning om aktindsigt alene skulle gives delvis  

 aktindsigt, da kopi af blodprøver og de egentlige røntgensvar kun skulle  

 medsendes, hvis patienten direkte havde anmodet om dette.
