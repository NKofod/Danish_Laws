Et udenlandske selskab søgte varemærket GIANFERREFASHION registreret  

 som ordmærke.
Annsøgningen blev afslået på grund af forvekslelighed med  

 varemærket GIANFRANCO FERRE.
Det fremlagte materiale fandtes at dokumentere,  

 at klagerens varemærke GIANFRANCO FERRE havde været brugt og indarbejdet i  

 Danmark inden ansøgningens indgivelse, ligesom varemærket GIANFRANCO FERRE på  

 det pågældende tidspunkt havde været kendt og anvendt i udlandet, hvilket  

 anmelderen måtte vide eller burde have vidst År 1993, den 5. maj afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 71/91: Klage fra Gianfranco Ferre S.p.A., Italien,  

 v/Patentbureau Hofman-Bang & Boutard A/S over Patentdirektoratets  

 afgørelse 30. august 1991 af varemærke- ansøgning nr.
VA 3217 1987 fra  

 firmaet L'Uomo Vogue Italian Fashion Company, v/Leon Delon, København.
 Den 19. maj 1987 indleverede firmaet L'Uomo Vogue Italian Fashion Company,  

 v/Leon Delon en ansøgning om registrering af varemærket GIANFERREFASHION  

 (ordmærke) for alle varer i klasse 18 og 25. Ansøgningen blev den 19. april  

 1989 bekendtgjort i Dansk Varemærketidende.
Ved skrivelse af 19. juni 1989 nedlagde klageren i medfør af  

 Varemærkelovens § 20, stk. 2, indsigelse mod registrering af det ansøgte  

 mærke.
I skrivelsen anførtes:
»Indsigelsen støttes på, at det er indsigerens opfattelse, at  

 indsigers varemærke GIANFRANCO FERRE« er så velkendt i vide kredse i  

 Europa og i øvrigt også i ikke-europæiske lande, at der er tale om en  

 uberettiget udnyttelse af det italienske selskabs mærke, jf.
Varemærkelovens  

 §14, stk. 1, nr. 6-7. Betegnelsen GIANFRANCO FERRE' anvendes i Danmark for  

 beklædning, og er i øvrigt også omtalt i diverse modejournaler, der også  

 distribueres i Danmark.
Under henvisning til, at instruktion om indsigelse først er kommet os i  

 hænde for ganske nylig, skal vi anmode om, at der meddeles os en frist på 2  

 måneder til nærmere at dokumentere det ovenfor anførte, idet vi dog allerede  

 for indeværende opfordrer anmelderen til at trække sin anmeldelse tilbage på  

 det foreliggende grundlag.' Patentdirektoratet gav ved skrivelse af 3. juli 1989 klageren frist til  

 indsendelse af nærmere indsigelsesbegrundelse.
 Ansøger anførte i skrivelse af 5. juli 1989 følgende:
 »Vi har bevis fra patentdirektoratet, at navnet: GIANFRANCO  

 FERRE« ikke var registreret i Danmark, før vi fik det registreret.
 A - Vi ønsker registreringsbevis tilsendt.
 B - Vi ønsker anmeldelsesfotokopi tilsendt.
 C - Efter den danske lov, har vi registreringsretten.
 - Den der kommer først til mølle, får først malet.
 Det er ligemeget hvis logo det er, hvem det er og hvor meget han er kendt.
Efter Dansk Analyse Bureau's mening, og vores undersøgelse, bevises det at  

 der er ingen blade i Danmark registreret under navnet: GIANFRANCO FERRE', og  

 ingen har hørt navnet i Danmark, og det sælges ikke under det navn.
De kan  

 selv undersøge sagen i kioskerne.
Vi ønsker bevismateriale.
Da det er lovpligtigt, at dokumentere beviser.
 Den der først får det registreret har ret.
Vi har haft sådanne sager 6 gange før, og vi har altid vundet, under vores  

 firma og vores 8 datterselskaber.' Klageren anførte i skrivelse af 5. oktober 1989 som nærmere  

 indsigelsesbegrundelse:
 »Til dokumentation for indsigerens påstand om, at varemærket  

 GIANFRANCO FERRE« er så velkendt i vide kredse i Europa, betegnelsen  

 anvendes i Danmark for beklædning, vedlægges følgende dokumentation:
 1. Genpart af fakturaer, udstedt til den danske virksomhed butik VAGN,  

 Østergade 13, 1100 Købehhavn K, der forhandler indsigerens varer i Danmark.
 Som det vil fremgå af diverse fakturaer, der hidrører leverancer for  

 henholdsvis årene 1985, 86 og 1987, er de leverede varer GIANFRANCO FERRE'  

 kollektioner.
 2. Der vedlægges genpart af registrering af varemærket GIANFRANCO FERRE' i  

 Italien, De Forenede Stater og i Grækenland.
 Derudover bemærkes det, at indsigeren har registrering af samme varemærke  

 i England, Canada, Taiwan, Syd-Afrika, Panama, Venezuela, Paraguay og Mexico.
 3. Der vedlægges et stoftrykt mærke, der påsys indsigerens produkter.
 4. Til yderligere dokumentation for at mærket GIANFRANCO FERRE' er kendt  

 vidt og bredt, vedlægges kopier af en række modemagasiner, herunder  

 »Jardin des Modes« af september 1986, »Paris Officiel« af  

 marts 1986, »Manner Vogue« af september 1986, »Paris  

 Vogue« af oktober 1987, »Deutch Vogue« af september 1985, med  

 hertil hørende dokumentation for indrykning af annonce i samme blad  

 »Femme« af oktober 1986 og »Burda« fra 1986.
 Derudover vedlægges kopier af fakturaer udstedt til GIANFRANCO FERRE'  

 vedrørende indrykning af en annonce for samme produkt i et engelsk  

 modemagasin.
 På baggrund i den foreliggende dokumentation gøres det gældende, at  

 indsigeren gennem omfattende annoncering samt salg i Danmark har  

 dokumenteret, at produktet GIANFRANCO FERRE' er kendt, og at der som følge af  

 den omfattende brug af betegnelsen - også i Danmark - er statueret en  

 varemærkeret for indsigeren.
 Den dokumenterede omfattende varemærkemæssige brug af betegnelsen  

 GIANFRANCO FERRE'også i Danmark, betyder efter indsigerens opfattelse af  

 anmelderen af mærket GIAN FERRE' FASHION uden tvivl antages at være bekendt  

 med indsigerens mærke, hvilket så meget desto mere må antages at være  

 tilfældet, eftersom anmelderesn udøver virksomhed inden for samme branche.
 Dette understøttes endvidere af det forhold, at betegnelsen GIANFERRE'  

 indeholdes fuldstændigt i indsigerens varemærke, hvorved varemærkerne er  

 forvekslelige, og det ikke efter indsigerens opfattelse vil være muligt at  

 adskille disse to fra hinanden.
På ovennævnte baggrund skal vi derfor anmode om, at det anmeldte mærke  

 afslås under henvisning til varemærkelovens § 14, stk. 1, nr. 6 og 7, jvf. §  

 6, stk. 1.' I skrivelse af 12. december 1989 imødegik ansøger indsigelsen således:
 »I besvarelse af Deres skrivelse af den 13. oktober d.å. skal vi  

 herved afvise indsigers anbringende, alene ud fra den betragtning, at der er  

 tale om et fuldstændigt andet, og anderledes varemærke: Gian FRANCO Ferre.
 Det er for eksempel helt soleklart, at det ville kunne lade sig gøre, at  

 registrere varemærket Gian UFRANCO Ferre, fordi der i dansk  

 handelsterminologi og i dansk juridisk terminologi er klar og stringent  

 forskel på FRANCO og UFRANCO.
 Vort varemærke derimod: Gianferrafashion, har intet med navnet Franco,  

 intet med Generalissimo Francesco Franco, og intet med speditions- og/eller  

 fragtomkostninger at gøre overhovedet, og det er registreret i 5  

 skandinaviske lande, i kolonier, i Mellemøsten, Afrikanske lande, Asien,  

 Nærøsten og Oceanien.
Indsigers bemærkning om, at varer af det pågældende mærke - Gian FRANCO  

 Ferre - har været solgt i yderst begrænset omfang fra 1 enkelt, meget lille  

 og lidet kendt forretning i Danmark, sammenholdt med, at mærket aldrig har  

 været annonceret i Kongeriget Danmark kan ikke kaldes »omfattende brug  

 af betegnelsen«.
Mærket er totalt ukendt i alle de Skandinaviske lande,  

 og det beror formentlig på tilfældigheder, at indsiger selv kender det'.
 Ved skrivelse af 16. januar 1990 udtalte indsiger:
 »De fremsatte bemærkninger i vor tidligere skrivelse til direktoratet  

 af 5. oktober 1989 fastholdes, og det nu fremkomne fra ansøgers side giver  

 således ikke anledning til at ændre grundlaget for indsigelsen.
 Der skal alene fremsættes følgende supplerende bemærkninger:
Det er efter indsigers opfattelse ikke så tydeligt, at der måtte være stor  

 forskel mellem mærkerne GIANFERREFASHION og GIANFRANCO FERRE«.
Dette  

 hænger sammen med, at de første fire bogstaver GIAN er identiske, og at FERRE  

 indgår i begge betegnelser.
Muligheden for at forveksle de to mærker er  

 derfor overordentlig stor - også ud fra betragtningen om det udviskede  

 erindringsbillede.
Det af ansøger angivne eksempel forekommer indsiger  

 komplet uforståeligt og varemærkemæssigt irrelevant.
Tilsvarende gør sig gældende med hensyn til ansøgers resterende del af  

 argumentationen, der efter indsigerens opfattelse ej heller bør kunne  

 tillægges betydning i forbindelse med sagens afgørelse.
Herudover har  

 indsiger ingen bemærkninger at knytte til de fremsatte synspunkter.
 Det må herefter fortsat gøres gældende, at det anmeldte mærke afslås under  

 henvisning til varemærkelovens § 14, stk. 1, nr. 6 og 7, jf. § 6, stk. 1 ud  

 fra ovennævnte samt tidligere fremsatte betragtninger.
 Dersom direktoratet måtte give anmelder yderligere anledning til at udtale  

 sig i sagen, anmoder vi venligst om at blive gjort bekendt med dette indlæg,  

 forinden endelig afgørelse træffes'.
 Ansøger anførte i skrivelse af 25. marts 1990 følgende:
»Idet vi ærbødigst henviser til Deres ærede skrivelse af 26. januar  

 1990 skal vi herved til Deres orientering oplyse, at vi netop har færdiggjort  

 byggeriet af en stor, hypermoderne fabrik i Libanon - hvor skat,  

 arbejdsgiverforsikringer, ATP og moms er et totalt ubekendt begreb - hvor vi  

 kan producere til super-lav-pris, og vi begynder nu produktion af i første  

 kvote 200.000 stk. damebeklædning og 100.000 stk. herrebeklædning, alt i en  

 høj kvalitet, som skal sælges over hele Europa, påsyet logoet Gian Ferre til  

 udsalgspriser en-detail ca.
USD 26 pr. enhed (kjoler/habitter m.m.) og vi har  

 allerede fået kæmpe-forhåndsordrer fra Italien, Frankrig og Spanien.
Alt  

 tøjet til Europa vil bære etiketter under navnet Ferre.
Derudover har vi  

 bestilt en kosmetikserie, med parfumer, deodoranter og læbestift - samt en  

 solbrilleserie og diverse sportsartikler, løbesko og lignende til  

 lavprisproduktion i Indonesien, således at vi bliver i stand til at sælge  

 alle disse produkter til lavpriser overalt i Europa under navnet Gian Ferre.
 Vi har allerede 108 internationalt kendte mærker registreret, og er  

 villige til en forhandling omkring vor brug af logoet Gian Ferre, såfremt  

 dette måtte ligge indsiger på sinde.
 Såfremt indsiger ønsker at stoppe vor brug af logoet Gian Ferre, som vi og  

 vore Europæiske kunder er meget glade for, og hvilket vi alle venter os  

 enormt meget af - specielt at vi imødeser ordrer fra USA og Mellemøsten, hvor  

 vore salgsagenter p.t. arbejder på højtryk - må indsiger fremsætte et seriøst  

 tilbud om økonomisk kompensation.
Vi henviser i øvrigt ærbødigst til vor skrivelse af den 12. december 1989,  

 hvilken fastholdes, så meget desto mere, som at den af indsiger fremhævede  

 forretning, som angiveligt skulle have markedsført indsigers varemærke, nu er  

 ophørt.
Herefter vil indsigers varemærke altså slet ikke være markedsført i  

 Skandinavien«.
 Direktoratet tilskrev den 7. juni 1990 indsigeren således:
 »I fortsættelse af tidligere brevveksling vedrørende ovennævnte  

 varemærke, mod hvis registrering De på vegne Gianfranco Ferre« S.R.L.  

 har nedlagt indsigelse, fremsendes til udtalelse en kopi af ansøgers  

 skrivelse hertil af 25. marts 1990. Af skrivelsen fremgår, at ansøger er  

 villig til en forhandling omkring brugen af logoet GIAN FERRE.
 En eventuel udtalelse i anledning af ovenstående må indsendes inden  

 udløbet af ovennævnte svarfrist'.
 Indsigeren svarede i skrivelse af 3. august 1990 følgende:
 »Under henvisning til direktoratets skrivelse af 7. juni 1990 hvormed  

 fulgte kopi af anmelderens skrivelse af 25. marts 1990, skal vi meddele, at  

 indsigelsen og den til støtte herfor fremsatte argumentation i det hele må  

 fastholdes.
I anmelderens seneste skrivelse af 25. marts 1990 fremkommer der ikke  

 oplysninger, der på nogen måde afsvækker, at der foreligger forvekslelighed  

 mellem GIANFERRE FASHION og GIANFRANCO FERRE.
Det skal i denne forbindelse i  

 øvrigt anføres, at Gianfranco Ferre er en yderst kendt designer, som bl.a. er  

 tilknyttet modehuset Dior i Frankrig.
Vi vedlægger som dokumentation herfor  

 en artikel i Politikken lørdag den 28. juli 1990. Denne omstændighed kan  

 næppe være anmelderen ubekendt, ligesom dette forhold naturligvis er en  

 yderst skærpende omstændighed i afgørelsen af, hvorvidt betegnelserne  

 GIANFERRE FASHION og GIANFRANCO FERRE er forvekslelige.
Det fastholdes i  

 denne relation, at GIANFERRE FASHION i høj grad er egnet til at give  

 associationer til designeren Gianfranco Ferre.
 På baggrund af de tidligere fremsatte samt ovenanførte betragtninger skal  

 vi derfor fortsat anmode om, at det anmeldte mærke afslås under henvisning  

 til varemærkelovens § 14, stk. 1, nr. 6 og 7, jf. § 6, stk. 1.
 Vi tillader os at gå ud fra, at direktoratet på det nu foreliggende  

 grundlag træffer afgørelse i sagen, men såfremt anmelderen måtte få lejlighed  

 til at fremsætte yderligere bemærkninger, anmoder vi venligst om at måtte  

 blive gjort bekendt hermed, forinden afgørelsen træffes«.
 Ansøgeren udtalte hertil i skrivelse af 21. september 1990:
 »Indledningsvis gør vi høfligst opmærksom på, at vort hovedkontor er  

 flyttet til Beiruth, Libanon: med adresse: Rue Palestine 55, Immeuble-PLO, 9.  

 etage: grundet at Republikken Libanon ikke opkræver skat, moms og andre  

 afgifter af europæiske firmaer.
 Vort problem er nu, at kommunikationen med vort hovedkontor i Beiruth på  

 grund af en i Libanon verserende borgerkrig er yderst vanskelig: Vi har  

 således desværre ikke post-, telefon-, telefax- eller telexforbindelse med  

 hovedkontoret.
 Vort råd til herr Gianfranco Ferre er derfor, at han snarest tager  

 et rutefly til Beiruth, hvilket er meget let: at komme tilbage er  

 beklageligvis ikke så let, men vi ved at vort hovedkontor vil være gæstfrit,  

 ligesom vi ved, at kontorbygningens bevæbnede vagter vil drage fornøden  

 omsorg for gæstens sikkerhed fra lufthavnen til vort firmas hovedkontor, og  

 gæsten må således ikke frygte at blive taget som nyt europæisk gidsel i  

 Libanon.
Men fra vor side i Europa-filialen, vil vi gøre en lang historie meget  

 kort: Gianferre Fashion er et mærke, som vi har markedsført i mange år,  

 specielt i Mellemøsten, og til vore kunders store tilfredshed: MEN hvis herr  

 Gianfranco Ferre er interesseret i at vor brug af vort veltjente logo gennem  

 mange år, Gianferre Fashion skal ophøre, så kan vi drøfte, om vi for en  

 engangsydelse, stor USD 200.000,00 som erstatning fra herr Gianfranco Ferre  

 vil være villige til totalt at ophæve fremtidig brug fra vor side af vort  

 logo, Gianferre Fashion, hvilket vi i så fald vil garantere skriftligt.
Hvis  

 herr Gianfranco Ferre vil benytte sig af dette vort tilbud skal kontrakt  

 herom underskrives inden fristen for vor ordrebekræftelse over for vore  

 kinesiske fabrikanter vedrørende vor 1991-kollektion på tøj, sko, smykker,  

 parfumer, briller, tasker, etc., hvilken har udløbsfrist den 28. november  

 1990! De i indsigers skrivelse af den 3. august 1990 fremførte betragtninger er  

 uden relevans, og fuldstændig uden værdi, betydning og mening.
Selve  

 skrivelsen er komplet meningsløs og røber en frapperende mangel på  

 international juridisk erfaring og - professionalitet.
Vi gør opmærksom på,  

 at vi har ca. 23 internationalt registrerede varemærker, bl.a.
L'Uomo og  

 Vogue«.
 I skrivelse af 24. januar 1991 til direktoratet meddelte ansøgeren  

 følgende:
 »Vi henleder herved høfligst Deres opmærksomhed på, at herr  

 Gianfranco Ferre ikke har ønsket at benytte sig af det i vor skrivelse af den  

 21. september 1990 fremsatte tilbud, hvilket havde datoen den 28. november  

 1990 som ultimodato.
 Vi beder Dem således herefter - under henvisning til ovennævnte - snarest  

 fremsende os bevis for registrering af vort varemærke«.
 Patentdirektoratet fremsendte den 14. februar 1991 kopi af ansøgers  

 skrivelse til indsigers udtalelse, idet man i følgeskrivelsen anførte:
 »Det skyldes en meget beklagelig fejltagelse, at skrivelsen ikke er  

 fremsendt på langt tidligere tidspunkt under hensyn til at det i skrivelsen  

 fremsatte tilbud skulle besvares inden den 23. november 1990«.
 Indsiger meddelte den 14. marts 1991, at man ikke havde yderligere  

 udtalelser i sagen.
 Patentdirektoratet udtalte i skrivelse af 12. juni 1991 til indsigeren  

 bl.a. følgende:
 »De har i skrivelse af 14. marts 1991 oplyst, at man ikke ønsker at  

 fremkomme med yderligere udtalelser og anmoder om, at der træffes afgørelse i  

 sagen.
 I ovennævnte anledning skal det indledningsvis meddeles, at et varemærke  

 ikke må registreres, når mærket er forveksleligt med et varemærke, der er  

 taget i brug her i landet på det tidspunkt, da ansøgningen indgives og som  

 vedvarende anvendes her, jf. varemærkelovens § 14, stk. 1, nr. 6. Endvidere  

 bestemmes det i § 14, stk. 1, nr. 7 i varemærkeloven, at et mærke ikke må  

 registreres, når mærket er forveksleligt med et varemærke, der er taget i  

 brug i udlandet på det tidspunkt, da ansøgning om registrering indgives og  

 vedvarende anvendes der, og ansøger på ansøgningstidspunktet kendte eller  

 burde kende dette.
Det er direktoratets opfattelse, at ordet Gianferre Fashion er  

 forveksleligt med indsigernes varemærke Gianfranco Ferre.
Mærkedelen  

 »fashion« i ansøgers mærke angiver for varer i klasserne 18 og 25  

 kun, at der er tale om modevarer, og ordet Gianferre er fuldstændigt  

 indeholdt i ordene Gianfranco Ferre.
 Direktoratet mener imidlertid ikke, at det indsendte materiale, der skal  

 dokumentere brug af betegnelsen Gianfranco Ferre her i landet, jf.  

 varemærkelovens § 14, stk. 1, nr. 6, er tilstrækkeligt, idet de indsendte  

 fakturaer fra indsiger nok viser en brug af mærket Gianfranco Ferre inden  

 ansøgningens indgivelse den 19. maj 1987, men visse af fakturaerne indeholder  

 ikke navnet Gianfranco Ferre, og der findes heller ikke fakturaer, der viser,  

 at mærket fortsat anvendes her i landet.
 De har tillige oplyst, at mærket er anvendt i udlandet, og De har henvist  

 til bestemmelsen i § 14, stk. 1, nr. 7.
Det forhold, at navnet Gianfranco Ferre er registreret i USA for nogle  

 nærmere angivne varer i klasserne 9, 14, 18, 24 og 25 henholdsvis 15. maj  

 1984 og 28. maj 1985 viser nok, at navnet er brugt før ansøgningernes  

 indgivelse, men ikke at mærket fortsat anvendes i USA.
De øvrige  

 varemærkeregistreringer viser ikke brug af mærket i udlandet.
 De fremsendte annoncer fra forskellige internationale magasiner viser kun  

 en vis brug af Gianfranco Ferre, men ikke at mærket har været brugt senere  

 end 1986.
 Den nedlagte indsigelse i medfør af bestemmelserne i varemærkelovens § 14,  

 stk. 1, nr. 6 og 7, kan således kun tages til følge, såfremt der indsendes  

 yderligere materiale, der viser, at betegnelsen Gianfranco Ferre er taget i  

 brug som varemærke her i landet eller i udlandet forinden ansøgningens  

 indgivelse den 19. maj 1987 og fortsat anvendes her i landet eller i  

 udlandet, og der må endvidere indsendes en liste over de varer, som mærket må  

 anses at være brugt for.
 Den ovennævnte dokumentation forventes indsendt hertil snarest muligt og  

 senest inden 2 måneder fra dato, da indsigelsen i modsat fald, som ovenfor  

 nævnt, ikke vil kunne tages til følge'.
 I skrivelse af 12. august 1991 anførte indsigeren følgende:
 »Vi henviser til direktoratets skrivelse af 12. juni 1991, hvorved  

 det bl.a. er blevet os meddelt, at vor indsigelse vil kunne tages til følge,  

 såfremt der indsendes yderligere dokumentation for, at betegnelsen GIANFRANCO  

 FERRE er taget i brug som varemærke i Danmark eller i udlandet forinden  

 ansøgningens indgivelse den 19. maj 1987 og fortsat anvendes.
I den forbindelse henviser vi til vor tidligere skrivelse af 5. oktober  

 1989 til direktoratet, hvormed fulgte genpart af en række fakturaer, udstedt  

 af indsigers danske forhandler på daværende tidspunkt, Boutique Vagn.
Disse  

 fakturaer dokumenterer salg og leverancer for årene 1985, 1986 og 1987. - Når  

 direktoratet fortsat ønsker dokumentation for mærkets brug forud for  

 anmeldelsesdatoen den 19. maj 1987, beder vi venligst om at få oplyst, om  

 grunden hertil måske er den, at de fremsendte fakturakopier ikke er  

 tilstrækkelig tydelige til, at dette klart fremgår heraf.
 Det bemærkes i øvrigt, at det fremsendte fakturamateriale dokumenterer, at  

 Boutique Vagn har udstedt den sidste faktura den 23. marts 1989.
Med hensyn til den efterfølgende periode kan vi oplyse, at der  

 beklageligvis skete det, at Boutique Vagn gik konkurs, hvorefter vor klient  

 var nødsaget til at søge en ny dansk forhandler.
Denne nye forhandler er i  

 juni måned 1990 udpeget til at være Illum's A/S. - Vi fremsender i den  

 anledning nogle yderligere fakturaer, udstedt til A.C.
Illums A/S i perioden  

 3. juli 1990 til 13. marts 1991.
 I den mellemliggende periode, det vil sige 23. marts 1989 - 3. juli 1990,  

 har vor klient ikke umiddelbart dokumentation for stedfundet salg, men der  

 har utvivlsomt fundet salg sted af restvarelager i forbindelse med  

 konkursboets behandling.
Vor klient har anvendt lidt over et år til at finde en ny forhandler,  

 hvilket må siges ikke at være usædvanligt, da der er tale om særlige  

 mærkevarer.
Det er derfor forståeligt, at vor klient har gjort alt for at  

 finde en så solid forhandler som muligt.
Det bestemmes inden for varemærkeretten, at dersom en varemærkeret alene  

 støtter sig på mærkets benyttelse, vedvarer retten så længe mærket er i brug.  

 Såfremt brugen ophører falder varemærkeretten bort.
Imidlertid er reglen  

 ligeledes den, at et bortfald kun indtræder, hvis brugsophøret er af mere  

 definitiv art.
Et mere tilfældigt eller kortvarigt brugsophør er således ikke  

 nok.
I den forbindelse henviser vi til Betænkning til varemærkeloven, hvorfra  

 følgende citeres:
 »Har mærket været ude af brug, udelukker dette dog ikke beskyttelse,  

 såfremt ophøret kun har været af kortere varighed eller er foranlediget af  

 særlige omstændigheder«.
Vi gør gældende, at det forhold, at indsigers danske forhandler går  

 konkurs, må siges, at være en særlig omstændighed.
I dette tilfælde gøres det  

 således gældende, at indsigers varemærkeret på grund af de konkrete  

 omstændigheder ikke kan anses for bortfaldet.
 Endelig - med hensyn til vor klients repræsentation i den øvrige del i  

 verden -, vedlægges i kopi uddrag af indsigers brochure vedrørende  

 1991-kollektionen.
 Vi går ud fra, at vi med ovennævnte har imødekommet direktoratets  

 yderligere krav om dokumentation for brugen af betegnelsen GIANFRANCO FERRE  

 såvel i Danmark som i udlandet og tillader os at gå ud fra, at indsigelsen  

 tages til følge'.
 Patentdirektoratet traf afgørelse i sagen den 30. august 1991 og afviste  

 indsigelsen med følgende begrundelse:
»Det er direktoratets opfattelse, at det nu indsendte materiale  

 sammen med tidligere indsendt materiale ikke på tilstrækkelig måde  

 dokumenterer brugen af ordene Gianfranco Ferre som varemærke for indsigeren  

 her i landet eller i udlandet.
De nu indsendte fakturaer nævner ikke  

 varemærket Gianfranco Ferre.
Så vidt ses nævnes alene betegnelsen Collezione  

 G.F.
Ferre.
Personnavnet G.F.
Ferre kan ikke opfattes som identisk med  

 varemærket Gianfranco Ferre, og således heller ikke opfattes som en brug af  

 dette varemærke.
Hvad angår de tidligere indsendte fakturaer var det kun få af disse, der  

 på midten var stemplet Gianfranco Ferre.
De fleste indeholdt ikke betegnelsen  

 Gianfranco Ferre.
 Den nedlagte indsigelse under henvisning til bestemmelserne i § 14, stk.  

 1, nr. 6 og 7 i varemærkeloven kan herefter ikke tages til følge«.
 Ansøgeren udtalte hertil i skrivelse af 7. september 1991:
 »Vi gør Dem opmærksom på, at Deres forhandlinger med den sag er  

 ugyldig efter vores svar af 21. september 1990, da udløbsfristen var den 28.  

 november 1990. Den strider mod EF's patent- og registreringslovgivning.
 Modparten har juridisk tabt sagen efter udløbsfristen den 28. november  

 1990 ifølge Den Internationale Domstolslovgivning.
Vi har bevis på, at det danske Patentdirektoratet er på modpartens side,  

 da en tidligere ansat i Patentdirektoratet nu er ansat hos modparten  

 Hofman-Bang & Boutard A/S.
Det er i strid med loven.
Da deres forhandlingssag nu er ugyldig, gider vi ikke høre fra nogle af  

 parterne mere.
Da vi har brugt vores varemærke »GIANFERREFASHION«  

 de sidste 23 år, vil vi fortsat bruge det så længe det passer os'.
Afgørelsen af 30. august 1991 har klageren ved skrivelse af 28. november  

 1991 indbragt for Patentankenævnet med påstand om, at afgørelsen omgøres.
I  

 klagebegrundelsen af 28. november 1991 anførtes:
»I sin afgørelse har direktoratet anført, at det tidligere fremsendte  

 materiale ikke på tilstrækkelig måde dokumenterer brugen af ordene GIANFRANCO  

 FERRE som varemærke for indsigeren her i Danmark eller i udlandet.  

 Direktoratet har i den forbindelse i særdeleshed lagt vægt på, at de  

 indsendte fakturakopier ikke specifikt nævner varemærket GIANFRANCO FERRE,  

 men alene angiver betegnelsen Collezione G.F.
Ferre.
Det er således væsentligt indledningsvis at understrege, at ankesagen  

 alene drejer sig om, hvorvidt det tidligere indsendte materiale sammen med  

 det nu under anken foreliggende materiale - jf. nedenfor - må anses for  

 tilstrækkeligt til, at den nedlagte påstand kan tages til følge.
Således har  

 Patentdirektoratet i sin afgørelse af 30. august 1991 indledningsvis  

 bemærket, at såfremt dokumentationskravet kan opfyldes, da er varemærkerne  

 GIANFRANCO FERRE og GIANFERRE FASHION at anse for forvekslelige.
Med hensyn til det tidligere fremsendte fakturamateriale bemærkes, at  

 dette alene har kunne fremsendes i kopier.
Fakturaunderlaget, som også  

 vedlægges nærværende skrivelse, dokumenterer salg og leverancer til Danmark  

 af GIANFRANCO FERRE varer for årene 1985, 1986, 1987, det vil sige forud for  

 ansøgningen af GIANFERRE FASHION mærket.
Når denne dokumentation ikke har  

 været tilstrækkelig for Patentdirektoratet, er vi af den opfattelse, at dette  

 hænger sammen med, at de fremsendte kopier ikke var tilstrækkeligt tydelige  

 til, at man kunne udlede, at der var tale om levering af GIANFRANCO FERRE  

 varer.
Dette er således årsagen til, at Patentdirektoratet lægger så meget  

 vægt på, at man alene kan se betegnelsen G.F: Ferre, men ikke hele  

 varemærkeangivelsen GIANFRANCO FERRE.
Med nærværende skrivelse vedlægges  

 samme med fakturadokumentation mærket BILAG 1-4. Som det vil fremgå af en  

 stor del af dette materiale, bærer fakturaerne yderligere et stort påstemplet  

 COLLEZIONE GIANFRANCO FERRE.
Da imidlertid dette stempel i kopiform ikke  

 altid er lige tydeligt, er dette også årsagen til, at stemplet ikke er  

 synbart på samtlige kopier, men med nærværende fremsendelse af de nævnte  

 fakturakopier i en mere læselig form fremgår det altså, at stemplet er påført  

 fakturaerne.
Det kan herefter konstateres, at der ikke alene er tale om  

 angivelsen COLLEZIONE G.F.
FERRE, men altså også den fulde betegnelse  

 GIANFRANCO FERRE.
Det kan i øvrigt tilføjes, at mærket fortsat er i brug i Danmark, idet  

 A.C.
Illums A/S er appellantens nuværende danske forhandler.
I den relation  

 vedlægger vi til orientering kopi af yderligere fakturaer vedrørende salg af  

 GIANFRANCO FERRE produkter i perioden 3. juli 1990 til 13. marts 1991, jf.  

 BILAG 15-19. Af de sidstnævnte fakturaer fremgår det, at der henholdsvis  

 anvendes Collezione G.F.
Ferre og også angivelse af selskabsrelationen  

 Diffusione Ferre s.r.l., hvilket referer sig til en afdeling af Gianfranco  

 Ferre-selskabet.
Som BILAG 20 vedlægges en skrivelse fra A.C.
Illums A/S af 17. oktober  

 1991, hvoraf fremgår, at man er den nuværende forhandler i Danmark af  

 GIANFRANCO FERRE varer.
Det fremgår af samme skrivelse, at produkterne fra  

 Gianfranco Ferre S.p.a. i få tilfælde markedsføres under betegnelsen G.F.  

 Ferre.
Dette forklarer således også, hvorfor der internt - det vil sige i  

 forbindelse med fakturering mellem leverandør og forhandler - alene anføres  

 betegnelsen G.F.
Ferre.
Imidlertid er der, således som det også fremgår af  

 skrivelsen fra Illums, ingen tvivl om, hvad betegnelsen G.F.
Ferre dækker  

 over.
Det skal dog bemærkes, at Illums samtidig bekræfter, at langt den  

 største del af markedsføringen af produkterne sker under den fulde betegnelse  

 GIANFRANCO FERRE.
Det må samtidig erindres, at det fremlagte fakturaunderlag  

 i nærværende sag jo ikke er udtryk for en fakturering over for forbrugeren og  

 derfor heller ikke giver et retmæssigt billede af den faktiske anvendelse af  

 varemærket.
Dette er - således som det også hævdes fra Illums - nu som  

 tidligere GIANFRANCO FERRE.
Det ovenfor anførte skulle således til fulde dokumentere, at varemærket  

 GIANFRANCO FERRE har været anvendt i Danmark i et vidt omfang og under alle  

 omstændigheder lang tid forud for anmeldelsen af GIANFERRE FASHION  

 varemærket.
Til yderligere dokumentation herfor vedlægges som BILAG 21 en  

 erklæring fra Dansk Textil Union af 29. oktober 1991, hvor det bekræftes, at  

 varemærket GIANFRANCO FERRE må anses som værende indarbejdet for Gianfranco  

 Ferre S.p.A.
Herefter kan det konkluderes, at varemærket GIANFRANCO FERRE er  

 indarbejdet i Danmark og at der også er statueret identitet mellem  

 betegnelserne G.F.
Ferre og GIANFRANCO FERRE.
Der er herefter tilstrækkeligt  

 grundlag til at give appellanten medhold i, at GIANFERRE FASHION mærket ikke  

 bør fremmes til registrering, jf. varemærkelovens § 14, stk. 1, nr. 6, jf. §  

 6, stk. 1.
Subsidiært er det over for Patentdirektoratet gjort gældende, at det  

 anmeldte mærke ligeledes må anses for uregistrerbart på baggrund af  

 varemærkelovens § 14, stk. 1, nr. 7. tilsvarende subsidiær påstand fremsættes  

 i nærværende ankesag.
I henhold til § 14, stk. 1, nr. 7 kan et varemærke ikke  

 registreres, når mærket er forveksleligt med et varemærke, der er taget i  

 brug i udlandet på det tidspunkt, da anmeldelsen om registrering indgives, og  

 som vedvarende anvendes der, og anmelderen på anmeldelsestidspunktet kendte  

 eller burde kende dette.
Appellanten er i besiddelse af mange registreringer af varemærket  

 GIANFRANCO FERRE internationalt og som eksempel herpå vedlægges kopier af  

 registreringsbeviser for Algeriet, Tyskland, Østrig, Benelux, Egypten,  

 Spanien, Frankrig, Liechtenstein, Marocco, Monaco, Portugal, Schweiz,  

 Tunesien, England og Nordirland, USA, Canada, Taiwan, Sydafrika, Grækenland,  

 Panama, Venezuela, Mexico og Paraguay, jf.
BILAGENE 22-32.
 Som yderligere dokumentation for mærkets brug vedlægges som BILAG 33 litra  

 A-I, kopier af fakturaer for betaling af reklameomkostninger siden februar  

 1986.
 Endelig vedlægges som BILAG 35-37 3 originale kataloger over GIANFRANCO  

 FERRE kollektioner, henholdsvis efterår 1989/90, forår 1990 og forår 1991.  

 Samme kataloger dokumenterer i øvrigt mangfoldigheden af Gianfranco Ferre  

 butikker.
Det må herefter ligeledes anses for dokumenteret og bevist, at varemærket  

 GIANFRANCO FERRE er i brug i udlandet på det tidspunkt, da anmelderen af  

 GIANFERRE FASHION mærket anmoder om registrering af dette i  

 Patentdirektoratet.
At GIANFRANCO FERRE mærket fortsat er i brug er der ingen  

 tvivl om, jf. de kataloger, der er vedlagt til dokumentation herfor.
Det er  

 klart, at der naturligvis kan produceres yderligere kataloger over de enkelte  

 kollektioner om fornødent.
Det kan oplyses, at personen Gianfranco Ferre er en meget kendt designer,  

 som bl.a. er chefdesigner for modehuset Dior i Frankrig.
Til dokumentation  

 for denne påstand vedlægges kopi af avisartikel i Dagbladet Politikken lørdag  

 den 28. juli 1990, jf.
BILAG 34. Denne omstændighed kombineret med  

 udbredelsen af GIANFRANCO FERRE butikkerne rundt omkring i verden samt  

 erklæringerne fra henholdsvis A.C.
Illums A/S og Dansk Textil Union bevirker,  

 at anmelderen af GIANFERRE FASHION mærket utvivlsomt har været bekendt med  

 GIANFRANCO FERRE varemærket.
Dette forhold understreges af det faktum, at  

 GIANFERRE FASHION varemærket ud over at være forveksleligt med GIANFRANCO  

 FERRE varemærket helt klart er inspireret af sidstnævnte, eftersom det alene  

 er bestanddelen FRANCO, der er udgået af det anmeldte mærke.
 Det gøres herefter gældende, at det ligeledes er bevist, at ansøgningen  

 ikke bør tages til følge heller i medfør af varemærkelovens § 14, stk. 1, nr.  

 7.
 Det anførte bør herefter samlet medføre, at Patentankenævnet omgør den af  

 Patentdirektoratet trufne afgørelse, således at varemærket GIANFERRE FASHION  

 nægtes fremmet til registrering«.
 Ansøgeren har i skrivelse af 20. marts 1992 udtalt følgende:
 »Hermed fremsendes svar på Deres brev af den 11. marts 1992. Ifølge  

 vores tidligere brevkorrespondance: den 21. september 1990, den 24. januar  

 1991, den 22. maj 1991 og den 7. september 1991 (vedlagt kopier), fremgår  

 det, at ankesagen er ugyldig efter Romtraktaten og EF-patentloven.
Yderligere har Gianferre Fashion den 25. marts 1991, skriftligt informeret  

 os om, at de ikke har interesse i at videreføre sagen.
Vi beder Dem derfor om  

 at være så venlig at sendes os vores registreringsbevis, med håb om at sagen  

 hermed definitivt kan afsluttes«.
 I anledning af klagen har direktoratet ved skrivelse af 4. juni 1992  

 afgivet følgende udtalelse:
»Under henvisning til den af ansøger til os indsendte skrivelse af 7.  

 september 1991, hvoraf det fremgår, at ansøger har bevis for, at  

 Patentdirektoratet er på modpartens side, da en tidligere ansat her nu er  

 ansat hos Hofman-Bang & Boutard A/S, skal det oplyses, at fuldmægtig  

 Birgit Wiborg forlod direktoratet allerede den 1. maj 1988 for at tiltræde en  

 stilling hos Hofman-Bang & Boutard A/S.
Hun ses ikke at have deltaget i  

 behandlingen af nærværende sag.
Hun er den eneste sagsbehandler, der fra  

 varemærkeafdelingen er gået til klageren.
Det skal her tilføjes, at fuldmægtig Helle Lund Christiansen, der en tid  

 har været sagsbehandler i denne sag, forlod direktoratet den 1. september  

 1991 og har siden været ansat i firmaet Plougmann & Vingtoft A/S,  

 København.
Dette selskab har direktoratet ikke haft forbindelse med i denne  

 sag«.
 Ankenævnet har behandlet sagen på sit møde den 23. marts 1993.
For klageren mødte cand.jur.
Birgit Wiborg.
For ansøgeren mødte Leon Delon sammen med advokat H.H.
Lund.
 Parterne procederede sagen, idet de i det væsentlige henholdt sig til de  

 til Patentdirektoratet og Ankenævnet afgivne, skriftlige indlæg.
Cand.jur.
Birgit Wiborg gennemgik sagens bilag, som efter hendes  

 opfattelse dokumenterede, at klagers varemærke var indarbejdet i Danmark.
Hun  

 fremlagde i den forbindelse et avisudklip fra Berlingske Tidende den 18.  

 marts 1993.
Leon Delon fastholdt, at han før indleveringen af sin ansøgning om  

 registrering af varemærket GIANFERREFASHION den 19. maj 1987 aldrig havde  

 hørt om indsigerens varemærke GIANFRANCO FERRE.
Ansøgeren fandt ikke det  

 ansøgte og modholdte mærke forveksleligt, og der havde aldrig forekommet  

 tilfælde, hvor de to mærker var blevet forvekslet.
Da Patentdirektoratet  

 havde modtaget ansøgningen om registrering, måtte ansøgeren have krav på at  

 få tilsendt registreringsbevis.
 Ankenævnet skal udtale:
 Det ansøgte varemærke GIANFERREFASHION findes klart forveksleligt med  

 klagers varemærke GIANFRANCO FERRE.
 Efter Ankenævnets opfattelse dokumenterer det fremlagte materiale, at  

 klagerens varemærke GIANFRANCO FERRE har været brugt og indarbejdet i Danmark  

 inden ansøgningens indgivelse den 19. maj 1987, ligesom varemærket GIANFRANCO  

 FERRE på det pågældende tidspunkt har været kendt og anvendt i udlandet,  

 hvilket anmelderen må eller burde have vidst.
 På denne baggrund findes registrering af det anmeldte varemærke  

 GIANFERREFASHION at måtte afslås, under henvisning til varemærkelovens § 14,  

 stk. 1, nr. 6 og nr. 7, jf. § 6, stk. 1.
Herefter bestemmes:
Varemærkeansøgning nr.
VA 3217/1987 afslås.
Grønning-Nielsen.
Hans Chr.
Thomsen.
S.
Gulmann.
