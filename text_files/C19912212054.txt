Tillæg for skemalagte undervisningstimer til tjenestemænd ved  

 amtskommunale institutioner med specialundervisning for voksne Med brev af 14. marts 1991 udsendte direktoratet aftale af 22. februar  

 1991 mellem Finansministeriet og Lærernes Centralorganisation om tillæg til  

 tjenestemænd i folkeskolen mv. for skemalagte undervisningstimer.
 I forbindelse med OK 91 er der efterfølgende mellem Finansministeriet og  

 Lærernes Centralorganisation indgået aftale om, at de i aftalen af 22.  

 februar 1991 fastsatte satser for skoleåret 1990/91 ligeledes anvendes i  

 skoleåret 1991/92.
 For skoleåret 1991/92 anvendes således følgende tillægsstørrelser:
165,84 kr. pr. 40 skemalagte undervisningstimer 4,15 kr. pr. skemalagt  

 undervisningstime For skoleåret 1992/93 og efterfølgende skoleår anvendes følgende  

 tillægsstørrelser: 87,04 kr. pr. 40 skemalagte undervisningstimer 2,18 kr.  

 pr. skemalagt undervisningstime Aftalen af 22. februar 1991 og de dertil knyttede bemærkninger i brev af  

 14. marts 1991 opretholdes i øvrigt uændrede.
