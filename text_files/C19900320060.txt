2.3.2.1 Marts 1990 Godkendelse og afprøvning af førerværn til traktorer og visse selvkørende motorredskaber Indledning Denne At-anvisning knytter sig til bekendtgørelse nr. 519 af 30. juli 1987  

 om førerværn til traktorer og visse selvkørende motorredskaber.  

 Bekendtgørelsen er optrykt som bilag til anvisningen.
 Anvisningen giver nærmere retningslinier for førerværnenes indretning,  

 afprøvning og godkendelse, jf. bekendtgørelsens § 4, samt mærkning og  

 brugsanvisning.
 Bekendtgørelsen fik virkning fra den 1. august 1987. Samtidig bortfaldt de  

 dagældende arbejdsministerielle bekendtgørelser om styrtsikre førerhuse og  

 beskyttelsesbøjler samt de forskrifter og meddelelser, der efter disse  

 bekendtgørelser var udstedt af direktøren for Arbejdstilsynet jf.  

 bekendtgørelsens § 13.
 Godkendelser af førerværn meddelt før den 1. august 1987 efter nævnte  

 regler er stadig gyldige.
1. Område 1.1 Anvisningen gælder for førerværn til de traktorer og motorredskaber,  

 som kræves forsynet med førerværn ifølge bekendtgørelse nr. 519 af 30. juli  

 1987 om førerværn til traktorer og visse selvkørende motorredskaber, se pkt.  

 1.2-1.4.
 1.2 Førerværn kræves på nedennævnte traktorer og motorredskaber, og  

 førerværnet skal være godkendt, jf. §§ 2 og 3 i nævnte bekendtgørelse:
1)Hjultraktorer med mindst 2 aksler og en ubelastet masse på mindst 500 kg 2)Motorredskaber, der er opbygget på grundlag af traktorer, jf. 1), og som  

 har en ubelastet masse på mindst 500 kg 3)Selvkørende motorredskaber, der med hensyn til risiko for væltning kan  

 sidestilles med 2), og som har en ubelastet masse på mindst 500 kg.
 1.3 Ved anvendelse af bekendtgørelsen og anvisningen lægges følgende  

 definitioner til grund:
 Et førerværn er en styrtsikker beskyttelsesbøjle eller et styrtsikkert  

 førerhus.
En hjultraktor er et motordrevet køretøj, som drives og styres ved hjul,  

 og som er indrettet til at kunne trække, skubbe, bære eller drive mange  

 forskellige redskaber, maskiner, vogne m.v.
En traktor med luftgummiringe,  

 hvorpå der uden om luftgummiringene er monteret bælter som ekstraudstyr  

 (hjælpeudstyr), henregnes til hjultraktorerne.
Et motorredskab er et motordrevet køretøj, der hovedsagelig er indrettet  

 til at udføre en bestemt arbejdsfunktion eller til at trække, skubbe, bære  

 eller drive et bestemt redskab eller en bestemt maskine.
Et motorredskab med  

 luftgummiringe, hvorpå der uden om luftgummiringene er monteret bælter som  

 ekstraudstyr (hjælpeudstyr), henregnes til hjulmotorredskaberne.
En traktors ubelastede masse er massen af traktoren i arbejdsklar stand  

 med fyldte brændstoftanke, men uden førerværn.
Væske i dækkene, aftagelige  

 ekstravægte, føreren, redskaber og maskiner medregnes ikke.
Et motorredskabs ubelastede masse er massen af motorredskabet med fyldte  

 brændstoftanke, men uden førerværn.
Væske i dækkene, aftagelige ekstravægte  

 og kontravægte, udstyr til montering af arbejdsredskaber, arbejdsredskaber  

 samt føreren medregnes ikke.
 1.4 Eksempler på motorredskabstyper, der kræves forsynet med førerværn:
- Læssemaskiner (front- og baglæssere) på hjul - Rendegravere på hjul (uden over- og undervogn) - Kombinerede grave-/læssemaskiner på hjul (uden over- og undervogn) og - Traktorkraner på hjul.
 Eksempler på traktor- og motorredskabstyper, der ikke kræves forsynet med  

 førerværn:
- Traktorer af trucktypen (perrontraktorer o.lign.) - Skinnekørende traktorer (lokomotiver) - Traktorer med fastmonteret byggelift - Bæltetraktorer - Gradere - Dumpere - Tromler - Kraner, bortset fra traktorkraner på hjul - Gravemaskiner med over- og undervogn - Off-roaders (Jeep, Landrover, Unimog o.lign.) - Lastbiler ombygget til traktorer og tilsvarende automobillignende  

 køretøjer - Elektrovogne - Gaffeltruck. (Hvis der kan monteres andet udstyr end gaflerne, fx  

 læsseskovl o.lign., kræves der styrtsikkert førerværn) - Selvkørende skårlæggere - Selvkørende mejetærskere - Selvkørende roeoptagere - Selvkørende kartoffeloptagere - Selvkørende grønthøstere - Selvkørende plæneklippere. (Hvis basismaskinen kan monteres med andre  

 redskaber eller maskiner, henregnes den under traktorer og skal da være  

 forsynet med styrtsikkert førerværn), - Bæltemotorredskaber.
2. Godkendelse 2.1 Førerværn skal godkendes af direktøren for Arbejdstilsynet, se dog  

 pkt. 2.3.
For at opnå godkendelse skal førerværnet være indrettet i overensstemmelse  

 med pkt. 3 i denne anvisning eller på anden måde, som er lige så forsvarlig i  

 sikkerheds- og sundhedsmæssig henseende, samt være afprøvet efter pkt. 4 med  

 tilfredsstillende resultat.
Hvor konkrete omstændigheder gør det nødvendigt,  

 kan godkendelse gøres betinget af yderligere krav.
 2.2 Ansøgning om godkendelse skal sendes til Arbejdstilsynets  

 leverandørinspektion for landbrug m.v., Hjulmagervej 8, 7100 Vejle.
 Med ansøgningen skal følge:
 Det brugsklare førerværn monteret på traktoren eller motorredskabet skal  

 endvidere gennemgås af leverandørinspektionen.
 2.3 Godkendelse efter 2.1 og 2.2 kræves ikke for førerværn med  

 EØF-godkendelse og -mærkning.
3. Indretning 3.1 Traktorer med mindste sporvidde på mindst 1150 mm (Standardtraktorer).
 3.1.1 Førerværn skal være fremstillet af materialer, der er i stand til at  

 modstå de påvirkninger (stød, vibrationer m.v.), som førerværnene udsættes  

 for under brugen.
 3.1.2 Beskyttelsesbøjler kan være befæstet foran, bagved eller både foran  

 og bagved førersædet.
 En enkelt bøjle, der kun er befæstet foran førersædet og evt. er  

 nedklapbar (frontmonteret førerværn), er kun tilladt på traktorer under 3000  

 kg. med mindste sporvidde under 1150 mm (smalsporede traktorer).
 3.1.3 Førerværn skal med hensyn til betjeningsplads, adgangsforhold samt  

 døre og vinduer være i overensstemmelse med EF-direktiv nr. 80/720/EØF af 24.  

 juni 1980 (EFT L 194/80).
 3.1.4 Førerværn skal være indrettet og udstyret, så de er i  

 overensstemmelse med EF-direktiverne 74/346/EØF og 74/347/EØF af 25. juni  

 1974 (EFT L 191/74) med hensyn til førerspejle, forrudeviskere og synsfelt.
 3.1.5 Er førerværnet et lukket førerhus, skal påfyldningsstudsen for  

 brændstof være anbragt uden for førerhuset, og udstødningsrøret skal være  

 ført opad og udmunde i taghøjde, såfremt motoren er anbragt foran førersædet.
 Førerhuse skal have friskluftindtag, som skal være således anbragt, at  

 udstødningsgas ikke kan komme ind i førerhuset gennem dem.
 Vinduesruder skal være af et materiale, der ikke ved knusning giver skarpe  

 spidser.
 Døre bør have en anordning, som kan fastholde dem i åben stilling og bør i  

 øvrigt være indrettet, så utilsigtet åbning er forhindret, fx ved at  

 dørhåndtagene er forsænkede eller afskærmede.
 3.1.6 Eventuelle passagersæder skal være indrettet i overensstemmelse med  

 EF-direktiv 76/763/EØF af 27. juli 1976 (EFT L 262/76).
 3.1.7 Støjniveauet i førerhuse på nye traktorer skal være i  

 overensstemmelse med EF-direktiv 77/311/EØF af 29. marts 1977 (EFT L 105/77).
 3.2 Traktorer med mindste sporvidde under 1150 mm (smalsporede traktorer)  

 og motorredskaber.
 3.2.1 Førerværn skal, så vidt som det er teknisk muligt, opfylde  

 indretnings- og konstruktionskravene i 3.1.
4. Afprøvning 4.1 Afprøvning efter dynamiske eller statiske metoder.
Førerværn skal være afprøvet efter en af de i pkt. 4.1.1 eller 4.1.2  

 angivne dynamiske eller statiske prøver.
Prøvningerne skal udføres på en  

 anerkendt prøvningsinstitution.
Statens jordbrugstekniske Forsøg kan udføre  

 de fleste af de krævede prøvninger.
 Ved afprøvning af førerhuse kan døre og vinduer og andre dele, der er uden  

 betydning for styrken, afmonteres.
 4.1.1 Traktorer.
 4.1.1.1 Dynamisk prøve.
 Førerværn afprøves efter OECDs standardkoder for dynamisk afprøvning af  

 førerværn til landbrugstraktorer, C (170) 9 (Final), C (73) 199 eller C (80)  

 60 (Final).
 For traktorer under 1500 kg eller over 4500 kg tillades sideslaget  

 beregnet efter følgende lempeligere formler, der dog ikke er godkendt af  

 OECD:
 H = 25+0.2xG mm, for traktorer mellem 500 og 1500 kg.
 H = 350+0.1xG mm, for traktorer over 4500 kg.
 For G indsættes referencemassen efter OECD-koden.
 4.1.1.2 Statisk prøve.
 Førerværn afprøves efter OECDs standardkode C (83) 83 (Final) for statisk  

 afprøvning.
 4.1.1.3 Et frontmonteret førerværn, der er afprøvet efter en af ovennævnte  

 OECD-koder, skal desuden afprøves sammen med den traktor, hvorpå det er  

 monteret, med hensyn til sidestabilitet og stabilitet mod vidererulning efter  

 væltning i henhold til EF-direktiv 87/402/EØF (EFT L 220/87).
 4.1.1.4 Endvidere kan førerværn til traktorer afprøves dynamisk eller  

 statisk efter de retningslinier, der foreskrives i de gældende EF-direktiver  

 for traktorførerværn.
 4.1.2 Motorredskaber.
 4.1.2.1 Dynamisk prøve.
 Førerværn afprøves dynamisk efter samme metode, som anvendes for førerværn  

 til traktorer (se ovenfor). Som referencemasse G for motorredskabet indsættes  

 G = den ubelastede masse af motorredskabet + massen af førerværnet.
 4.1.2.2 Statisk prøve.
 Førerværn afprøves efter ISO-standard nr. 3471, 1. udgave 1975 eller 2.  

 udgave 1980 eller ISO 3471/1, 1. udgave 1986.
 4.2 Andre afprøvningsmetoder.
 Afprøvning på Statens jordbrugstekniske Forsøg eller anden anerkendt  

 prøvningsinstitution efter andre prøvemetoder kan danne grundlag for  

 godkendelse, såfremt det kan dokumenteres ved hjælp af prøverapport m.v., at  

 prøvnings- og godkendelseskravene er mindst lige så strenge som i ovennævnte  

 metoder.
5. Brugte førerværn 5.1 Ved levering til brug af brugte, godkendte førerværn er leverandøren  

 ansvarlig for, at førerværnene ikke er rusttærede eller har lidt anden  

 overlast i en sådan grad, at de ikke længere opfylder godkendelseskravene.
6. Mærkning 6.1 Ethvert førerværn af godkendt type efter pkt. 2 skal mærkes med:
 6.2 EØF-godkendte og -mærkede førerværn kræves ikke mærkede i henhold til  

 pkt. 6.1.
 6.3 Er mærkningen på et førerværn af godkendt type beskadiget eller  

 bortkommet, eller er førerværnet af anden grund uden mærkning, fx fordi det  

 importeres brugt, kan der monteres et erstatningsskilt, såfremt førerværnet  

 er fejlfrit og ikke har lidt overlast, jf. pkt. 5.1.
 Den, der monterer et erstatningsskilt, skal sikre sig, at førerværnet er  

 af godkendt type til den traktor eller det motorredskab, hvorpå det er  

 monteret, og skal forsyne erstatningsskiltetmed sit navn og adresse eller  

 anføre disse oplysninger på et skilt ved siden af erstatningsmærkeskiltet.
6.4 Alle skilte skal være pånittede metalskilte.
Påklæbede skilte er ikke  

 tilladt.
 6.5 Er der tvivl om, hvorvidt et førerværn er af godkendt type, kan der  

 rettes forespørgsel til Arbejdstilsynets leverandørinspektion for landbrug  

 m.v.
7. Brugsanvisning Med levering af et førerværn skal medfølge en skriftlig brugsanvisning,  

 jf. bekendtgørelsens § 8.
 Brugsanvisningen skal være på dansk og indeholde de oplysninger, der er  

 nødvendige for, at førerværnet kan påmonteres, anvendes forsvarligt og holdes  

 i forskriftsmæssig stand.
 Det skal herunder oplyses at:
- forsvarlig vedligeholdelse bl.a. omfatter efterspænding af  

 bolteforbindelser, udskiftning af de bærende gummielementer, rengøring og  

 rustbeskyttelse med passende mellemrum samt reparation af brud eller andre  

 beskadigelser - førerværnet, hvis det beskadiges alvorligt - d.v.s. hvis flere af dets  

 bærende konstruktionselementer får alvorlige brud eller viser andre tegn på  

 at have lidt overlast eller er rustgennemtærede - skal udskiftes.
Kun hvis en  

 enkelt eller nogle få bærende konstruktionselementer er beskadiget, kan  

 førerværnet evt. repareres og kun efter forud indhentet tilladelse fra  

 Arbejdstilsynet - førerværnet ikke må ændres - fx for at kunne montere frontlæsser, kran  

 eller andre specialredskaber - med mindre Arbejdstilsynets tilladelse hertil  

 er indhentet.
