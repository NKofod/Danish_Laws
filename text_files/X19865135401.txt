 Et pengeinstitut undlod at oplyse en kautionist om, at  

 kautionsforpligtigelsen var blevet aktuel.
 Tilsynet udtalte, at dette var i strid med god bank- og  

 sparekassepraksis.
 Tilsynets skrivelse af 20. november 1986 vedrørende oplysningspligt over  

 for kautionist.
 Der klagedes over, at pengeinstituttet havde undladt at underrette en  

 kautionist om, at kautionsforpligtelsen var blevet aktuel.
Kautionsforpligtelsen blev aktuel den 1. september 1985. Den 4. juni 1986  

 blev klager af pengeinstituttet anmodet om at indbetale beløbet samt påløbne  

 renter.
Det var klagers opfattelse, at han var blevet opkrævet et for stort  

 rentebeløb.
 Pengeinstituttet erkendte, at det ikke sendte meddelelse i henhold til  

 bank- og sparekasselovens § 41 inden for den foreskrevne frist, men gjorde  

 gældende, at dette ikke havde medført, at regreskravet mod debitorerne blev  

 forringet.
 Tilsynet fandt, at pengeinstituttet uanset bestemmelsen i bank- og  

 sparekasselovens § 41, i overensstemmelse med god pengeinstitutpraksis burde  

 have underrettet kautionisten om, at kautionsforpligtelsen var blevet aktuel,  

 så snart det efter kredittens forfald den 1. september 1985 var klart for  

 pengeinstituttet, at kautionisten ville komme til at indfri kreditbeløbet.
