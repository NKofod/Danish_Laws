Skriftlig fremsættelse (14. december 2005) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om almene boliger m.v. og lov om social service (Garanti for  

 et  

 tilbud om en almen plejebolig eller en plads i et plejehjem til ældre,  

 aflastning, behovsvurdering af tidligere frihedskæmpere m.fl. til en lads i  

 et  

 plejehjem) (Lovforslag nr.
L 107).
 Lovforslaget har følgende elementer:
1.  

 	  

 Garanti  

 for en plejebolig eller en plads i et plejehjem.
Garantien indebærer, at  

 kommunalbestyrelsen skal anvise en plejebolig eller en plads i et plejehjem  

 til  

 ældre, der har behov for sådan en bolig eller plads senest 2 måneder efter,  

 at  

 behovet herfor er konstateret.
En anvisning indebærer, at den pågældende  

 ældre  

 får tilbudt en bestemt plejebolig eller plejehjemsplads, som er  

 indflytningsklar senest 2 uger efter udløbet af 2-månedersfristen.  

 Kommunalbestyrelsen skal opfylde garantien senest den 1. januar 2009.
2.  

 	  

 Præcisering  

 af reglerne om aflastning.
Forslaget vil skabe mulighed for, at  

 kommunalbestyrelsen kan tilbyde et midlertidigt ophold til personer, der i en  

 periode har behov for ekstra omsorg, pleje og tryghed.
Efter de gældende  

 regler  

 kan dette kun tilbydes til en person med nedsat fysisk eller psykisk  

 funktionsevne til aflastning af ægtefæller, pårørende m.fl., der passer den  

 syge.
Efter forslaget vil dette ikke være et krav.
 3.  

 	  

 Hjemmel  

 til, at frihedskæmpere m.fl., der modtager erstatning i henhold til lov om  

 besættelsestidens ofre, fremover kan behovsvurderes direkte fra udlandet til  

 en  

 plads i et plejehjem i Danmark.
Gennemførelsen af plejeboliggarantien skønnes at medføre  

 offentlige merudgifter til nybyggeri i størrelsesordenen 790 mio. kr., der  

 forudsættes ligeligt fordelt over 3 år.
Herudover skønnes der at være øgede  

 varige udgifter til boligstøtte på ca. 27 mio. kr. årligt, når garantien er  

 fuldt gennemført.
Der er í perioden 2006-2009 afsat et beløb på 1,2 mio. kr.  

 årligt til kompensation af de plejehjem, der modtager frihedskæmperne m.fl.  

 Forslaget om præcisering af aflastningsreglerne skønnes ikke at have  

 økonomiske  

 konsekvenser for det offentlige.
De enkelte dele af forslaget skal forhandles  

 med de kommunale parter.
Forslagene vurderes ikke at have administrative konsekvenser for  

 det offentlige.
Forslagene har endvidere ingen økonomiske og administrative  

 konsekvenser for erhvervslivet, miljømæssige konsekvenser eller EU-retlige  

 aspekter.
 Det foreslås, at loven træder i kraft dagen efter  

 bekendtgørelsen i Lovtidende.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til tingets velvillige  

 behandling.
