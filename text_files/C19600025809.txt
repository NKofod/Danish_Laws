 Ved lov nr. 200 af 18. maj 1960 om børns retsstilling, der træder i kraft  

 den 1. januar 1961, ophæves - bortset fra enkelte bestemmelser - lov nr. 131  

 af 7. maj 1937 om børn uden for ægteskab og lov nr. 132 af 7. maj 1937 om  

 ægtebørn.
 Idet henvises til det uddrag af lov nr. 200 af 18. maj 1960, der er  

 aftrykt som bilag til nærværende cirkulære, skal man henlede opmærksomheden  

 på, at bestemmelserne i lovens kap. 1 med undtagelse af § 5 kun finder  

 anvendelse med hensyn til børn, der fødes efter den 31. december 1960, jfr. §  

 22, stk. 2.
 Spørgsmålet om, hvorvidt et barn, der fødes efter dette tidspunkt, skal  

 anses som ægtebarn afgøres efter reglerne i lovens §§ 1, 2 og 3.
 I overensstemmelse med hidtil gældende ret er det i lovens § 4 fastsat, at  

 et uden for ægteskab født barn bliver ægtebarn, dersom moderen indgår  

 ægteskab med den mand, hvis faderskab til barnet er fastslået.
 Faderskab til børn uden for ægteskab skal som hidtil søges fastslået enten  

 ved faderens anerkendelse eller ved som, jfr. §§ 7-12. Kan faderskab ikke  

 fastslås efter reglerne i § 6, er der derimod ikke som i hidtidig ret hjemmel  

 til at anse den eller de under faderskabssagen sagsøgte som bidragspligtige.
I tilfælde, hvor - i henhold til hidtil gældende ret - flere er anset som  

 bidragspligtige til et barn uden for ægteskab, samt i alle tilfælde, hvor  

 loven efter den foran nævnte bestemmelse i § 22, stk. 2, ikke finder  

 anvendelse, gælder ifølge § 22, stk. 3, bestemmelserne i den hidtil gældende  

 lovgivning.
Heraf følger bl.a., at et barn, der er født uden for ægteskab før  

 lovens ikrafttræden, også fremtidig vil blive legitimeret som ægtebarn ved  

 moderens ægteskab med en mand, der er anset som bidragspligtig til barnet,  

 såfremt han ved ægteskabets indgåelse eller senere ved skriftlig anmeldelse  

 til vedkommende ministerialbog anerkender barnet som sit i overensstemmelse  

 med reglen i § 5, stk. 2, i lov nr. 132 af 7. maj 1937 om ægtebørn.
 De i § 2 i lov nr. 131 af 7. maj 1937 indeholdte regler om familienavn til  

 børn uden for ægteskab er fortsat gældende.
 Med hensyn til ministerialbøgernes førelse vil der herefter være at  

 forholde som nedenfor anført.
 I.
 Ved registrering af fødselsanmeldelser vil som hidtil følgende regler være  

 at iagttage:
Fødes et barn, medens moderen er gift, og anmeldes det som født i  

 ægteskab, skal barnet indføres i ministerialbøgerne som ægtebarn.
Det samme  

 gælder, når moderen på avlingstiden eller senere har været gift, selv om  

 ægteskabet er opløst før fødslen.
Såfremt barnet af moderen anmeldes som født uden for ægteskab i et  

 tilfælde, hvor barnet kan være avlet under ægteskabet, skal en sådan  

 anmeldelse tages til følge, når moderen oplyser, at hun og hendes ægtefælle  

 har levet separeret eller faktisk adskilt i hele avlingstiden.
I  

 anmærkningsrubrikken anføres i så tilfælde bemærkning om det af moderen  

 således oplyste.
Er barnet i fødselsanmeldelsen fra jordemoderen (lægen)  

 anført som født i ægteskab, påhviler det ministerialbogsføreren samtidig med  

 indførelsen i ministerialbøgerne at sende meddelelse om, at barnet er indført  

 som født uden for ægteskab, til mødrehjælpsinstitutionen i stedet for som  

 hidtil til politimesteren (i København overpræsidenten).
 Tvivlsspørgsmål angående registrering af fødselsanmeldelser bør forelægges  

 kirkeministeriet til afgørelse.
 II.
 I alle tilfælde, hvor faderskabet til et barn uden for ægteskab fastslås,  

 vil der som hidtil af vedkommende politimester (i København overpræsidenten)  

 blive sendt meddelelse herom til føreren af den ministerialbog, hvori barnets  

 fødsel er tilført.
 Uanset at sådan meddelelse ikke måtte være fremkommet, vil notering i  

 ministerialbogen om faderskabets fastslåelse kunne ske på begæring af enhver  

 deri interesseret mod forevisning af udskrift af den politiprotokol - i  

 København overpræsidiets protokol - eller den retsbog, til hvilken  

 faderskabet er anerkendt eller udskrift af den dom, hvorved faderskabet er  

 fastslået.
 Er faderskabet fastslået i udlandet, må notering om faderskabets  

 fastslåelse alene foretages i henhold til kirkeministeriets resolution i  

 hvert enkelt tilfælde.
 Dersom faderskabet til et barn uden for ægteskab ikke er fastslået, må der  

 ikke tilføres ministerialbogen noget om faderskabet, således ejheller  

 oplysning om, hvem moderen har opgivet som fader til barnet.
 Notering i ministerialbogen om fastslåelse af faderskab skal indeholde  

 angivelse af faderens fulde navn, fødselsdag og -år, fødested, stilling og  

 bopæl.
Endvidere skal der i anmærkningsrubrikken foretages notering om, under  

 hvilken dato og på hvilken måde faderskabet er fastslået, samt om, fra  

 hvilken myndighed den modtagne meddelelse herom hidrører med angivelse af  

 skrivelsens dato og journalnummer.
Dersom meddelelsen er modtaget gennem en  

 anden ministerialbogsfører, bør dette tillige anføres.
I tilfælde, hvor  

 notering om faderskabets fastslåelse er foretaget efter begæring af en privat  

 person, må dennes navn og bopæl anføres tillige med bemærkning om den  

 foreviste dokumentation.
Faderens navn, fødselsdag og -år samt fødested anføres på grundlag af hans  

 fødsels- og dåbs(navne-)attest.
Er sådan attest ikke medfulgt den modtagne  

 meddelelse om faderskabets fastslåelse, og fremgår de fornødne oplysninger  

 ikke af de hos ministerialbogsføreren beroende ministerialbøger, påhviler det  

 ministerialbogsføreren at rekvirere en fødsels- og dåbs(navne-)attest for  

 faderen.
Afskrifter af attester må ikke benyttes.
Derimod er  

 ministerialbogsføreren ikke pligtig at søge tilvejebragt oplysning om  

 faderens borgerlige stilling og bopæl, dersom disse oplysninger ikke fremgår  

 af den modtagne meddelelse om faderskabets fastslåelse.
 III.
 Medfører faderskabssagens udfald, at en i overensstemmelse med  

 forskrifterne under I foretaget tilførsel må ændres, vil der med hensyn  

 hertil samt med hensyn hertil samt med hensyn til udfærdigelse af ny fødsels-  

 og dåbs(navne-)attest for barnet være at forholde som nedenfor anført.
Såfremt en ministerialbogsfører modtager meddelelse fra politiet eller  

 overpræsidenten i København om, at et i ministerialbogen som ægtebarn indført  

 barn ikke kan anses som født i ægteskab påhviler det ministerialbogsføreren  

 at foretage slettelse af ægtemandens navn og at rette barnets familienavn til  

 moderens pigenavn.
Er en anden mand anset som fader til barnet, må der  

 endvidere foretages notering herom som foran under II anført.
I forbindelse med rettelserne bør ministerialbogsføreren på barnets  

 fødested, hvortil meddelelse om udfaldet af faderskabssagen som nævnt indgår,  

 gøre moderen bekendt med det passerede og tilstille hende en ny fødsels- og  

 dåbs(navne-)attest for barnet samt - hvis faderskabet til barnet er fastslået  

 - underrette hende om hendes adgang til at tillægge barnet faderens  

 familienavn.
Er moderen gift med en anden end barnets fader, bør hun tillige  

 gøres bekendt med bestemmelsen i § 2, stk. 3, i lov nr. 131 af 7. maj 1937 om  

 stedfaderens adgang til med hendes samtykke at tillægge barnet sit  

 familienavn.
 Fremkommer der fra politiet eller overpræsidenten i København meddelelse  

 om, at det under en faderskabssag er fastslået, at et barn, der er indført i  

 ministerialbøgerne som født uden for ægteskab, må anses som ægtefødt,  

 påhviler det vedkommende ministerialbogsfører at foretage notering om  

 faderens navn m.v. og om forældrenes ægtevielse og at rette barnets  

 familienavn fra moderens pigenavn til faderens familienavn samt at tilstille  

 forældrene en i overensstemmelse hermed udfærdiget ny fødsels- og  

 dåbs(navne-)attest for barnet.
 IV.
 Med hensyn til de i § 2 i lov nr. 131 af 7. maj 1937 indeholdte regler om  

 familienavn til børn uden for ægteskab samt de øvrige regler i den hidtil  

 gældende lovgivning, som efter det foran anførte endnu kommer til anvendelse,  

 henvises til ministeriets cirkulære nr. 200 af 15. december 1937.
 Cirkulærets bestemmelser kommer ikke til anvendelse i de sønderjyske  

 landsdele.
 Det fornødne antal eksemplarer af nærværende cirkulære, der fra 1. januar  

 1961 træder i stedet for ministeriets cirkulære nr. 164 af 3. august 1959 om  

 registrering af fødselsammeldelser m.m. uden for de sønderjyske landsdele,  

 vedlægges til fordeling blandt stiftets præster, kordegne og kirkebylærere.
 Kirkeministeriet, den 12. december 1960.
 P.M.V.
A.
Detlefsen.
 /Arne Truelsen.
 Bilag.
 Uddrag af lov nr. 200 af 18. maj 1960 om børns retsstilling.
 (Udelades her).
 Ligelydende cirkulære, forsåvidt angår de anerkendte trossamfund, er  

 samtidig udsendt til amtmændene og Københavns magistrat.
 (* 1) Afsnit III og IV i cirkulæret er ophævet med virkning fra den 1.  

 jan. 1962 jfr. cirk. nr. 268 af 15. dec. 1961, der blev ophævet ved  

 ikrafttrædelsen af cirk. nr. 24 af 1. marts 1982 om ændring af lovgivningen  

 om personnavne.
