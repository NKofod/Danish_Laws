 I medfør af § 8 i lov nr. 146 af 23. april 1952 om hittegods fastsætter  

 justitsministeriet herved følgende regler for politiets behandling af  

 hittegods. § 1.
 Hittegods skal modtages på politistationerne i stationernes åbningstid  

 uden hensyn til, om findestedet ligger inden for vedkommende politistations  

 område eller ikke.
 Mindre effekter, der kan haves i en lomme, f.eks. smykker, ure, punge,  

 tegnebøger og lignende samt kontante pengebeløb, skal modtages af uniformeret  

 politipersonale under patrulje. § 2.
Uanset bestemmelsen i lovens § 1 bør politiet ikke skride ind imod, at  

 genstande, som er fundet i offentlige institutioner,  

 forlystelsesetablissementer, forretninger, offentlige befordringsmidler og  

 lignende steder, afleveres til og opbevares hos den pågældende institution,  

 forretning m.v. i indtil 8 dage.
Er genstandene ikke udleveret til ejeren  

 inden 8 dages forløb, skal de omgående afleveres til politiet.
 Hvor der findes særlig grund dertil, kan politiet tillade, at de  

 pågældende institutioner m.v. opbevarer fundne genstande i længere tid, dog  

 ikke udover 3 måneder, såfremt institutionen opbevarer hittegodset på  

 betryggende måde og fører en fortegnelse over det med oplysning om, hvor,  

 hvornår og af hvem det er fundet. § 3.
Politiet bør være opmærksom på, om der af private foretages fremlysning af  

 hittegods i dagspressen.
I så fald bør genstandene straks afkræves finderen,  

 og der bør ikke ydes ham findeløn eller dækning af udgifterne til annoncering  

 eller til eventuel transport af genstandene. § 4.
Ved modtagelsen af hittegods bør det søges oplyst, hvem finderen er, og  

 hvor, hvornår og under hvilke omstændigheder fundet er sket.
Endvidere  

 spørges finderen, om han ønsker findeløn, medmindre det efter bestemmelserne  

 i § 15 må anses for udelukket, at findeløn vil blive fastsat.
Den, der afleverer hittegods, skal altid have udleveret kvittering for de  

 afleverede genstande.
Til patruljerende politi kan der udleveres særlige  

 blanketter til brug ved afgivelsen af sådanne kvitteringer. § 5.
 Modtager en politistation genstande, som er fundet uden for politikredsens  

 område, skal genstandene straks oversendes til findestedets politi med  

 oplysning om finderens navn og adresse og omstændighederne ved fundet, jfr. §  

 4. § 6.
 Modtaget hittegods skal straks indføres i hittegodsjournalen.
Ved indførelsen bør de fundne genstande beskrives så omhyggeligt, at de  

 senere kan identificeres.
Det er således ikke nok, at indførelsen lyder på  

 »et ur«, »en herrecykel« eller lignende; men der bør,  

 hvis genstandens værdi ikke er ganske ringe, gives en kortfattet beskrivelse  

 eller anføres nummer, mærke eller andet særligt kendetegn.
Særlig med hensyn  

 til cykler bør tillige anføres, om de er forsynet med gummi, lygte eller  

 andet tilbehør. § 7.
 Det undersøges straks efter modtagelsen af hittegods, om genstandene er  

 efterlyst; i bekræftende fald sendes meddelelse om modtagelsen til  

 vedkommende politimyndighed.
 Er der iøvrigt grund til at tro, at modtaget hittegods kan hidrøre fra et  

 tyveri eller på anden måde have forbindelse med en strafbar handling,  

 underrettes kriminalpolitiet snarest. § 8.
 Er modtaget hittegods forsynet med navn eller mærke, hvorved ejeren  

 umiddelbart eller ved henvendelse til trediemand kan identificeres, skal  

 ejerens identitet og adresse søges udfundet, og han underrettes derefter om  

 fundet og opfordres til at afhente hittegodset. § 9.
 Såfremt der som hittegods indleveres pas, førerbeviser, andre  

 legitimationspapirer, nummerplader til motorkøretøjer, lånesedler,  

 lotterisedler, sparekasse- eller bankbøger eller værdipapirer, underrettes  

 udstederen om fundet, såfremt det fundne ikke straks kan udleveres til  

 ejeren. § 10.
 Opbevaring af hittegods bør ske på så betryggende måde som muligt.
Meget værdifulde genstande som kostbare smykker og guld- og sølvsager bør  

 opbevares i aflåset pengeskab.
Iøvrigt bør mindre genstande af økonomisk  

 værdi såvidt muligt opbevares i afslåset skab eller skuffe i et lokale, der  

 altid holdes aflåset, når personalet ikke er til stede.
Større genstande,  

 navnlig cykler og cykledele, bør i almindelighed opbevares under tag i lukket  

 rum, der holdes forsvarligt aflåset i den tid af døgnet, i hvilket det ikke  

 kan holdes under umiddelbart tilsyn fra politikontor eller politistation. §  

 11.
Er hittegods udsat for hurtig fordærvelse, bortsælges det snarest på bedst  

 mulig måde.
Det samme gælder, hvis opbevaring iøvrigt må antages at ville  

 medføre en væsentlig værdiforringelse, eller hvis en opbevaring er forbundet  

 med uforholdsmæssigt store omkostninger.
Ved afgørelsen af, om hittegodset  

 skal sælges straks eller opbevares, skal der lægges vægt på, hvad der efter  

 et fornuftigt skøn tjener ejerens interesse bedst.
Salg af hittegods efter denne bestemmelse skal såvidt muligt ske til  

 handlende på stedet, der forhandler varer af den pågældende art.
Salg må ikke  

 ske til personer, der er ansat i politiet, eller til disses hustand. § 12.
 Med passende mellemrum, dog mindst een gang hver tredie måned, indrykkes  

 der i de stedlige dagblade en bekendtgørelse om modtaget hittegods.  

 Særprægede genstande af større værdi bør i bekendtgørelsen beskrives nøje,  

 medens genstande som punge, tasker, mapper, briller, stokke, paraplyer,  

 handsker, hatte og lignende kan anføres uden specifikation af de enkelte  

 genstande. § 13.
Når en person henvender sig til politiet og angiver at have tabt eller  

 glemt en nærmere beskrevet ting, gives der ham adgang til at efterse det  

 indleverede hittegods af den pågældende art; mener han, at noget af det  

 foreviste tilhører ham, udspørges han om tid og sted for tabet, og hans  

 oplysninger herom sammenholdes med finderens oplysninger.
Såfremt der ikke  

 herved fremkommer noget, der taler imod den pågældendes anbringende om, at  

 tingen er hans, kan den udleveres til ham mod kvittering, og efter at han har  

 legitimeret sig på behørig måde.
Er der uoverensstemmelse mellem  

 oplysningerne, f.eks. hvis genstanden er fundet før det tidspunkt, hvor den  

 angives at være tabt, opfordres han til nærmere at dokumentere sin  

 ejendomsret, og genstanden må ikke udleveres, før han har præsteret et efter  

 politiets skøn tilstrækkeligt bevis for sin ret til genstanden.
 Godtgør en person at være berettiget til hittegods, som er bortsolgt i  

 medfør af reglen i § 11, har han krav på at få udbetalt salgssummen med  

 fradrag af omkostninger og findeløn, jfr. §§ 14 og 15, såfremt han har  

 henvendt sig til politiet inden 3 måneder efter hittegodsets indlevering til  

 politiet. § 14.
 Forinden hittegodset udleveres til ejeren, må han betale eventuelle i  

 anledning af fundet påløbne omkostninger.
Ejeren må således refundere udgifter til transport af hittegods til  

 politistationen, som finderen med rimelighed har afholdt.
Har politiet på  

 grund af det fundnes art eller størrelse afholdt særlige udgifter til  

 transport eller opbevaring, må disse ligeledes refunderes. § 15.
 Ejeren må inden udleveringen betale en findeløn, der fastsættes af  

 politiet efter nedenstående retningslinier, medmindre finderen har givet  

 afkald på findeløn.
 Findeløn fastsættes i reglen til 10 pct. af det fundnes værdi, idet der  

 dog ved fastsættelsen bør tages hensyn til findestedet og de nærmere  

 omstændigheder ved fundet, herunder om finderen har udvist særlig  

 påskønnelsesværdigt forhold, eller om afleveringen har påført ham særlig  

 ulejlighed.
Drejer det sig om større kontantbeløb eller genstande af betydelig værdi,  

 vil det ofte være rimeligt at fastsætte findelønnen lavere end til 10 pct. af  

 værdien.
Selv om det fundne ikke har omsætningsværdi, kan der fastsættes en  

 efter ejerens interesse i at få genstanden tilbage afpasset findeløn.
 I følgende tilfælde bør der i almindelighed ikke fastsættes findeløn:
 Når det fundne alene har økonomisk værdi, der ikke overstiger 2 kr.
 Når det drejer sig om motorkøretøjer, cykler eller trækvogne, der er  

 indbragt fra offentlig gade, vej eller plads.
 Når det indleverede hittegods er fundet i boliger, på trappegange, i  

 kældre, på gårdspladser, i forretninger, offentlige kontorer,  

 forlystelsesetablissementer, beværtninger, offentlige befordringsmidler eller  

 lignende steder.
 Når hittegods først er indleveret til politiet urimelig lang tid efter, at  

 finderen har taget det i sin besiddelse.
 Når finderen selv har foretaget fremlysning af de fundne genstande, jfr. §  

 3.
 Når hittegods er fundet af personer, der er ansat i politiets tjeneste.
 Ønsker ejeren at yde et beløb i findeløn, uanset at han ikke er forpligtet  

 dertil, bør politiet modtage beløbet og udbetale det til finderen.
 Såfremt finderen af hittegods har afleveret det direkte til ejeren, og der  

 derefter opstår uenighed mellem dem om betalingen af findeløn eller dennes  

 størrelse, bør politiet, såfremt en af parterne begærer det, udtale sig om,  

 hvorvidt det ville have fastsat findeløn og da hvor meget, men bør ivørigt  

 ikke yde parterne bistand. § 16.
Hittegods, som ikke forinden er udleveret til ejeren, bortsælges ved den  

 først afholdte hittegodsauktion efter opbevaringsfristens udløb.
Uanset  

 bestemmelsen i lovens § 4 er der intet til hinder for, at hittegodsauktioner  

 kun afholdes een eller to gange om året, såfremt politiet har tilstrækkelig  

 plads til at opbevare hittegodset så længe.
 Såfremt nogen har gjort krav på hittegodseffekter, men endnu ikke  

 godtgjort retten til at få dem udleveret, må genstandene ikke bortsælges, før  

 der er givet den pågældende en passende frist til at godtgøre sin ret til  

 genstandene, eventuelt til at anlægge retssag om genstandenes udlevering.
 Forinden hittegodset sælges, frasorteres de genstande, der er værdiløse  

 eller af så ringe værdi, at de ikke kan bære omkostningerne ved salget, og  

 disse genstande destrueres.
 Inden hittegodset går til auktion, skal genstandene påny gennemgås med  

 henblik på, om de måtte være blevet efterlyst.
 Når hittegods er blevet bortsolgt ved auktion, har finderen kråv på en  

 trediedel af det ved salget indkomne beløb med fradrag af omkostningerne,  

 uanset om der efter reglerne i § 15 ikke ville være blevet fastsat findeløn.
 Det samme gælder for det i § 11 omhandlede hittegods, når der er forløbet  

 3 måneder efter hittegodsets indlevering til politiet, uden at ejeren har  

 meldt sig. § 17.
 Med hensyn til regnskabsføringen vedrørende hittegods og findeløn henvises  

 der uden for København til reglerne i § 60 i justitsministeriets cirkulære  

 nr. 24 af 18. februar 1938 om politimesterembedernes kasse- og regnskabsvæsen  

 m.v. og for Københavns vedkommende til de hidtil gældende regler herom.
 Justitsministeriet, den 6. juni 1952.
Helga Pedersen / Bilfeldt.
