Der forespørges om hvorvidt udpegning af en villaejer som  

 uddlejer-repræsentant i huslejenævnet er i overensstemmelse med loven når der  

 samtidig foreligger indstilling fra en udlejerforening om en anden kandidat.  

 Styrelsen har på det foreliggende ingen bemærkning til udpegningen I skrivelse af 26. februar 1990 meddelte Bygge- og Boligstyrelsen, at man havde anmodet Kommune om en udtalelse i anledning  

 af Deres henvendelse angående valg af grundejerrepræsentanten til  

 huslejenævnet.
 Kommunens udtalelse foreligger nu og vedlægges i fotokopi til Deres  

 orientering.
De anfører i Deres henvendelse af 11. februar 1990, at De ikke finder, at  

 en villagrundejerforening kan være indstillingsberettiget til valg af  

 huslejenævnsmedlem i henhold til lov om midlertidig regulering af  

 boligforholdene, da problemområdet er helt uden for villagrundejerforeningens  

 interesseområde.
De er således utilfreds med, at Kommune har udpeget den af  

 Fællesrepræsentationen af Grundejerforeninger i X indstillede kandidat, og  

 ikke den kandidat, der var indstillet af den nyoprettede Grundejerforeningen  

 for Udlejningsejendomme i X.
 Af Kommunes udtalelse af 27. marts 1990 fremgår, at den udpegede kandidat  

 efter kommunalbestyrelsens opfattelse opfylder betingelserne i  

 boligreguleringsloven, da han er bekendt med huslejeforhold, bl.a. fra posten  

 som lægdommer i Boligret.
I denne anledning skal man meddele, at det fremgår af  

 boligreguleringslovens § 36, stk. 3, at de to andre medlemmer (bortset fra  

 formanden) vælges af kommunalbestyrelsen efter indstilling af henholdsvis de  

 større grundejerforeninger og de større lejerforeninger i kommunen.
De skal  

 begge være kendt med huslejeforhold.
Tvivl om, hvilke foreninger, der kan  

 afgive indstilling, afgøres af boligministeren.
 Det fremgår videre af § 36, stk. 4, at såfremt der ikke findes større  

 grundejerforeninger eller lejerforeninger i kommunen, eller disse ikke  

 afgiver indstilling om valg af medlemmer, foretager kommunalbestyrelsen valg  

 af nævnsmedlemmer, idet der da stilles krav om, at det ene medlem skal være  

 en ejer, der tillige er udlejer, og det andet medlem skal være en lejer, der  

 ikke tillige er udlejer.
 Når der foreligger indstilling fra en forening, stilles der således i  

 henhold til § 36, stk. 3, alene krav om, at vedkommende skal være kendt med  

 huslejeforhold.
På denne baggrund er det Bygge- og Boligstyrelsens opfattelse, at Kommune  

 har haft mulighed for at vælge mellem kandidater fra to forskellige  

 grundejersammenslutninger, og at valget af den udpegede kandidat efter de  

 foreliggende oplysninger er sket i overensstemmelse med  

 boligreguleringslovens bestemmelser.
Bygge- og Boligstyrelsen finder ikke på  

 det foreliggende grundlag anledning til at foretage sig videre i sagen.
