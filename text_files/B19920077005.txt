 I medfør af §§ 10 og 11 i lov nr. 115 af 31. marts 1982 om biavl og efter  

 bemyndigelse fastsættes:
 § 1.  Med henblik på behandling af tvister om  

 erstatning for tab som følge af forgiftningsskader på honningbier inddeles  

 landet i 6 voldgiftskredse og 13 lokalområder, jf. bilag 1.
Stk. 2.  Plantedirektoratet udnævner for en 5-årig  

 periode en voldgiftsformand og en suppleant i hver voldgiftskreds efter  

 indhentet udtalelse fra Justitsministeriet.
Formand og suppleant skal have  

 bestået juridisk kandidateksamen og være bosiddende i voldgiftskredsen.
Stk. 3.  Plantedirektoratet udnævner for en 5-årig  

 periode en biavlskyndig voldgiftsmand og en suppleant i hvert lokalområde  

 efter indhentet fælles udtalelse fra Danmarks Biavlerforening, Danske  

 Biavlers Landsforening og Sammenslutningen af Danske Erhvervsbiavlere.
Den  

 biavlskyndige voldgiftsmand og suppleanten skal være registrerede som kyndige  

 biavlere og være bosiddende i lokalområdet.
Stk. 4.  Plantedirektoratet udnævner for en 5-årig  

 periode en planteavlskyndig voldgiftsmand og en suppleant i hvert lokalområde  

 efter indhentet fælles udtalelse fra De Danske Landboforeninger, Danske  

 Husmandsforeninger og De Samvirkende Danske Frøavlerforeninger.
Den  

 planteavlskyndige voldgiftsmand og suppleanten skal være bosiddende i  

 lokalområdet.
§ 2.  Hvervet som voldgiftsformand, voldgiftsmand og  

 som suppleant, bortfalder hvis vedkommende Stk. 2.  Hvervet som biavlskyndig voldgiftsmand og  

 suppleant, bortfalder desuden, hvis vedkommendes registrering som kyndig  

 biavler ophører.
 § 3.  Ingen må som voldgiftsformand eller  

 voldgiftsmand deltage i behandlingen af en erstatningssag, hvis vedkommende  

 er inhabil i henhold til forvaltningslovens regler herom.
 Stk. 2.  Opstår der tvist om en voldgiftsmands  

 habilitet, træffer voldgiftsformanden afgørelse herom, inden  

 voldgiftskendelse afsiges.
 Stk. 3.  Er voldgiftsformanden eller en af  

 voldgiftsmændene i henhold til stk. 1 forhindret i at deltage i behandlingen  

 af en sag, overtager suppleanten hvervet.
 Stk. 4.  Er voldgiftsmændene og deres suppleanter efter  

 bestemmelserne i § 3 eller af andre grunde afskåret fra at deltage i sagens  

 behandling, lader voldgiftsformanden de nærmest boende voldgiftsmænd eller  

 suppleanter indtræde i sagen.
 § 4.  Den, der har lidt tab på grund af en  

 forgiftningsskade på honningbier, skal straks anmelde skaden skriftligt til  

 voldgiftsformanden eller en af voldgiftsmændene i det område, hvor  

 honningbierne var placeret, da skaden indtrådte.
 Stk. 2.  Anmeldelsen skal så vidt muligt indeholde  

 oplysninger om navn og bopæl på den, der antages at have forårsaget  

 forgiftningsskaden ved spredning af giftmidler.
 Stk. 3.  Modtager en voldgiftsmand anmeldelse, jf. stk.  

 1, skal voldgiftsformanden straks underrettes.
 § 5.  Inden behandlingen i voldgiftsnævnet vurderer  

 voldgiftsmændene i forening omfanget og årsagen til skaden.  

 Vurderingsforretningen afholdes snarest muligt, efter at anmeldelsen er  

 modtaget.
 Stk. 2.  Skadelidte og så vidt muligt den, der antages  

 at have forvoldt skaden ved spredning af giftmidler, skal indkaldes til  

 vurderingsforretningen.
 Stk. 3.  Efter lovens § 10, stk. 3, har voldgiftsnævnets  

 medlemmer i forbindelse med behandling af en forgiftningssag adgang til  

 dyrkningsarealer og til udbygninger og tilsvarende lokaler, hvor der  

 opbevares giftmidler, og er berettigede til vederlagsfrit at udtage prøver af  

 planter og kemikalier i det omfang, sagens behandling gør det nødvendigt,  

 samt til at kontrollere sprøjteredskaber og sprøjtebøger, hvor disse  

 forefindes.
§ 6.  På begæring af en af parterne skal der udtages  

 prøve af de forgiftede honningbier og af planter fra det pågældende areal,  

 inden sagen afgøres.
Kendelse i sagen kan først afsiges, når Statens  

 Planteavlsforsøg, Laboratoriet for Biavl, har undersøgt prøverne, og  

 laboratoriets udtalelse i sagen foreligger.
 Stk. 2.  Prøverne skal udtages efter reglerne i bilag 2.
§ 7.  Ved behandlingen af en sag i voldgiftsnævnet  

 deltager formanden og voldgiftsmændene fra lokalområdet.
Formanden kan efter  

 lovens § 10, stk. 2, tilkalde særligt sagkyndige.
 Stk. 2.  Indkaldelse til møde skal ske ved anbefalet  

 brev.
 Stk. 3.  Voldgiftsnævnet træffer afgørelse ved kendelse,  

 der skal være begrundet.
 § 8.  Skriftlig behandling af sagen for  

 voldgiftsnævnet kan finde sted, når voldgiftsmanden efter høring af parterne  

 bestemmer det.
 Stk. 2.  Udebliver den part, der har indbragt sagen for  

 voldgiftsnævnet, uden oplyst lovligt forfald fra et møde, hvortil den  

 pågældene er indkaldt, afviser volgiftsnævnet sagen.
 Stk. 3.  Sager, der er afvist efter stk. 2, kan  

 genoptages, hvis den udeblevne part inden 8 dage godtgør, at udeblivelsen  

 skyldtes uforudselige forhold.
 § 9.  Inden voldgiftsnævnet afsiger kendelse i sagen,  

 søger voldgiftsformanden så vidt muligt at opnå forlig.
 § 10.  Voldgiftskendelsen fuldbyrdes efter reglerne i  

 § 12 i lov om biavl.
§ 11.  Ved kendelsen fastsættes tillige  

 sagsomkostninger jf. §§ 12 og 13, herunder betaling til Statens  

 Planteavlsforsøg for undersøgelse af prøver.
Sagsomkostninger pålægges i  

 almindelighed den af parterne, kendelsen går imod.
Dog kan skadelidte, hvis  

 kendelsen går denne imod, fritages for betaling til Statens Planteavlsforsøg.
 § 12.  Voldgiftsformanden aflønnes i overensstemmelse  

 med aftale mellem Justitsministeriet og Den Danske Dommerforening.
 Stk. 2.  Stk. 1 gælder tillige ved forligsmægling.
 § 13.  Der tilkommer de planteavlskyndige og  

 biavlskyndige voldgiftsmænd vederlag som lægdommere efter de til enhver tid  

 gældende regler om ydelser til lægdommere og vidner m.v.
 § 14.  Bekendtgørelsen træder i kraft den 1. oktober  

 1992.
 Stk. 2.  Bekendtgørelse nr. 800 af 11. december 1987 om  

 voldgiftssager om erstatning for forgiftning af bier ophæves samtidig.
Plantedirektoratet, den 16. september  

 1992 Erik Madsen / Susanne Rydeng Bilag 1 Fortegnelse over voldgiftskredse og lokalområder, jf. § 1 Kreds 1:
Øerne øst for Storebælt Lokalområder:
 Kreds 2:
Bornholms Amt Kreds 3:
Fyns Amt Kreds 4:
Sydjylland Lokalområder:
 Kreds 5:
Midtjylland Lokalområder:
 Kreds 6:
Nordjylland Lokalområder:
Bilag 2 Prøveudtagning ved biforgiftningsskader I.
Prøveudtagning Der skal udtages 2 sæt prøver af henholdsvis forgiftede honningbier og af  

 planter fra marker, der er under mistanke som årsag til biforgiftningen.
 Prøverne skal udtages snarest muligt og senest 24 timer efter anmeldelsen.
De 2 voldgiftsmænd eller deres suppleanter skal være tilstede ved  

 prøveudtagningen.
Kan hverken voldgiftsmænd eller suppleanter være til stede,  

 foretages prøveudtagningen af en af de nærmestboende voldgiftsmænd.
 De implicerede parter, evt. repræsenteret ved stedfortrædere, skal  

 indkaldes til prøveudtagningen.
Den ene voldgiftsmand foranlediger, at et prøvesæt sendes til  

 laboratorieundersøgelse hos Laboratoriet for Biavl.
Laboratorieundersøgelse  

 kan dog undlades, hvis der forinden indgås forlig i sagen.
 Det andet prøvesæt opbevares i dybfrossen stand hos den anden  

 voldgiftsmand, indtil voldgiftsformanden eller Laboratoriet for Biavl giver  

 besked om, at prøven må destrueres.
 En prøve skal så vidt muligt bestå af mindst 100 honningbier.
 Honningbierne skal opsamles hurtigst muligt efter konstatering af  

 forgiftningsskaden.
Der skal opsamles bier, der skønnes at være døde lige efter det tidspunkt,  

 hvor den formodede skadevoldende sprøjtning er foretaget.
Bier skal indsamles  

 foran og inde i stadet, fortrinsvis fra de øverste lag.
 Bierne skal opsamles enkeltvis.
Bier med pollen (buksebier) skal foretrækkes, da de kan udpege den  

 planteart, bierne sidst har trukket på.
Bierne skal desuden stamme fra de  

 mest skadede bifamilier.
Er flere bigårde skadet, skal der udtages prøver i alle bigårde. prøverne  

 må ikke blandes sammen.
Ejernavn, bigårdens adresse og stadenummer skal være  

 markeret på prøverne.
Tavleprøver fra forgiftede bifamilier skal udtages fra yngellejet og skal  

 indeholde nyindbåret pollen og yngel.
Prøverne skal udskæres i størrelsen 10  

 x 10 cm.
Planteprøver skal udtages snarest efter sprøjtningen.
Er flere marker  

 under mistanke, skal der tages prøver fra alle marker.
 Der skal udtages 2 sæt prøver som hver består af et blad eller en  

 blomsterstand fra mindst 25 planter pr. mark af raps eller andre lignende  

 afgrøder.
 Prøverne skal være repræsentative for marken og skal derfor udtages  

 forskellige steder, f.eks. diagonalt.
II.
Forsendelse og emballering For at undgå, at prøverne beskadiges under forsendelse, skal prøverne  

 emballeres forsvarligt.
 Store tændstikæsker eller tavleforsendelsesæsker bør anvendes til  

 forsendelse af bier.
 Hvis plasticposer anvendes skal bierne først indpakkes i papir eller andet  

 vandsugende materiale og derefter anbringes i plasticposen.
 Hvis prøverne ikke sendes omgående, skal de opbevares i fryseboks indtil  

 forsendelsen.
 Tavleprøver skal emballeres i plasticposer og papomslag i forbindelse med  

 forsendelsen.
Plantematerialet skal samles og opbevares i lukkede plasticposer.  

 Plantemateirale fra flere marker skal opbevares hver for sig.
Posere skal  

 mærkes med navn og adresse på ejer eller bruger af den mark, hvor prøverne er  

 udtaget.
 Plantematerialet skal opbevares køligt, men ikke i fryseboks, hvis det  

 ikke sendes omgående.
 Prøverne skal sendes til Statens Planteavlsforsøg, Laboratoriet for Biavl,  

 Ledreborg Alle 100, 4000 Roskilde, tlf. 42 36 18 11.
