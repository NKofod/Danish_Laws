På derom af kirkeministeriet nedlagt allerunderdanigst forestilling har  

 det den 12. december behaget Hans Majestæt kongen at bifalde, at der  

 må meddeles den til St.
Albans English Church i København hørende menighed  

 den i grundloven af 5. juni 1915 med ændringer af 10. september 1920 § 76  

 ommeldte allerhøjeste anerkendelse, således at der tillægges de af  

 menighedens præster, for så vidt de efter andragende fra menigheden har  

 modtaget allerhøjeste anerkendelse i denne egenskab, foretagne kirkelige  

 handlinger, navnlig dåb og ægtevielser, såvel som deres overensstemmende med  

 kirkebøgerne afgivne attestationer, borgerlig gyldighed imod at menigheden  

 undergives de forskrifter der måtte blive meddelt den angående sådanne  

 menighedens ydre vilkår, der vedrører den offentlige orden, såsom angående  

 kirkebøgernes førelse og kontrollen med samme m.v. og at dr.
Thomas  

 Henry Croxall anerkendes som præst for den til St.
Albans English Church i  

 København hørende menighed med den foran under punkt 1 anførte virkning under  

 forudsætning af, at han til ministeriet afgiver et skriftligt løfte på ære og  

 samvittighed om, at han vil holde sig den danske lovgivning og den danske  

 regerings anordninger og befalinger efterrettelig såvel i almindelighed som  

 særlig med hensyn til den borgerlige side af de af ham foretagne kirkelige  

 handlinger m.v., således at han for opfyldelsen af denne forpligtelse skal  

 være ansvarlig efter den danske lovgivning og for de almindelige borgerlige  

 domstole.
