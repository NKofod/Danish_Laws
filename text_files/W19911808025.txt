En fisker havde for 1989 fratrukket udgifter til kost og søudstyr, og  

 kun sidstnævnte udgift på 1.167 kr. var dokumenteret.
Ifølge SD-cirkulære  

 1988-57 blev fiskeres standardfradrag for kostudgifter ophævet fra og med  

 1989. Da det ikke fandtes godtgjort, at der for kostudgifternes vedkommende  

 var tale om nødvendige merudgifter, kunne der - selv om der for så vidt var  

 dokumentation for de samlede merudgifter - ikke godkendes fradrag herfor.
Da  

 udgifterne til søudstyr var lavere end bundgrænsen i ligningslovens § 9, stk.  

 1, kunne disse heller ikke fradrages.
A klagede for indkomståret 1989 over, at de lokale skattemyndigheder ikke  

 havde godkendt hans fradrag på 4.839 kr. for kost og søudstyr.
Fradraget var  

 opgjort som udgifter til kost 6.972 kr. og til søudstyr 1.167 kr., i alt  

 8.139 kr., hvorfra gik bundfradraget på 3.300 kr.
Til støtte for den foretagne ansættelse havde de lokale skattemyndigheder  

 henvist til SD-cirkulære 198857 af 9. december 1988. Heraf fremgik, at  

 Ligningsrådet med virkning fra og med indkomståret 1989 havde ophævet det for  

 fiskere hidtil gældende standardfradrag for kostudgifter.
I cirkulærets pkt.  

 2 anførtes det, at det var undtagelsen, at der kunne foretages fradrag for  

 udgifter til fortæring og beklædning, selv om de afholdtes i tilknytning til  

 arbejdet.
Der kunne kun foretages fradrag, når det blev dokumenteret, at der  

 var tale om nødvendige merudgifter i forbindelse med arbejdet, og de samlede  

 udgifter blev dokumenteret.
 For så vidt angik klagerens fradrag for søudstyr havde de stedlige  

 skattemyndigheder henvist til, at der kun forelå dokumentation for en udgift  

 på 1.167 kr., men da det kun var beløb, som oversteg bundfradraget på 3.300  

 kr., som kunne fratrækkes, kunne der ikke godkendes noget fradrag for  

 søudstyr.
Klagerens revisor nedlagde påstand på godkendelse af de foretagne fradrag,  

 og til støtte herfor henviste han til, at ifølge det nævnte SD-cirkulære  

 kunne merudgifter i forbindelse med arbejdet fortsat fratrækkes.
Revisor  

 oplyste, at når en fisketur blev planlagt, vidste man ikke på forhånd, om  

 turen kom til at vare tre eller tredive dage, og der ville derfor gå mere  

 kost til spilde, end hvis kosttilberedningen foregik på land.
Endvidere blev  

 der spist mere, når man arbejdede 16 til 18 timer i døgnet.
Udgifterne til  

 kost måtte endvidere ifølge revisor anses for dokumenteret, da klagerens  

 lønsedler indeholdt arbejdsgiverens opgørelse af hans andel af  

 kostudgifterne.
 For så vidt angik søudstyr henviste revisoren endelig til, at klageren  

 havde fremlagt dokumentation for de i denne henseende afholdte udgifter.
Efter bestemmelsen i ligningslovens § 9, stk. 1, kan lønmodtagere fradrage  

 udgifter i forbindelse med udførelsen af det indtægtsgivende arbejde ved  

 opgørelsen af den skattepligtige indkomst i det omfang, de samlede  

 fradragsberettigede udgifter overstiger et beløb, der for 1989 udgør 3.300  

 kr.
Ved det foran nævnte SD-cirkulære 1988-57 var Ligningsrådets vejledende  

 anvisninger om fiskeres adgang til uden dokumentation at foretage  

 standardfradrag for kostudgifter ophævet med virkning fra og med indkomståret  

 1989.
Landsskatteretten var herefter enig i, at der som anført i cirkulæret ikke  

 alene skulle foreligge dokumentation for de samlede udgifter, men at det  

 tillige var en betingelse for at opnå fradrag, at det dokumenteredes, at der  

 var tale om nødvendige merudgifter i forbindelse med arbejdet.
Retten fandt  

 det ikke i det oplyste om arbejdsforholdene i forbindelse med fisketurene  

 godtgjort, at denne betingelse var opfyldt.
Klageren var derfor ikke  

 berettiget til noget fradrag for kostudgifter.
Da klagerens  

 fradragsberettigede udgifter herefter ikke oversteg 3.300 kr., blev den  

 påklagede ansættelse stadfæstet.
 LV 1989, D 3.14.
