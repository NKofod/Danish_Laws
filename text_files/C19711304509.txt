 Cirkulære af 10. september 1971 til samtlige destruktionsanstalter og  

 dyrlægerne ved disse.
Fra amerikansk side foreligger nogle oplysninger om fund af PCB  

 (polyklorerede biphenyler) i fodermidler.
De nævnte stoffer anses for at være  

 i højeste grad sundhedsskadelige, og da man også har fundet uacceptable  

 mængder deraf i slagtedyr og æg, må man regne med, at forekomsten i  

 fodermidler gennem kød- og fjerkræprodukter også betyder en sundhedsrisiko  

 for mennesker.
 De nævnte stoffer indgår i plastfremstillingsprocessen og må antages at  

 frigives fra plast ved den varmebehandling, som destruktionsvarer skal  

 underkastes, hvorfor det vil være af betydning, at man drager omsorg for, at  

 plastemballage eller anden form for plast, der modtages på  

 destruktionsanstalerne, omhyggelig sorteres fra, inden varerne underkastes  

 behandling.
 Da den således opsamlede plast må antages at være smittefarlig, pålægges  

 det anstalterne at brænde denne inden for anstaltens urene område.
