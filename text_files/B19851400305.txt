 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Arreskov Sø vildtreservat i Fyns amt.
 § 1.
 Vildtreservatet omfatter:
a.
Den del af Arreskov Sø, der er beliggende nord for en ret linie fra det  

 sydøstligste punkt af matr. nr. 4 d Ø.
Hæsinge By, Ø.
Hæsinge til det  

 sydvestligste punkt af matr. nr. 1 a Arreskov HGD. , Ø.
Hæsinge.
b.
Matr. nr. 45 b , 51 a og 4 d Ø.
Hæsinge By, Ø.
Hæsinge.
c.
De dele af matr. nr. 1 a Arreskov HGD., Ø.
Hæsinge, der er beliggende  

 nærmere end 50 meter fra Arreskov Sø.
 § 2. På de i § 1 nævnte områder er det forbudt at udøve jagt på eller på  

 anden måde at ombringe, indfange eller forjage svømme- og vadefugle.
 Stk. 2.
På de i § 1 nævnte områder er jagt på pattedyr, fasan, agerhøne og ringdue  

 samt regulering af skadevoldende vildt jfr.
Landbrugsministeriets  

 bekendtgørelse nr. 654 af 10 december 1982 (* 2) kun tilladt i jagttiden  

 efter 1. oktober.
 § 3.
 På vildtreservatets vandområde er al sejlads forbudt.
 Stk. 2.
Bestemmelsen i stk. 1 gælder ikke for ejere og brugere.
Der må dog ikke  

 sejles med højere hastighed end 5 knob med motordrevet fartøj.
 § 4.
 Det er forbudt at indsamle eller ødelægge æg.
 § 5.
 Landbrugsministeriets Vildtforvaltning kan, når særlige forhold taler  

 herfor, dispensere fra bestemmelserne i §§ 2, 3 og 4 efter nærmere af  

 Landbrugsministeriet fastsatte retningslinier.
 § 6.
 Overtrædelse af bestemmelserne i §§ 2, 3 og 4 straffes i medfør af § 51,  

 stk. 4, i lov om jagt og vildtforvaltning med bøde, for så vidt strengere  

 straf ikke er forskyldt efter den øvrige lovgivning.
 § 7.
 Bekendtgørelsen træder i kraft den 1. september 1985 og er gældende til og  

 med 31. august 1990.
 Landbrugsministeriet, den 29. august  

 1985.
