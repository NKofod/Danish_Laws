Arbejdsformidlingskontorerne De statsanerkendte arbejdsløshedskasser Ved lov nr. 219 af 22. april 1987 har folketinget med virkning fra 1. maj  

 1987 vedtaget en række ændringer i lovens afsnit om arbejdsløshedsforsikring.
 Idet der henvises til lovens tekst, anføres følgende om de væsentligste  

 ændringer:
 ad §§ 64 og 74.
 De gældende regler, hvorefter dagpenge højst kan udbetales i 78 dage inden  

 for 12 måneder, ophæves.
 Endvidere ophæves reglen om, at dagpenge, der er modtaget i de sidste tre  

 måneder, før pensionen begynder at løbe, skal medtages ved beregningen af, om  

 retten til dagpenge er opbrugt.
 Som kriterium for dagpengeretten anvendes et skærpet arbejdskrav, som  

 allerede i dag findes i lovgivningen, og derfor er et kendt begreb for  

 arbejdsløshedskasserne.
 Ændringen vil medføre en væsentlig udvidelse af dagpengeretten for  

 medlemmer, der modtager social pension, uden dog at bryde afgørende med  

 lovens princip om, at dagpenge kun kan udbetales til et medlem, der er til  

 rådighed for arbejdsmarkedet.
Reglens personkreds vil herefter kunne modtage dagpenge sideløbende med  

 deres sociale pension, så længe de opfylder det skærpende arbejdskrav.
I  

 tilfælde, hvor der er begrundet tvivl om, hvorvidt et medlem er til rådighed  

 for arbejdsmarkedet, vil der dog kunne stilles krav om arbejde i en vis  

 periode.
Ændringen medfører, at reglerne om det såkaldte skærpede arbejdskrav, der  

 gælder for medlemmer, der under ledighed har bibeskæftigelse ved selvstændig  

 virksomhed, overføres til medlemmer, der modtager en social pension.
Herefter  

 skal arbejdskravet, jfr. arbejdsløshedsforsikringslovens § 55, være opfyldt  

 inden for en periode på 18 måneder.
 Da retten til dagpenge for medlemmer, der har en social pension, nu gøres  

 betinget af et skærpet arbejdskrav, vil der altid være en automatisk  

 generhvervelsesret, idet medlemmet altid vil være berettiget til dagpenge,  

 når medlemmet igen opfylder arbejdskravet.
Der indføres en overgangsregel, således at personer, der på lovens  

 ikrafttrædelsestidspunkt modtager er pension, kan vælge at opfylde de hidtil  

 gældende regler indtil 1. maj 1988. Dette skal sikre, at personer, der  

 opfylder arbejdskravet i § 55, stk. 1, får mulighed for at indrette sig efter  

 de gældende regler.
Det skal bemærkes, at ændringen i de fleste tilfælde vil  

 medføre en lempelse.
 Direktoratet skal tilføje, at en vejledning om anvendelsen af reglerne i  

 §§ 64, 74 og 75 b, stk. 6, om retten til dagpenge og efterløn for medlemmer,  

 der modtager social pension, er under udarbejdelse og vil blive udsendt  

 snarest.
 ad § 76, stk. 3. Bestemmelsen indebærer, at kassen skal betale morarenter  

 ved for sen indbetaling af medlemsbidrag til staten.
 Renten udgør 1 1/2% for hver påbegyndt måned fra forfaldsdagen, som er den  

 10. i måneden efter kvartalets udløb.
 Bestemmelsen erstatter § 11, stk. 5, i Direktoratet for  

 Arbejdsløshedsforsikringens bekendtgørelse nr. 842 af 11. december 1986 om  

 arbejdsløshedskassernes økonomi, regnskabsvæsen og øvrige  

 administrationsforhold.
 ad § 98, stk. 5 og § 99.
 Der er tale om en ændring af ankesystemet på to punkter.
 For det første vil arbejdsdirektørens og direktøren for  

 arbejdsløshedsforsikringens afgørelse om at se bort fra ankefristen ikke  

 længere kunne indbringes for ankenævnet.
 For det andet er det nu afklaret, at afgørelser, der er truffet vedrørende  

 EF-forordninger om anvendelse af de sociale sikringsordninger på  

 lønmodtagere, selvstændige og deres familiemedlemmer, vil kunne indbringes  

 for ankenævnet.
 Herudover er der alene tale om en redaktionel opdeling af lovens § 99,  

 stk. 1, i 2 stykker og om en præcisering af, at en række  

 dispensationsbestemmelser, truffet af direktøren for  

 arbejdsløshedsforsikringen, vil kunne indbringes for ankenævnet.
 P.D.V.
