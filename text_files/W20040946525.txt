Landsskatteretskendelse vedr. afskrivningsgrundlag.
Landbrug,  

 blandet benyttet bygninger.
Stuehus renoveret.
 Klagen vedrører opgørelsen af indkomsten på følgende punkt:
 Indkomståret 1999:
 Selvangivet fradrag for afskrivning på blandet benyttet bygning  

 23.950 kr.Godkendt fradrag 6.918 kr.Indkomsten er forhøjet med 17.032 kr.
 Det fremgår af sagen, at klageren erhvervede en landbrugsejendom  

 for 1.100.000 kr. i 1996. Ejendommen har et jordtilliggende på 22,9 ha og  

 drives med udlejning af jord og en mindre kødkvægsbesætning.
På ejendommen er driftsbygningerne med undtagelse af et  

 fritliggende maskinhus og et fritliggende havehus sammenbygget med stuehuset.  

 Som følge heraf blev der ved skatteansættelserne for årene 1996, 1997 og 1998  

 opgjort et afskrivningsgrundlag efter den dagældende afskrivningslovs § 20  

 for  

 blandet benyttede bygninger.
Ved købet af ejendommen i 1996 blev den blandet  

 benyttede bygnings samlede købspris opgjort til 571.196 kr.
Der blev i årene  

 1996-1998 endvidere opgjort betydelige afskrivningsgrundlag i anledning af,  

 at  

 der i disse år blev afholdt forbedringsudgifter på stuehuset på i alt  

 1.372.708  

 kr.
Ved ejendomsvurderingen i købsåret 1996 udgjorde ejendomsværdien  

 1.400.000 kr.  

 Stuehusets ejendomsværdi  

 var ansat til 440.000 kr. og stuehusets grundværdi ansat til 1.700 kr.  

 Driftsbygningernes tekniske værdier udgjorde 287.500 kr.
Bygningernes samlede  

 værdi udgjorde således 725.800 kr.
Ejendomsværdien pr. 1. januar 1999 er ansat til 2.250.000 kr.  

 Heraf er stuehusværdiens ejendomsværdi ansat til 948.800 kr. og stuehusets  

 grundværdi ansat til 2.200 kr.
De tekniske værdier for driftsbygningerne er  

 fastsat til 302.565 kr., hvorved bygningernes samlede værdi kan beregnes til  

 1.249.165 kr.
Klageren har i regnskabet for indkomståret 1999 foretaget  

 afskrivninger med samlet 23.950 kr.
Afskrivningsgrundlaget for den blandet  

 benyttede bygning er i regnskabet for 1999 angivet til 462.760 kr.
Klageren  

 har  

 foretaget afskrivning med 5 % heraf, svarende til 23.138 kr.
Derudover har  

 klageren foretaget afskrivning med 5 % af afskrivningsgrundlaget for det  

 fritliggende maskinhus på 16.242 kr., svarende til 812 kr.
Ved opgørelsen af afskrivningsgrundlaget for 1999 har  

 skatteadministrationen i henhold til afskrivningslovens § 19, stk. 5, lagt  

 til  

 grund, at de tekniske værdier for driftsbygningerne udgør 302.565 kr.,  

 svarende  

 til 24,2 % af den samlede bygningsværdi på 1.249.165 kr.  

 Skatteadministrationen  

 har herefter opgjort afskrivningsgrundlaget for 1999 efter den nye  

 afskrivningslov som 24,2 % af den oprindelige anskaffelsessum for den blandet  

 benyttede bygning på 571.196 kr., svarende til 138.352 kr.
Herpå har  

 skatteadministrationen godkendt afskrivning med 5 %, svarende til 6.918 kr.  

 Forbedringsudgifter vedrørende boligen er af skatteadministrationen anset som  

 ikke-afskrivningsberettigede udgifter.
Skatteankenævnet har stadfæstet skatteadministrationens  

 afgørelse.
Ankenævnet er af den opfattelse, at bestemmelsen i  

 afskrivningslovens § 19, stk. 5 og den i ligningsvejledningens afsnit  

 E.C.4.4.6  

 anviste praksis foreskriver, at ejerboligens andel af bygningens oprindelige  

 samlede anskaffelsessum skal udgå af afskrivningsgrundlaget efter forholdet  

 mellem  

 ejerboligværdien og bygningens samlede værdi ved vurderingen pr. 1. januar  

 1999  

 og uden hensyntagen til ombygningsudgifter, der måtte være afholdt efter  

 købet.  

 Ankenævnet har tillige fundet, at bestemmelsen i § 19, stk. 2, udelukker, at  

 forbedringsudgifter, der vedrører boligdelen, kan gøres til genstand for  

 skattemæssige afskrivninger.
 Skatteankenævnet har i begrundelsen for afgørelsen endvidere  

 anført, at der med § 19, stk. 5, og den i ligningsvejledningen anførte  

 praksis  

 er tilstræbt objektive regler for opgørelsen af afskrivningsgrundlaget for  

 1999  

 vedrørende blandet benyttede bygninger, der er anskaffet før 1999. Det ligger  

 heri, at skatteydere kan blive uheldigt ramt eller tilgodeset, hvis  

 udviklingen  

 i vurderingen ikke er fordelt jævnt på bolig og driftsbygninger.
For klageren har et revisionsfirma og senere en advokat klaget  

 over skatteansættelsen for indkomståret 1999 med primær påstand om, at  

 afskrivningsgrundlaget for 1999 opgøres til 963.399 kr.
Subsidiært påstås, at  

 afskrivningsgrundlaget skal opgøres til 283.085 kr.
Til støtte for de fremsatte påstande har repræsentanten bl.a.  

 anført, at klageren i 1996 erhvervede forældrenes landbrugsejendom på ca. 22  

 ha.
Der er enighed om bygningernes oprindelige anskaffelsessum på 571.196  

 kr.,  

 og at der i perioden 1996-1998 er foretaget forbedringer af boligdelen på i  

 alt  

 1.372.708 kr., således at den samlede anskaffelsessum for bygningsmassen pr.  

 1.  

 januar 1999 udgør 1.943.904 kr.
 Repræsentanten har videre anført, at det centrale spørgsmål i  

 sagen er, hvorvidt der er hjemmel til at anvende de tekniske værdier ved  

 fordelingen efter afskrivningslovens § 19, stk. 5.
Ved opgørelsen af nyt afskrivningsgrundlag for driftsbygningerne  

 efter afskrivningslovens § 19, stk. 5, skal vurderingen pr. 1. januar 1999  

 anvendes.
Der er ikke uenighed herom.
Ved opgørelsen af afskrivningsgrundlaget skal  

 ombygningsudgifterne medtages i deres helhed.
Dette fremgår af  

 afskrivningslovens § 19, stk. 5, jf. det anvendte begreb: samlede  

 anskaffelsessum.
Denne ordlyd er bindende, og det betyder, at der ikke  

 er hjemmel  

 til at anvende de tekniske værdier.
I ligningsvejledningen er det ligeledes  

 lagt til grund, at det er den samlede anskaffelsessum, der skal anvendes.  

 Ligningsvejledningen tager udgangspunkt i lovteksten, og derfor er det den  

 samlede anskaffelsessum, der skal anvendes.
Ved opgørelsen af  

 afskrivningsgrundlaget for driftsbygningerne for 1999 er det herefter den  

 samlede anskaffelsessum på 1.943.904 kr., der skal anvendes.
Det er dette  

 beløb, der skal fordeles.
Der er således ikke hjemmel til at se bort fra  

 forbedringsudgifterne afholdt på stuehuset.
Ved opgørelsen af afskrivningsgrundlaget for driftsbygningerne  

 er det ejerboligværdien ansat ved vurderingen pr. 1. januar 1999, der skal  

 anvendes, jf. afskrivningslovens § 19, stk. 5, 2. pkt.
Det er således den  

 samlede anskaffelsessum kombineret med ejerboligværdien ved vurderingen pr.  

 1.  

 januar 1999, der skal lægges til grund ved fordelingen.
Der er intet nævnt i  

 lovteksten om anvendelsen af tekniske værdier, og de tekniske værdier lider  

 endvidere af den skavank, at de tekniske værdier ikke direkte fremgår af  

 ejendomsvurderingen, men mere er et skjult hjælpemiddel.
På denne baggrund er  

 der ikke hjemmel til at anvende de tekniske værdier.
Repræsentanten har henvist til bemærkningerne til lovforslaget,  

 der senere blev gennemført som lov nr. 958 nr. 20. december 1999. I  

 bemærkningerne anvendes begrebet samlede anskaffelsessum, og det  

 angives, at  

 der tidligere har været tvivl om, hvad der skal styre de fortsatte  

 afskrivninger.
Det fremgår videre, at formålet med bestemmelsen i § 19, stk.  

 5,  

 er at opgøre afskrivningsgrundlaget mere præcist, når ejendomsvurderingen  

 tillader det.
Ud fra disse bemærkninger er det repræsentantens opfattelse, at  

 det er ejendomsvurderingen, der er afgørende, og dermed ikke skjulte dele af  

 ejendomsvurderingen.
Det fremhæves i denne sammenhæng, at de tekniske værdier  

 ikke fremgår af ejendomsvurderingen.
Ved fordelingen er det forskelsværdien på 930.100 kr., der skal  

 anvendes.
Forskelsværdien er beregnet som ejendomsværdien på 2.250.000 kr.  

 fratrukket grundværdien på 373.300 kr. og stuehusværdien excl. grundværdien  

 på  

 946.600 kr.
Forskelsværdien sættes i forhold til ejendomsværdien fratrukket  

 grundværdien,  

 i alt 1.876.700 kr., og  

 dermed fremkommer en forholdsbrøk på 49,56 %. En andel på 49,56 % af den  

 samlede anskaffelsessum på 1.943.904 kr. udgør 963.399 kr., som påstås at  

 udgøre afskrivningsgrundlaget for driftsbygningerne, jf. nedenfor.
Ejendomsvurdering pr. 1. januar 1999 2.250.000 kr.
Grundværdi -373.300 kr.
 1.876.700 kr.
Stuehusets værdi 948.800 kr.
Heraf stuehusets grundværdi 2.200 kr.
Stuehusets værdi excl. grundværdi 946.600 kr.
50,44 % Forskelsværdi 930.100 kr.
49,56 % 1.876.700 kr.
100,00 % Driftsbygningernes værdi, 49,56 % af 1.943.904 kr.
 963.399 kr.
 Subsidiært påstås, at afskrivningsgrundlaget beregnes som 49,56  

 % af den oprindelige anskaffelsessum på 571.196 kr., hvorved  

 afskrivningsgrundlaget udgør 49,56 % heraf, svarende til 283.085 kr.
 Landsskatteretten  

 skal udtale:
 Afskrivningsloven, herunder reglerne for blandet benyttede  

 bygninger, blev med virkning fra og med indkomståret 1999 ændret ved lov nr.  

 433 af 26. juni 1998. Ved lov nr. 958 af 20. december 1999 blev enkelte af  

 afskrivningslovens regler efterfølgende justeret.
 Opgørelsen af afskrivningsgrundlaget for blandet benyttede  

 bygninger fremgår af afskrivningslovens § 19. I henhold til § 19, stk. 5,  

 indgår den del, der efter en ejerboligfordeling kan henføres til ejerboligen,  

 ikke i anskaffelsessummen for den blandet benyttede bygning.
 Afskrivningslovens § 19, stk. 5, 2. pkt., som affattet ved lov  

 nr. 958 af 20. december 1999, trådte i kraft med virkning fra og med  

 indkomståret 1999, jf. lovens § 21, stk. 5.
 Afskrivningslovens § 19, stk. 1, 1. pkt., stk. 2, 3 og 5, har  

 følgende ordlyd:
 § 19. Anvendes kun en del af en bygning til formål, der  

 berettiger til afskrivning efter § 14, kan der kun afskrives på den del af  

 anskaffelsessummen, der forholdsmæssigt svarer til den nævnte bygningsdels  

 etageareal.
 Stk. 2. Udgifter til ombygning og forbedring kan afskrives efter  

 § 18, når udgiften direkte vedrører den afskrivningsberettigede del af  

 bygningen.
 Stk. 3. Udgifter til ombygning og forbedring, som ikke direkte  

 kan henføres til den afskrivningsberettigede eller den  

 ikke-afskrivningsberettigede  

 del af bygningen, kan afskrives efter § 18 efter forholdet mellem den  

 afskrivningsberettigede bygningsdels etageareal og bygningens samlede  

 etageareal.
Stk. 5. Er den del af bygningens samlede anskaffelsessum, der  

 kan henføres til bolig, fastsat efter § 45, indgår denne del ikke i den del  

 af  

 anskaffelsessummen, der berettiger til afskrivning efter stk. 1. I andre  

 tilfælde indgår i anskaffelsessummen efter stk. 1 ikke den del, der efter en  

 ejerboligfordeling på ejendommen efter vurderingslovens § 33 kan henføres til  

 ejerboligen. Da ejendomsvurderingen i denne sag er ansat efter  

 vurderingslovens § 14 med anvendelse af tillægsparcelværdiprincippet,  

 omfatter  

 forskelsværdien differencen mellem den ansatte grundværdi og  

 jordens  

 handelsværdi.
Driftsbygningernes tekniske værdi er lavere end denne  

 difference,  

 hvorfor driftsbygningernes værdi ikke direkte fremgår af ejendomsvurderingen,  

 men indgår som en del af tillægsparcelværdien.
Da forskelsværdien  

 indeholder  

 differencen op til jordens handelsværdi, er det korrekt at anvende  

 driftsbygningernes tekniske værdier ved opgørelsen af den samlede  

 bygningsværdi  

 for den blandet benyttede bygning.
Ankenævnets beregning, hvor  

 driftsbygningernes tekniske værdier sættes i forhold til bygningens samlede  

 værdi,  

 fastholdes derfor.
 Retten er endvidere enig med ankenævnet i, at det af § 19, stk.  

 2 og 3, kan udledes, at afskrivningsgrundlaget pr. 1. januar 1999 ikke skal  

 omfatte ombygnings- og forbedringsudgifter vedrørende ejerboligen, samt at  

 det  

 alene er den oprindelige anskaffelsessum for den blandet benyttede bygning,  

 der  

 skal fordeles efter afskrivningslovens § 19, stk. 5, og dermed ikke  

 ombygnings-  

 og forbedringsudgifter på ejerboligen.
Ved opgørelsen af nyt afskrivningsgrundlag for driftsbygningerne  

 pr. 1. januar 1999 skal boligmomentet efter rettens opfattelse fragå i  

 stuehusets ejendomsværdi, medens stuehusets grundværdi opgjort efter  

 ha-priser  

 ikke skal fragå.
Det skyldes, at det er boligmomentet, der er udtryk for  

 stuehusets grundværdi.
Afskrivningsgrundlaget opgøres herefter til 132.291  

 kr.,  

 jf. nedenfor:
driftsbygningernes tekniske værdier i 1999, ekskl.  

 fritliggende havehus og maskinhus 270.365 kr.
stuehusværdi ekskl. boligmoment på 51.750 kr 897.000 kr.
den blandet benyttede bygnings samlede værdi 1.167.365 kr opr. anskaffelsessum for bygning uden tillæg af  

 ombygningsudgifter vedr. ejerboligen 571.196 kr.
 Af anskaffelsessummen henføres til den afskrivningsberettigede  

 del af den blandet benyttede bygning:
571.196  

 x 270.365 1.167.365 132.291 kr Retten har ved afgørelsen været opmærksom på, at en del af de på  

 stuehuset afholdte ombygnings- og forbedringsudgifter har medført, at  

 stuehusets ejendomsværdi fra 1996 til 1999 er steget fra 440.000 kr. til  

 948.800 kr., samt at stuehusets ejendomsværdi fra 1999, dog ekskl.  

 boligmoment,  

 er anvendt som fordelingsnøgle ved opgørelsen af afskrivningsgrundlaget for  

 den  

 afskrivningsberettigede del af den sammenbyggede bygning pr. 1. januar 1999.  

 Det medfører, at afholdte ombygnings- og forbedringsudgifter på stuehuset har  

 medvirket til at reducere afskrivningsgrundlaget.
Af § 19, stk. 5, 2. pkt., fremgår det, at den del, der efter en  

 ejerboligfordeling efter vurderingslovens § 33 kan henføres til ejerboligen,  

 ikke indgår i anskaffelsessummen.
Som § 19, stk. 5, 2. pkt., er formuleret,  

 er  

 der efter rettens opfattelse ikke grundlag for at opgøre  

 afskrivningsgrundlaget  

 på anden måde end den ovenfor anførte, hvor der ikke tages hensyn til, at der  

 i  

 stuehusværdien indgår betydelige forbedringsudgifter m.v. afholdt efter  

 anskaffelsestidspunktet.
 Retten godkender herefter fradrag for afskrivning med 5 % af  

 afskrivningsgrundlaget på 132.291 kr., svarende til 6.615 kr.
 Derudover godkender retten fradrag for afskrivning med 5 % på  

 afskrivningsgrundlaget for det fritliggende maskinhus på 16.242 kr., svarende  

 til 812 kr.
 Skatteankenævnets afgørelse ændres i overensstemmelse hermed.
