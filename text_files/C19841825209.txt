 Ligningsrådet har fastsat følgende:
 1. Hvor arbejdsgiveren betaler alle de med kørslen  

 forbundne udgifter, ansættes værdien af den private kørsel således:
 2. Biler indregistreret på gule nummerplader henføres  

 til taksten for den laveste egenvægt, medmindre anskaffelsessummen udgør  

 200.000 kr. eller mere, jf. pkt. 3.
 3. I tilfælde, hvor anskaffelsessummen for den til  

 rådighed stillede bil udgør kr. 200.000 eller mere, ansættes værdien af den  

 private kørsel til 600 øre pr. km for årlig kørsel under 10.000 km og 150 øre  

 for kørsel derudover.
 Ved anskaffelsessummen forstås den oprindelige nyvognspris (afgiftspligtig  

 værdi inklusive afgiftspligtigt udstyr og registreringsafgift, men eksklusiv  

 afgiftsfrie beløb for radio og ekstraudstyr samt afgiftsfrie  

 leveringsomkostninger).
 Ved anskaffelse af en bil, der er mere end 3 år gammel, regnet fra den  

 første indregistrering, anvendes som anskaffelsessum arbejdsgiverens købspris  

 ekslusive normale leveringsomkostninger.
 Såfremt der efter bilens første indregistrering og i en periode op til et  

 år foretages forbedringer, der helt eller delvis afholdes for arbejdsgiverens  

 regning, således at prisen inkl. forbedringer overstiger den forannævnte  

 beløbsgrænse, ansættes værdien af den private kørsel efter de forhøjede  

 satser.
