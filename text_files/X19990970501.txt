Forældelse Under denne sag har Foreningen af Registrerede Revisorer  

 (FRR) ved skrivelse modtaget den 23. maj 1996 indgivet klage over registreret  

 revisor Asger Fiig.
 Erhvervs- og Selskabsstyrelsen har oplyst, at Asger Fiig  

 blev optaget i Revisorregisteret den 9. december 1988, og at hans  

 registreringsbevis har været deponeret i perioden 25. august 1995 - 10.  

 september 1997.
I.
Anledningen til klagen fra FRR.
 Den 17. maj 1994 indgav advokat Preben Ottosen  

 følgende klage til nævnet over indklagede:
"Der klages over, at Asger Fiig driver anden virksomhed  

 end ren revisionsvirksomhed.
Asger Fiig har således taget initiativet  

 til gennemførelse af et K/S-projekt og tjent et betydeligt  

 beløb herpå ved salg af anparter til egne klienter.
Klienterne var ikke bekendt med, at Asger Fiig  

 opnåede en gevinst." Klagen var ledsaget af en dom afsagt den 30. marts 1994 af  

 Århus Byret i en sag mellem Bent Deichmann Larsen på den ene side  

 og indklagede, Børge Kold-Hansen, Ole Langballe samt O.L.
Constructors  

 ApS på den anden side.
På foranledning af advokat C.
Meyer Petersen som  

 repræsentant for indklagede blev det senere oplyst, at advokat Preben  

 Ottosen havde henvendt sig til nævnet på vegne Bent Deichmann  

 Larsen som klager.
Under forberedelsen af sagen fremlagdes ud over den  

 nævnte dom alene en kopi af Statstidende for den 8. juli 1994, hvoraf  

 fremgik, at Århus Bowling-Center, Restauration ApS var erklæret  

 konkurs den 4. juli 1994. Endvidere blev det oplyst, at den nævnte dom  

 af 30. marts 1994 var anket til Vestre Landsret.
Ingen af parterne fremsatte  

 ønske om at give møde for nævnet.
 På dette grundlag behandlede nævnet  sagen  

 på et møde den 9. februar 1995 og skrev derpå  

 følgende til klagers advokat med kopi til indklagedes advokat:
"......Det fremgår af Deres nævnte  

 skrivelse, at der klages over, at registreret revisor Asger Fiig driver anden  

 virksomhed end revisionsvirksomhed ved at have "taget initiativet til  

 gennemførelse af et K/S-projekt og tjent et betydeligt beløb  

 herpå ved salg af anparter til egne klienter". I den forbindelse har De  

 henvist til en vedlagt dom af 30. marts 1994 i en civil sag mellem Deres  

 klient og blandt andre registreret revisor Asger Fiig.
Dommen vedrører  

 et andet spørgsmål end den for nævnet indbragte klage,  

 ligesom dommen efter det oplyste er påanket til landsretten og  

 således ikke endelig.
Den hidtidige forberedelse af sagen fra parternes side har  

 bestået i ret kortfattede indlæg.
Udover partsindlæggene og  

 den omtalte dom er der alene fremlagt ét enkelt bilag i sagen.
Advokat C.
Meyer-Petersen har som advokat for indklagede  

 erklæret sig enig med Dem om, at sagen kan behandles af nævnet  

 på det foreliggende grundlag.
I den anledning skal Disciplinærnævnet  

 meddele, at man efter sagens karakter ikke finder den egnet til at blive  

 afgjort på det foreliggende grundlag, og skal opfordre parterne til at  

 genoptage forberedelsen....." Nævnet henstillede samtdigt til parterne, at der  

 fremkom et egentligt klageskrift med en sagsfremstilling ledsaget af  

 relevante bilag og med en angivelse af klagerens anbringender samt et  

 svarskrift med indklagedes anbringender og en angivelse af, i hvilket omfang  

 indklagede bestred klagerens fremstilling af det faktiske  

 begivenhedsforløb.
Indklagedes advokat svarede ved skrivelse af 23. februar  

 1994, at "... jeg kun (kan) være enig i, at klageren i sagen  

 må redegøre nærmere for sagen, hvis man ønsker at  

 fastholde sin klage....... Jeg afventer eventuelt yderligere materiale fra  

 advokat Ottosen og vil selvsagt, hvis der fremkommer noget sådant,  

 sende min klients nærmere kommentarer." Klagerens advokat svarede ved skrivelse af 7. marts 1995,  

 at ".......min klient har ikke de fornødne midler til at investere  

 i min arbejdskraft......Jeg må derfor henvise min klient til at klage  

 direkte til Disciplinærnævnet, såfremt han ønsker  

 det....." På denne baggrund behandlede nævnet på  

 ny sagen på et møde den 30. marts 1995 og meddelte ved skrivelse  

 af 9. maj 1995 følgende til klagerens advokat med genpart til  

 indklagedes advokat:
 "Ved skrivelse af 16. maj 1994 klagede De som advokat  

 for Bent Deichmann Larsen over registreret revisor Asger Fiig.....
 Efter at have drøftet sagen på et møde  

 meddelte Disciplinærnævnet Dem ved skrivelse af 22. februar 1995,  

 at parternes forberedelse af sagen efter nævnets opfattelse ikke var  

 tilstrækkelig til, at den under hensyn til sagens kompleksitet og  

 omfang kunne danne grundlag for en meningsfuld behandling ved  

 Disciplinærnævnet.
 I den forbindelse blev det fremhævet, at der  

 ikke forelå nogen samlet sagsfremstilling, der var relateret til  

 klagen, at den rejste klage var holdt i en generel form og burde  

 præciseres, at parterne ikke havde oplyst nævnet om, i  

 hvilket omfang de var enige eller uenige om det faktiske  

 begivenhedsforløb, og at parterne ikke nøjere havde  

 redegjort for de anbringender, som de ønskede at gøre  

 gældende til støtte for deres synspunkter.
På denne baggrund opfordrede nævnet  

 såvel Dem som advokat C.
Meyer-Petsersen, der repræsenterer  

 indklagede og samtidig modtog kopi af nævnets skrivelse, til at  

 genoptage forberedelsen af sagen.
Advokat C.
Meyer-Petersen har ved skrivelse af 23. februar  

 1995 til Disciplinærnævnet, hvoraf genpart vedlægges til  

 Deres orientering, tiltrådt nævnets synspunkter.
De har ved skrivelse af 7. marts 1995 besvaret  

 nævnets henvendelse.
Nævnet har forstået Deres svar  

 således, at der ikke vil fremkomme yderligere i sagen fra Deres side.  

 Dette har De begrundet med, at klageren ikke har de fornødne midler  

 til at investere i Deres arbejdskraft.
 Disciplinærnævnet har på ny  

 drøftet sagen på sit møde den 30. marts 1995.
 Herefter, og da der ikke kan søges fri proces til  

 en sag ved nævnet, skal nævnet henlede Deres opmærksomhed  

 på, at Foreningen af Registrerede Revisorer har en selvstændig  

 adgang til at indbringe en sag for Disciplinærnævnet, jf. § 11,  

 stk. 4, i lov om registrerede revisorer.
Hvis Deres klient finder, at der er grundlag for en  

 klagesag ved nævnet, men at han personlig af økonomiske grunde  

 må afstå herfra, har han således mulighed for at  

 forelægge sin klage for foreningen og forhøre sig om, hvorvidt  

 denne ønsker at indbringe klage for nævnet.
Foreningens adresse  

 er........
 I den anledning skal nævnet anmode Dem om at  

 meddele, om Deres klient ønsker at benytte sig af denne mulighed, idet  

 nævnet i så fald vil sætte sagen i bero, indtil foreningens  

 stilling foreligger, eller om Deres klient ønsker at frafalde klagen  

 eller fortsat ønsker den afgjort på det foreliggende  

 grundlag.
En genpart af denne skrivelse er samtidig sendt dels til  

 advokat C.
Meyer-Petersen, dels til Foreningen af Registrerede Revisorer til  

 orientering." Efter at nævnet havde rykkket for svar både  

 telefonisk og skriftligt, meddelte klagerens advokat den 24. juli 1995, at  

" jeg ønsker klagen behandlet ved, at Foreningen af Registrerede  

 Revisorer oversender sagen til Disciplinærnævnet....".  

 Samtidigt  indbragte han sagen for foreningen.
 Da nævnet ikke havde modtaget yderligere  

 underretning om sagen, forespurgte nævnet ved skrivelse af 8. december  

 1995  foreningen, om denne agtede at indtræde i sagen.
 Denne henvendelse besvarede Foreningen af Registrerede  

 Revisorer ved skrivelse af 18. december 1995, hvori det meddeltes, "at  

 Foreningen af Registrerede Revisorer (FRR) ikke agter at indtræde i  

 sagen." Det fremgik videre, at klagerens advokat ved skrivelse af 23.  

 oktober 1995 var blevet  underrettet om, at FRR ikke foretog sig yderligere i  

 sagen.
 Nævnet betragtede herefter sagen som bortfaldet.
 Ved skrivelse af 22. februar 1996 til nævnet  

 meddelte FRR, "at FRR har besluttet at genoverveje at indtræde i  

 Disciplinærnævnssagen...". Denne skrivelse videresendte  

 nævnet i kopi til klagerens og indklagedes advokater.
Ved skrivelse af 26. april 1996, modtaget 29. april 1996,  

 meddelte FRR nævnet,"at Hovedbestyrelsen i Foreningen af  

 Registrerede Revisorer (FRR) har besluttet, at FRR indtræder i den  

 verserende sag i Disciplinærnævnet....... Med hensyn til det  

 videre praktiske fornødne vil FRR tage kontakt til  

 Disciplinærnævnet med henblik på drøftelse  

 heraf." Nævnet modtog derpå den 23. maj 1996 skrivelse  

 af 22. maj 1996 fra FRR med klageskrift og en række bilag.
II.
Klagen fra FRR.
FRR har klaget over, at indklagede har tilsidesat god  

 revisorskik III.
Sagsfremstilling.
 Indklagede har oplyst, at hans daværende klient Per  

 Smed og Børge Kold-Hansen i 1988 blev enige om at forsøge at  

 få etableret et bowlingcenter i Århus, hvorefter de kontaktede  

 indklagede for at få udarbejdet budgetter.
Det fremgår af sagen, at bowlingcentret  

 tænktes etableret efter en model, hvorefter der skulle stiftes et  

 kommanditselskab, som skulle opføre bowlinghallen.
To anpartsselskaber  

 skulle derpå henholdsvis forpagte restaurationsdriften samt leje og  

 drive banerne.
Projektet forelå den 24. februar 1989 på  

 indklagedes forretnings-brevpapir og underskrevet "F/ PROJEKTET ÅRHUS  

 NY BOWLINGHAL" af Kold-Hansen og indklagede.
Indklagede indsendte den 16.  

 marts 1989 projektet til Århus Kommune.
Han underskrev skrivelsen  

 på vegne "Projektet ÅRHUS NY BOWLINGHAL", hvis adresse var  

 anført c/o indklagede.
I skrivelsen omtalte indklagede Kold-Hansen og  

 sig selv som "de personer, som har skabt dette initiativ".
 Den 8. juni 1989 forelå en projektbeskrivelse, hvori  

 indklagede og Kold-Hansen var anført som bygherre.
 Det fremgår videre af sagen, herunder af  

 sagsfremstillingen i den ovenfor omtalte dom fra Århus Byret og af de  

 fuldstændige udskrifter, som på nævnets opfordring er  

 indhentet fra Erhvervs- og Selskabsstyrelsens selskabsregister, at indklagede  

 og Kold-Hansen den 15. december 1989 stiftede anpartsselskabet FIKO ApS.
 Samme dag stiftedes kommanditselskabet K/S Århus  

 Bowling Center med FIKO ApS som komplementar og med bl.a. indklagede som  

 kommanditist i henhold til tegningsaftale af 19. december 1989. Ledelsen  

 bestod ifølge indklagedes forklaring i den nævnte dom af  

 Kold-Hansen og Hanne Fiig, der efter selskabsudskrifterne havde samme adresse  

 som indklagede.
Ligeledes samme dag stiftede Ole Langballe  

 anpartsselskabet O.
L.
Constructors ApS.
Indklagede var ifølge sin  

 forklaring i dommen  ikke anpartshaver i dette selskab.
Kommanditselskabet indgik den 20. december 1989  

 entreprisekontrakt med O.L.
Constructors ApS om opførelse af  

 bowlinghallen.
Kontrakten blev på kommanditselskabets vegne  

 underskrevet af indklagede og Kold-Hansen.
Indklagede og Kold-Hansen stiftede den 19. april 1990  

 anpartsselskabet Århus Bowling Center Restauration ApS, det ene af de  

 to driftsselskaber.
Indklagede var  medlem af direktionen for selskabet, som  

 han ifølge sin forklaring i dommen ejede anparterne i sammen med  

 Kold-Hansen med 50 % til hver.
Den følgende dag ansatte Århus Bowling-Center  

 den oprindelige klager, Bent Deichmann Larsen, som daglig leder.
Indklagede  

 underskrev ansættelsesbrevet på bowlingcenterets vegne.
Den 2. juli 1990 stiftede indklagede og Kold-Hansen  

 anpartsselskabet Århus Bowling Center, Bowling ApS, det andet af de to  

 driftsselskaber.
Også dette selskab ejede indklagede og Kold-Hansen  

 anparterne i med 50 % til hver, ligeledes ifølge indklagedes  

 forklaring i dommen.
Indklagede udtrådte den 11. september 1990 af  

 direktionen i driftsselskabet Århus Bowling Center Restauration ApS og  

 afløstes som direktør af Hanne Fiig.
Den 18. oktober 1990  

 udtrådte indklagede af direktionen i komplementarselskabet FIKO ApS.
I  

 stedet indtrådte Hanne Fiig, der endvidere den 14. november 1990  

 indtrådte i direktionen for driftsselskabet Århus Bowling Center,  

 Bowling ApS.
Ved to overdragelsesaftaler, hvoraf den ene er dateret 18.  

 december 1990, mens den anden er udateret, overdrog indklagede anparter i  

 kommanditselskabet til andre.
Det er ikke oplyst, om indklagede hermed  

 afhændede samtlige sine anparter i selskabet eller kun en del  

 heraf.
 Udskrifterne fra selskabsregisteret oplyser endvidere, at  

 Hanne Fiig den 8. januar 1992 afløstes som medlem af direktionen i  

  begge driftsselskaber af Christina Fiig, som fratrådte begge poster  

 den 20. januar 1993. Den 15. februar 1993 fratrådte Hanne Fiig som  

 direktør for komplementarselskabet FIKO ApS.
Indklagede underskrev den 20. august 1992  

 revisionspåtegningen på det personlige regnskab for 1990 for Ole  

 Langballe, stifteren af O.L.
Contractors ApS.
 Erhvervs- og Selskabsstyrelsen indgav den 5. oktober 1993  

 begæring til skifteretten om tvangsopløsning af begge  

 driftsselskaber.
 Christina Fiig var i perioden 10. marts 1994 til 7.  

 september 1994 medlem af direktionen for FIKO ApS.
Det ene driftsselskab, Århus Bowling Center  

 Restauration ApS, blev erklæret konkurs den 4. juli 1994, og  

 konkursbehandlingen blev afsluttet den 18. december 1995 med selskabets  

 opløsning.
Det andet driftsselskab, Århus Bowling Center,  

 Bowling ApS, blev opløst i forbindelse med skiftebehandlingens  

 afslutning den 15. juli 1994.
 Parterne har ikke besvaret nævnets  

 forespørgsel, om der foreligger en afgørelse i ankesagen  

 vedrørende den omtalte dom af 30. marts 1994 fra Århus  

 Byret.
IV.
Parternes påstande og anbringender om  

 forældelse.
 Efter en fornyet drøftelse af sagen har  

 nævnet ved skrivelse af 15. maj 1997 henledt parternes  

 opmærksomhed på spørgsmålet om forældelse,  

 herunder om den 5-årige forældelsesfrist skal anses for afbrudt  

 ved nævnets modtagelse den 17. maj 1994 af den oprindelige klage fra  

 Bent Deichmann Larsen eller fra modtagelsen den 23. maj 1996 af klagen fra  

 FRR.
 Parterne har herefter anmodet om, at  

 spørgsmålet om forældelse blev udskilt til særskilt  

 påkendelse.
Klageren, FRR, har nedlagt påstand om, at  

 sagen fremmes til behandling i realiteten, og har til støtte herfor  

 gjort gældende, at FRR er indtrådt i den oprindelige klage fra  

 1994. Det er uden betydning, at FRR den 18. december 1995 meddelte  

 nævnet, at foreningen ikke ville indtræde i sagen.
Det må  

 herved tages i betragtning, at der kun forløb ca. 2 måneder,  

 inden foreningen oplyste, at spørgsmålet ville blive taget op  

 til fornyet overvejelse, og fulgte dette op med meddelelsen af 26. april 1996  

 om, at foreningen ville indgive klage.
Endvidere må det tages i  

 betragtning, at nævnet tilsyneladende ikke havde underrettet indklagede  

 om skrivelsen af 18. december 1995, inden den nye meddelelse om  

 indtræden fremkom.
Indklagede har derfor ikke haft nogen berettiget  

 forventning om, at foreningen ikke ville gå ind i sagen, og  har i  

 øvrigt ikke gjort forældelse gældende, før  

 nævnet rejste spørgsmålet i skrivelsen af 15. maj 1997.  

 Derimod har FRR med rette haft en forventning om, at foreningen var  

 indtrådt i den verserende klagesag fra 1994.
Indklagede har nedlagt påstand om afvisning  

 af sagen og har til støtte herfor gjort gældende, at FRR ved  

 skrivelse af 18. december 1996 meddelte, at foreningen ikke agtede af  

 indtræde i sagen.
Denne tilkendegivelse må være bindende  

 for foreningen.
Den oprindelige klage kan således ikke danne grundlag  

 for nævnets behandling af sagen, som derfor må bedømmes i  

 forhold til modtagelsen af FRR's klageskrift af 22. maj 1996. Samtlige  

 selskaber, der er omhandlet i sagen, er stiftet mere end 5 år forud for  

 dette tidspunkt.
Indklagede har ikke haft bestyrelses- eller  

 direktionsfunktioner i nogen af selskaberne inden for 5 år forud  

 modtagelsen af klagen fra FRR.
Ethvert krav om disciplinæransvar er  

 herefter forældet.
V.
Disciplinærnævnets afgørelse.
Ifølge § 11c i lov om registrerede revisorer er  

 forældelsesfristen 5 år regnet fra den dag, da den pligtstridige  

 handling eller undladelse er ophørt, og forældelsesfristen  

 afbrydes ved indgivelse af klage til nævnet.
Efter nævnets  

 opfattelse skal nævnet af egen drift påse overholdelsen af  denne  

 bestemmelse.
Det er derfor uden betydning, at indklagedes indsigelse om  

 forældelse først er fremkommet efter, at nævnet havde  

 rejst spørgsmålet om forældelse over for parterne.
Klagepunkt 1 i klagen fra FRR må  

  indholdsmæssigt anses for at være identisk med den klage, som  

 den oprindelige klager indgav i 1994, men efterfølgende ved skrivelse  

 af 24. juli 1995 overlod det til FRR at forfølge.
FRR meddelte ved  

 skrivelse af 18. december 1995, at foreningen ikke agtede at indtræde i  

 sagen.
Herefter finder nævnet, at forældelsesfristen i relation  

 til den klage, som nævnet alligevel senere modtog fra FRR den 23. maj  

 1996, ikke kan anses for afbrudt ved indgivelsen af den oprindelige, men  

 bortfaldne klage fra 1994. Nævnet kan således ikke  

 realitetsbehandle klagepunkt 1 i det omfang,  hvori de påklagede  

 handlinger er ophørt forud for  den 23. maj 1991.
 Klagepunkterne 2-5 kan indholdsmæssigt ikke anses  

 for at være omfattet af den oprindelige klage fra 1994, men må  

 anses for nye klagepunkter, der først blev rejst ved modtagelsen af  

 klagen fra FRR i 1996. Det følger allerede heraf, at  

 forældelsesfristen ikke er blevet afbrudt ved indgivelsen af den  

 oprindelige klage fra 1994. Nævnet kan således heller ikke tage  

 disse klagepunkter under realitetspåkendelse i det omfang, hvori de  

 påklagede handlinger er ophørt forud for den 23. maj 1991.
Indklagede påtegnede Ole Langballes regnskab for  

 1990 den 20. august 1992. Den under klagepunkt 5 rejste klage er derfor ikke  

 forældet.
For så vidt angår de øvrige klagepunkter  

 1-4 må nævntet lægge til grund, at indklagedes engagement i  

 bowlingprojektets tilblivelse og realisering går tilbage til  

 årene 1988-90. På det grundlag, som det har været muligt  

 for nævnet at tilvejebringe, kan det ikke med fornøden sikkerhed  

 anses for godtgjort af klageren, FRR, at indklagedes påklagede  

 deltagelse i projektet har været opretholdt også inden for de  

 seneste 5 år forud for modtagelsen af klagen fra FRR.
Et eventuelt  

 disciplinæransvar for denne virksomhed må derfor anses for  

 forældet.
 Som følge heraf tages indklagedes påstand om  

 afvisning til følge angående klagepunkterne 1-4, mens FRR's  

 påstand om sagens fremme tages til følge angående  

 klagepunkt 5.
 T H I   B E S T E M M E S :
 Den fra FRR den 23. maj 1996  modtagne klage over  

 indklagede Asger Fiig afvises for så vidt angår klagepunkterne  

 1-4, således at sagen alene fremmes med hensyn til klagepunkt 5.
