Cirkulære  

 om offentlige forlystelser (Til politidirektøren i København og politimestrene) Efter de gældende politivedtægter må en række  

 forlystelser ikke afholdes offentligt uden politiets tilladelse.
 Ved meddelelse af tilladelser til forlystelser på offentlige  

 forlystelsessteder, som for eksempel faste og omrejsende tivolier, byfester,  

 markeder og dyrskuer, skal nedenstående regler iagttages.
Politiet skal holde sig underrettet om de enkelte  

 kommunalbestyrelsers almindelige stilling til, at der meddeles tilladelser  

 til  

 offentlige forlystelser i kommunen.
Kommunalbestyrelsens holdning er  

 vejledende  

 for politiet ved afgørelsen af de enkelte ansøgninger.
Kapitel 1 Personlige betingelser § 1.  

  

 Tilladelse til at drive  

 forlystelser, herunder karruseller, gynger, skydebaner, lykkespil,  

 behændighedsspil  

 og lignende, kan kun gives, hvis det efter de foreliggende oplysninger om  

 ansøgerens  

 og eventuelle medhjælperes personlige forhold må antages, at virksomheden vil  

 blive drevet på forsvarlig måde.
 Stk. 2.  

  

 Er ansøgeren et selskab, gælder  

 stk. 1 tilsvarende for den, der er ansvarlig for forlystelsen, og den  

 pågældendes eventuelle medhjælpere.
 Stk. 3.  

  

 Tilladelsen skal gives på vilkår  

 af:
1)  

 	  

 at eventuelle  

 medhjælpere er fyldt 16 år, jf. dog stk. 4, og 2)  

 	  

 at der for eventuelle  

 medhjælpere mellem 16 og 18 år foreligger skriftligt samtykke til hvervet fra  

 forældremyndighedens indehaver, medmindre ansøgeren eller dennes ægtefælle er  

 indehaver af forældremyndigheden.
For disse medhjælpere kan der stilles  

 vilkår  

 om en begrænset daglig arbejdstid.
 Stk. 4.  

  

 Tilladelse til brug af de i  

 § 13, stk. 2, omhandlede forlystelsesapparater skal gives på vilkår  

 af:
1)  

 	  

 at de personer, der  

 betjener sådanne forlystelsesapparater, er fyldt 18 år, og 2)  

 	  

 at de personer, der  

 betjener sådanne forlystelsesapparater, har modtaget den instruktion i at  

 betjene og føre tilsyn med apparatet, som er nødvendig for en forsvarlig  

 afvikling  

 af den pågældende forlystelse.
 Stk. 5.  

  

 Det skal endvidere fremgå  

 af en tilladelse til at drive forlystelser,  

 at den helt eller delvist kan tilbagekaldes:
1)  

 	  

 hvis vilkårene ikke  

 overholdes, 2)  

 	  

 hvis der forekommer  

 overtrædelse af anden lovgivning, 3)  

 	  

 hvis tilladelsens  

 benyttelse giver anledning til uorden eller væsentlig gene for omboende eller  

 forbipasserende, eller 4)  

 	  

 hvis det i øvrigt  

 antages, at virksomheden ikke længere vil blive drevet på forsvarlig måde.
Kapitel 2 Generelle betingelser § 2.  

  

 Den plads, hvor forlystelserne  

 anbringes, skal godkendes af politiet.
Der skal lægges særlig vægt på til- og  

 frakørselsforhold, parkeringsmuligheder og sanitære forhold.
 Stk. 2.  

  

 Der bør så vidt muligt ikke  

 godkendes pladser, der er beliggende i umiddelbar nærhed af beboelseshuse.  

 Markedspladser og lignende steder, der fra tidligere tid har været benyttet  

 til  

 forlystelser af samme art, kan dog godkendes, hvis der kun vanskeligt kan  

 findes anden egnet plads.
 § 3.  

  

 Tilladelsen bør normalt betinges  

 af, at der kun holdes åbent for publikum i tiden mellem klokken 10.00 og kl.  

 24.00.
 Stk. 2.  

  

 Politiet  

 kan fastsætte kortere åbningstider, for eksempel således, at særlig støjende  

 forlystelser  

 (højttaleranlæg, mekaniske musikinstrumenter og lignende) skal ophøre  

 tidligere  

 end de øvrige forlystelser.
Stk. 3.  

  

 Politiet  

 kan for forlystelser, som opstilles i tilknytning til en by- og markedsfest,  

 bestemme, at disse forlystelser kan holde åbent indtil en halv time før by-  

 og  

 markedsfesten skal lukke.
Tilladelsen kan betinges af, at brug af  

 højttaleranlæg,  

 mekaniske musikinstrumenter og lignende i forlystelserne indstilles senest  

 kl.  

 24.00.
 Stk. 4.  

  

 Det skal fremgå af tilladelsen,  

 i hvilket tidsrum forlystelserne må være åbne.
 § 4.  

  

 Tilladelser til forlystelser på  

 markeder og dyrskuer bør kun meddeles i passende omfang ved hvert enkelt  

 arrangement, således at der tages hensyn til, at formålet med markedet eller  

 dyrskuet  

 ikke tilsidesættes.
Kapitel 3 De enkelte forlystelser Lykkespil § 5.  

  

 Politiet kan tillade lykkespil på  

 offentlige forlystelsessteder under forudsætning af, at det underholdende i  

 spillet er så overvejende, at det har karakter af en forlystelse.
 Stk. 2.  

  

 Politiet kan tillade tombola  

 eller lignende under forudsætning af, at tombolaen indgår som et naturligt,  

 underholdende led i det samlede forlystelsesarrangement.
 § 6.  

  

 Tilladelsen skal i øvrigt gives  

 på vilkår af, at reglerne i §§ 7-11 overholdes.
§ 7.  

  

 Spil om penge eller stærke drikke  

 er ikke tilladt.
Spillemærker eller andre gevinster må ikke ombyttes med  

 penge.
 Stk. 2.  

  

 Spillemærker må kun anvendes  

 til:
1)  

 	  

 fortsat spil, 2)  

 	  

 adgang til andre  

 forlystelser, eller 3)  

 	  

 køb af varer, der  

 sælges på det offentlige forlystelsessted, dog ikke stærke drikke.
§ 8.  

  

 I lykkespil om varer må hver spillers  

 indsats pr. spil ikke overstige 10 kr. pr. felt eller lignende.
Hvis der ydes  

 rabat ved indsats på flere felter eller lignende, må hver spillers indsats  

 ikke  

 overstige 30 kr. pr. spil.
Indkøbsprisen på de enkelte varer må ikke  

 overstige  

 500 kr.
Det er tilladt at udbetale  

 sidegevinster i form af spillemærker, såfremt værdien af disse gevinster ikke  

 overstiger 15 kr. i spillemærker.
§ 9.  

  

 I roulettespil må hver spillers  

 indsats højst udgøre 10 kr.
Indsatsen på eet felt må dog ikke overstige 2 kr.  

 Gevinsten må ikke overstige værdien af 75 kr. i spillemærker.
§ 10.  

  

 I andre lykkespil om spillemærker  

 må hver spillers indsats pr. spil ikke overstige 1 kr.
Indkast kan gøres  

 såvel i  

 form af 25 ører og 50 ører som i 1, 5, 10 og 20 kroner eller i spillemærker  

 af  

 tilsvarende værdi.
 Stk. 2.  

  

 Gevinsten i et spil må ikke  

 overstige værdien af  

 500 kr.  

 i  

 spillemærker og skal til enhver tid fuldt ud kunne udbetales i spillemærker.
§ 11.  

  

 I en tombola eller lignende må  

 prisen pr. lod ikke overstige 10 kr.
Gevinsten skal bestå af varer, hvis  

 indkøbspris ikke må overstige  

 500 kr.,  

 eller af spillemærker til en værdi af højst  

 500 kr.  

 i spillemærker.
Behændighedsspil § 12.  

  

 Tilladelsen skal gives på vilkår  

 af:
1)  

 	  

 at hver spillers  

 indsats ikke overstiger 10 kr., eller 30 kr., hvis der ydes rabat, og 2)  

 	  

 at gevinsten består  

 af varer, hvis indkøbspris ikke må overstige  

 500 kr., eller af spillemærker til en værdi af højst  

 500 kr.
 Stk. 2.  

  

 Tilladelsen skal i øvrigt gives  

 på vilkår af, at reglerne i § 7 overholdes.
Særlige forlystelsesapparater § 13.  

  

 Politiet kan tillade brug af  

 karruseller, luftgynger, rutchebaner, radiobiler, skydebaner og lignende  

 forlystelsesapparater under forudsætning af:
1)  

 	  

 at der, inden forlystelsesapparatet  

 tages i brug, forevises godkendelse i form af attesteret tilsynsbog i henhold  

 til §§ 15-18, og 2)  

 	  

 at det, inden  

 forlystelsesapparatet tages i brug, godtgøres ved forevisning af police og  

 præmiekvittering,  

 at de forsikringer, der er nævnt i § 20, er tegnede.
 Stk. 2.  

  

 Er et særligt  

 forlystelsesapparat som følge af apparatets konstruktion, afvikling helt  

 eller  

 delvist over jorden eller i høj hastighed mv. af en sådan karakter, at brug  

 af  

 apparatet kan være forbundet med en særlig risiko for publikum eller for det  

 personale, der skal betjene apparatet, kan tilladelse kun gives på de i  

 stk. 1 og § 1, stk. 4, nævnte vilkår.
 Stk. 3.  

  

 Tilladelse til omrejsende  

 tivolier til brug af de i stk. 2 nævnte forlystelsesapparater skal  

 endvidere gives på vilkår af:
1)  

 	  

 at det enkelte tivoli  

 hvert kalenderår, inden apparatet tages i brug for første gang det pågældende  

 år, meddeler tivoliets samlede turplan for sæsonen til det institut, der  

 foretager  

 syn af apparatet efter § 18, stk. 1, og 2)  

 	  

 at eventuelle afvigelser  

 fra denne turplan straks meddeles instituttet.
 Stk. 4.  

  

 Det skal fremgå af en tilladelse  

 til at bruge et særligt forlystelsesapparat, at politiet kan forbyde brugen  

 af  

 apparatet efter § 18, stk. 7, og at politiet, FORCE Technology og  

 Teknologisk Institut efter anmodning skal gives adgang til at syne og  

 kontrollere forlystelsesapparatet.
Kapitel 4 Kontrol mv.
Syn af særlige forlystelsesapparater § 14.  

  

 Politiet kan godkende særlige  

 forlystelsesapparater, jf. § 13.
 § 15.  

  

 Ansøgning om godkendelse af forlystelsesapparater,  

 der ikke tidligere har været benyttet her i landet, indgives af ejeren eller  

 brugeren til politiet i den politikreds, hvor ansøgeren har bopæl, hvor  

 apparatet er fremstillet, eller hvor det første gang agtes taget i brug.
Stk. 2.  

  

 Ansøgningen skal vedlægges en plomberet  

 tilsynsbog udstedt af  

 FORCE Technology  

 eller Teknologisk Institut, hvoraf det skal fremgå, at apparatet er  

 synet til sikring af, at benyttelsen ikke frembyder fare for publikum eller  

 for  

 det personale, der skal betjene det.
Tilsynsbogen skal angive de betingelser,  

 der af sikkerhedsmæssige grunde stilles med hensyn til apparatets  

 konstruktion,  

 opstilling og anvendelse.
Tilsynsbogen skal indeholde rubrikker til notering  

 af  

 senere eftersyn og af eventuelle mangler, der  

 skal afhjælpes, samt en skitse med angivelse af apparatets  

 hovedmål og en betjeningsvejledning.
Tilsynsbogen skal endvidere på første  

 side  

 være forsynet med følgende påtegning: »Ejeren eller brugeren  

 af det forlystelsesapparat, som denne  

 tilsynsbog vedrører, har pligt til  

 at give det personale, der betjener apparatet,  

 den instruktion i at betjene og føre tilsyn  

 med apparatet, som er nødvendig for en forsvarlig afvikling af den pågældende  

 forlystelse.  

 Tilsynsbogen skal opbevares ved forlystelsesapparatet og  

 efter anmodning forevises for politiet og FORCE Technology/Teknologisk  

 Institut.« Stk. 3.  

  

 Tilsynsbogen for de i § 13,  

 stk. 2, nævnte forlystelsesapparater skal på første side være forsynet  

 med  

 følgende påtegning: »Ejeren eller brugeren af det forlystelsesapparat, som  

 denne tilsynsbog vedrører, er ansvarlig for, at apparatet kun betjenes af  

 personer,  

 der er fyldt 18 år.
Ejeren eller brugeren har desuden pligt til at give det  

 personale, der betjener apparatet, den instruktion i at betjene og føre  

 tilsyn  

 med apparatet, som er nødvendig for en forsvarlig afvikling af den pågældende  

 forlystelse.
Tilsynsbogen skal opbevares ved forlystelsesapparatet og efter  

 anmodning forevises for politiet og FORCE Technology/Teknologisk Institut.« Stk. 4.  

  

 Navn og  

 fødselsdato på det personale, der af ejeren eller brugeren af et  

 forlystelsesapparat  

 er bemyndiget til at betjene apparatet, skal fremgå af et bilag til  

 tilsynsbogen for forlystelsesapparater, der er omfattet af § 13,  

 stk. 2.
 Stk. 5.  

  

 FORCE Technology eller  

 Teknologisk Institut skal efter forudgående høring af det institut, som ikke  

 udsteder tilsynsbogen, angive i tilsynsbogen, om forlystelsesapparatet er  

 omfattet  

 af § 13, stk. 2.
 Stk. 6.  

  

 Tilsynsbogen  

 skal være bilagt to eksemplarer af de til  

 dokumentation af sikkerheden nødvendige tegninger, herunder en skitse med  

 angivelse af apparatets hovedmål, beskrivelse og beregninger samt  

 betjeningsvejledning, der skal være udarbejdet af leverandøren.
 § 16.  

  

 Godkendelsen skal være skriftlig  

 og angive de betingelser, der af sikkerhedsmæssige grunde stilles med hensyn  

 til apparatets konstruktion, opstilling og anvendelse, jfr. § 15,  

 stk. 2.
 Stk. 2.  

  

 Samtidig med godkendelsen  

 forsynes de medfulgte bilag og tilsynsbogen med politiets stempel, hvorefter  

 det ene sæt bilag og tilsynsbogen udleveres til ejeren (brugeren) af  

 apparatet.
 § 17.  

  

 Politiet kan godkende, at et  

 forlystelsesapparats konstruktion ændres.
Stk. 2.  

  

 Bestemmelserne i §§ 15 og  

 16 finder tilsvarende anvendelse.
Godkendes ændringen, anføres dette i  

 tilsynsbogen.
Endvidere berigtiges de tegninger, beskrivelser og beregninger  

 mv.,  

 som fulgte med den første ansøgning om godkendelse af apparatet.
§ 18.  

  

 Et forlystelsesapparat skal synes  

 hvert kalenderår, umiddelbart inden det tages i brug, til sikring af, at der  

 ikke er foretaget ændringer i den godkendte konstruktion, at det er  

 forsvarligt  

 vedligeholdt, og at det i øvrigt ikke frembyder fare for publikum eller for  

 det  

 personale, der skal betjene det.
Hvor særlige forhold gør det påkrævet  

 (komplicerede eller særlig stærkt benyttede apparater mv.), kan politiet  

 stille  

 krav om syn flere gange i løbet af et kalenderår.
Om disse syn tilføres der  

 tilsynsbogen bemærkning.
 Stk. 2.  

  

 Forlystelsesapparater, der er  

 omfattet af § 13, stk. 2, skal desuden synes mindst én gang årligt  

 ved et uanmeldt syn i løbet af sæsonen.
 Stk. 3.  

  

 Syn efter stk. 1 foretages  

 af FORCE Technology eller af Teknologisk Institut.
 Stk. 4.  

  

 Syn efter stk. 2 foretages  

 af det samme institut, som har foretaget syn af det pågældende apparat efter  

 stk. 1.
 Stk. 5.  

  

 Ved uanmeldt syn efter  

 stk. 2 skal vedkommende institut endvidere påse, om eventuelle mangler,  

 der tidligere er noteret i tilsynsbogen, er udbedret, og at apparatet alene  

 betjenes af personer, hvis navn og fødselsdato er indført i bilaget til  

 tilsynsbogen for apparatet, jf. § 15, stk. 4.
Stk. 6.  

  

 Instituttet  

 anfører dato for uanmeldt syn efter stk. 2, jf. stk. 5, samt  

 eventuelle  

 bemærkninger om resultatet heraf  

 i tilsynsbogen.
Instituttet skal straks  

 videregive oplysninger om disse resultater til det stedlige politi i  

 tilfælde,  

 hvor der ved syn efter stk. 2, jf. stk. 5, er konstateret mangler  

 mv.
 Stk. 7.  

  

 Politiet kan til enhver tid  

 forbyde brug af særlige forlystelsesapparater, såfremt dette findes  

 nødvendigt  

 på baggrund af syn efter stk. 2, jf. stk. 5.
 § 19.  

  

 Udgifterne ved de i §§ 15-18  

 nævnte syn afholdes af ejeren (brugeren) af forlystelsesapparatet.
Forsikring § 20.  

  

 Der skal tegnes lovpligtig  

 arbejdsskadeforsikring for eventuel medhjælp og ansvarsforsikring, som skal  

 dække et eventuelt erstatningsansvar over for publikum.
Ansvarsforsikringen  

 skal som minimum udgøre 5 mill. kr. ved personskade og 2 mill. kr. ved  

 tingsskade.
Kapitel 5 Ikrafttrædelsesbestemmelse § 21.  

  

 Cirkulæret træder i kraft den 1. januar 2005. Samtidig ophæves cirkulære nr.  

 16  

 af 4. februar 1988 om offentlige forlystelser.
