 I medfør af § 5, stk. 4, i lov om søfartsuddannelse, jf. lovbekendtgørelse  

 nr. 236 af 23. april 1993, fastsættes:
 § 1.  Søfartens Uddannelsesråd består af en formand,  

 der udnævnes af industriministeren, samt af yderligere 8 medlemmer, der efter  

 indstilling af nedenstående organisationer udnævnes af Søfartsstyrelsen:
 Stk. 2.  Tilfordnede repræsentanter udnævnes af  

 Søfartsstyrelsen efter indstilling af nedenstående organisationer m.v.:
Stk. 3.  Formandens suppleant, der udnævnes af  

 industriministeren, leder rådets forretninger i formandens fravær.
For hvert  

 af de øvrige medlemmer og de tilforordnede repræsentanter udnævnes af  

 Søfartsstyrelsen efter indstilling fra de i stk. 1 og 2 nævnte organisationer  

 m.v. en suppleant.
Stk. 4.  Suppleanter kan kun deltage i rådets møder, når  

 vedkommende medlem eller tilforordnede har forfald.
Dog kan en suppleant  

 deltage i rådets behandling af sager, der vedrører udvalg, hvori han har  

 sæde, jf. § 3.
 Stk. 5.  Formanden for eksamenskommissionen og de  

 tilforordnede repræsentanter deltager uden stemmeret i rådets møder.
 Stk. 6.  Rådets formand kan tilkalde særligt sagkyndige  

 til at deltage i behandlingen af enkeltsager.
§ 2.  Uddannelsesrådet skal afgive udtalelser i  

 spørgsmål, der af Industriministeriet eller Søfartsstyrelsen forelægges dette  

 vedrørende de i lov om søfartsuddannelse omhandlede uddannelser.
Rådet kan af  

 egen drift optage uddannelsespørgsmål til behandling og afgive indstilling  

 herom.
§ 3.  Uddannelsesrådet kan nedsætte faste udvalg  

 vedrørende enkelte uddannelsesområder.
Rådet, der vælger medlemmer til  

 udvalgene blandt dets medlemmer, de tilforordnede og suppleanter, fastsætter  

 arbejdsopgaverne for udvalgene samt afgør, om spørgsmål kan behandles  

 endeligt af disse.
 Stk. 2.  Formanden eller efter dennes bestemmelse  

 formandens suppleant fungerer som formand i de i stk. 1 omhandlede udvalg.
 Stk. 3.  Udover de i stk. 1 omhandlede udvalg kan der  

 nedsættes midlertidige udvalg.
§ 4.  Formanden sammenkalder uddannelsesrådet til møde  

 så ofte, han finder det fornødent.
Rådet skal dog indkaldes til møde, når  

 mindst 3 af rådets medlemmer ønsker dette og fremsætter skriftlig begæring  

 herom til formanden.
 Stk. 2.  Tid og sted for uddannelsesrådets møder  

 fastsættes af formanden, der foranlediger indkaldelse til møderne og leder  

 forhandlingerne på disse.
§ 5.  For at beslutning kan træffes af  

 uddannelsesrådet skal formanden og mindst 4 medlemmer være til stede.
For at  

 beslutning kan træffes af et udvalg skal to tredjedele af udvalgsmedlemmerne,  

 dog mindst 3, være til stede.
Stk. 2.  Hvert medlem har 1 stemme, og afgørelser  

 træffes ved simpelt flertal.
I tilfælde af stemmelighed gør formandens stemme  

 udslaget.
Eventuelle mindretal kan begære deres bemærkninger vedføjet  

 flertallets indstilling eller udtalelse.
 § 6.  Uddannelsesrådets Sekretariat udpeges af  

 Søfartsstyrelsen.
§ 7.  Over uddannelsesrådets møder og møder i udvalg  

 udarbejdes referater, som udsendes til samtlige rådets medlemmer, de  

 tilforordnede og suppleanterne.
Formanden drager omsorg for udførelse af  

 rådets beslutninger i overensstemmelse med de skete vedtagelser og  

 underskriver på rådets vegne fornødne skriftlige ekspeditioner.
 § 8.  Uddannelsesrådets medlemmer, de tilforordnede,  

 suppleanter, de i § 1, stk. 3 og 4, og § 6, omhandlede personer samt andre,  

 der måtte blive indkaldt til at deltage i rådets møder, er forpligtet til  

 over for alle uvedkommende at bevare tavshed med hensyn til de forhold, der  

 kommer til deres kundskab under rådets forhandlinger, derunder såvel angående  

 de trufne beslutninger som angående stemmeafgivning.
 § 9.  Denne forretningsorden træder i stedet for  

 forretningsorden nr. 181 af 7. september 1967 for Søfartens Uddannelsesråd.
