Salg af sommerbolig fritaget for beskatning Spørgsmål Svar Beskrivelse af de faktiske forhold Forespørgeren  

 har oplyst, at han i efteråret 2001 har solgt sin daværende bolig i Danmark  

 og  

 fra april 2002 har fungeret som rejseingeniør i udlandet.
 Det er endvidere  

 oplyst, at forespørgeren fra 1. april 2002 alene er begrænset skattepligtig  

 til  

 Danmark.
 Spørgeren har  

 den 2. august 2004 fra A købt ejerlejlighed beliggende B.
 Købesummen var  

 aftalt til 2.549.000 kr. og det endelige skøde blev tinglyst den 25. august  

 2004.
 I forbindelse  

 med handlens indgåelse har Københavns Kommune udtalt, at den pågældende  

 ejerlejlighed  

 er omfattet af lokalplan nr. 191, bekendtgjort den 8. november 1991 og  

 tinglyst  

 den 19. november 1991. Ifølge lokalplanen er området udlagt til boligformål  

 og  

 serviceerhverv, såsom administration, liberalt erhverv, butikker,  

 undervisning,  

 håndværk samt andre virksomheder, der efter Bygge- og Teknikforvaltningens  

 (tidligere Magistratens) skøn naturligt kan indpasses i området, og som højst  

 medfører ubetydelig forurening. 50 procent af det samlede etageareal skal  

 være  

 anvendt til boliger.
Det fremgår  

 videre af udtalelsen, at lokalplanen ikke indeholder noget krav om  

 helårsbeboelse, og bebyggelsens lejligheder kan således efter opførelsen  

 tages  

 i brug som ferieboliger.
Hvis lejlighederne dog først tages i brug til  

 helårsboliger, kan disse ikke uden kommunens samtykke senere tages i brug som  

 ferieboliger, jf. reglerne i boligreguleringsloven.
 Forespørgeren  

 har fremlagt opgørelse over perioder, hvor lejligheden blev anvendt som  

 feriebolig:
Året 2004 7. juli - 24. juli;  

 20. november - 28. november; og 24. december - 31. december.
 I året 2004 blev  

 ejendommen anvendt i alt 35 dage.
Året 2005 1. januar - 2.  

 januar; 12. maj - 24. maj; 9. juni - 10. juni; 28. juni - 19. juli; 4. november - 6.  

 november og 23. december - 31. december.
 I året 2005 blev  

 ejendommen benyttet i alt 51 dage.
Året 2006 1. januar - 6.  

 januar; 16. januar - 21. januar; 14. marts - 2. april; 11. maj - 14. maj; 14.  

 juli - 17. juli; 31. juli - 7. august; 2. november - 8. november; 23.  

 november  

 - 28. november; 21. december - 28. december.
 I året 2006 blev  

 ejendommen anvendt i alt i 69 dage.
 Forespørgeren  

 har dernæst fremlagt dokumentation vedrørende udgifter til el, vand og varme.
 Det fremgår af  

 opgørelse fra Københavns Energi, at forespørgerens udgifter til el i perioden  

 fra den 1. oktober 2004 til 29. september 2005 udgjorde 196,70 kr. (forbrug  

 på  

 0 kWh) og for perioden fra den 30. september 2005 til 1. oktober 2006  

 1.144,05  

 kr. (forbrug på 516 kWh).
 Det fremgår  

 endvidere af opgørelse fra Ista/Clorius, at forespørgerens udgifter til vand  

 for perioden fra 7. juli 2004 til 31. december 2005 udgjorde 243,60 kr. og  

 udgifter til varme i den samme periode 7.147,25 kr.
 I fortsættelse  

 heraf har forespørgeren oplyst, at der endnu ikke foreligger opgørelse vedr.  

 varme- og vandforbrug for perioden efter 31. december 2005, dvs. vedrørende  

 året 2006.
SKATs indstilling og begrundelse Spørgsmål 1 I henhold til  

 ejendomsavancebeskatningslovens § 1, stk. 1 skal fortjeneste ved afståelse af  

 fast ejendom medregnes til den skattepligtige indkomst.
 Loven indeholder  

 en undtagelse til denne regel, idet ejendomsavancebeskatningslovens § 8, stk.  

 1, bestemmer, at fortjeneste ved afståelse af en- og tofamilieshuse og  

 ejerlejligheder ikke skal medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit efter nærværende stykke.
 Det fremgår  

 endvidere af ejendomsavancebeskatningslovens § 8, stk. 2, at reglerne i § 8,  

 stk. 1, også gælder for sommerhusejendomme og lignende, som ejeren eller  

 dennes  

 husstand har benyttet til privat formål i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit efter nærværende stykke.
Det er oplyst,  

 at forespørgeren er begrænset skattepligtig til Danmark, og at den pågældende  

 ejendom blev erhvervet som sommerejendom.
Forespørgeren har endvidere  

 fremlagt  

 opgørelse over perioder, i hvilke ejendommen faktisk blev benyttet som  

 sommerbolig.
SKAT må  

 konstatere, at forespørgeren kun i begrænset omfang har anvendt ejendommen,  

 beliggende B, idet forespørgeren i året 2004 har brugt lejligheden i 35 dage,  

 i  

 året 2005 i 51 dage og i året 2006 i 69 dage.
Dette indebærer, at det ikke  

 kan  

 anfægtes, at ejendommen blev anvendt i overensstemmelse med det formål, som  

 den  

 blev erhvervet til.
 Dette bekræftes  

 yderligere af opgørelser fra forsyningsselskaber, idet udgifter til el  

 udgjorde  

 196,70 kr. (forbrug på 0 kWh) i perioden fra den 1. oktober 2004 til 29.  

 september 2005, og 1.144,05 kr. (forbrug på 516 kWh) for perioden fra den 30.  

 september 2005 til 1. oktober 2006, mens forespørgerens udgifter til vand for  

 perioden fra 7. juli 2004 til 31. december 2005 udgjorde 243,60 kr. og  

 udgifter  

 til varme i den samme periode 7.147,25 kr.
 SKAT indstiller  

 derfor, at der svares, at der ikke skal betales skat af eventuel avance ved  

 salg af ejerlejlighed beliggende B, idet lejligheden blev erhvervet som  

 sommerbolig og siden hen anvendt som sådan.
Spørgsmål 2 Forespørgeren  

 har i sin anmodning om bindende svar bedt om at få oplyst, hvor meget der  

 skal  

 betales i procent af fuld ejendomsskat og grundskyld.
 Det fremgår af  

 skatteforvaltningslovens § 21, stk. 1, at bindende svar kun besvares, når  

 told-  

 og skatteforvaltningen har kompetence til at afgøre spørgsmålet.
SKAT bemærker,  

 at beslutninger vedrørende grundskyld træffes af kommunalbestyrelser.
Dette  

 indebærer, at hverken SKAT eller Skatterådet har kompetence til at besvare  

 det  

 stillede spørgsmål.
 SKAT indstiller  

 derfor, at det afvises at give et bindende svar for så vidt angår spørgsmål  

 2,  

 jf. skatteforvaltningslovens § 24, stk. 2.
Spørgsmål 3 Forespørgeren  

 har i sin anmodning om bindende svar bedt om at få oplyst, hvor mange  

 helårsboliger  

 og sommerboliger kan ejes af en person, der er begrænset skattepligt til  

 Danmark, før den begrænsede skattepligt ophæves.
SKAT bemærker,  

 at den skattemæssige lovgivning ikke er til hinder for, at en person ejer  

 mere  

 end en ejendom i Danmark.
Den fulde skattepligt indtræder, hvis en af  

 betingelserne i kildeskatteskattelovens § 1 er opfyldt.
Dette betyder, at der  

 ikke er direkte sammenhæng mellem den fulde skattepligt og antallet af  

 boliger  

 i Danmark, idet den fulde skattepligt kan indtræde, selv om den pågældende  

 ikke  

 ejer en bolig i Danmark.
Den  

 omstændighed, at der er givet dispensation for bopælspligten, medfører ikke,  

 at  

 en ejendom ikke anses for bopæl i relation til kildeskattelovens § 1, stk. 1,  

 nr.  

 1, jf.  


  

 SKM2006.212.SR  


.  

 Når en person har erhvervet bopæl her i landet, indtræder den fulde  

 skattepligt i henhold til kildeskattelovens § 7, når der tages  

 ophold  

 her i landet.
Der bortses fra kortvarigt ophold her i landet på grund af  

 ferie  

 eller lignende.
 SKAT er derfor  

 af den opfattelse, at spørgsmålet ikke kan besvares med fornødne sikkerhed.
 SKAT indstiller  

 derfor, at det afvises at give et bindende svar for så vidt angår spørgsmål  

 3,  

 jf. skatteforvaltningslovens § 24, stk. 2.
Spørgsmål 4 SKAT bemærker,  

 at spørgsmålet om hvorvidt bopælspligten er knyttet til en ejendom reguleres  

 af  

 boliglovgivning.
Som regel bestemmes bopælspligten i lokalplaner vedtaget af  

 den kommune, hvori ejendommen er beliggende.
 Dette indebærer,  

 at hverken SKAT eller Skatterådet har kompetence til at besvare det stillede  

 spørgsmål,  

 jf. skatteforvaltningslovens § 21, stk. 1.
 SKAT indstiller  

 derfor, at det afvises at give et bindende svar for så vidt angår spørgsmål  

 4,  

 jf. skatteforvaltningslovens § 24, stk. 2.
Skatterådets afgørelse og begrundelse Skatterådet  

 tiltrådte SKATs indstilling.
Svaret er bindende for skattemyndighederne i følgende periode Nærværende  

 bindende svar gælder i 5 år fra afgørelsens dato.
