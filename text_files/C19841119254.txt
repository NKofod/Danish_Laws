 1. På given foranledning skal direktoratet meddele, at  

 arbejdstiden for rengøringspersonale ved tjenestestederne skal tilrettelægges  

 således, at der ikke udløses krav på særlige ydelser og overarbejdsbetaling.
 Såfremt personalet af personlige grunde ønsker at udføre arbejdet i aften-  

 og nattetimerne eller på lørdage og søndage etc. må dette betragtes som en  

 frivillig ordning.
 Eventuel omlægning af arbejdstiden skal ske under iagttagelsen af reglerne  

 i overenskomst af 4. juli 1983 mellem finansministeriet og kvindeligt  

 arbejderforbund i Danmark vedrørende løn- og arbejdsvilkår for  

 rengøringsassistenter m.fl. i statens tjeneste.
 I det omfang omlægning af arbejdstiden gør det nødvendigt, må afskedigelse  

 finde sted med overenskomstmæssigt varsel.
2. Direktoratet skal endvidere anmode om en  

 redegørelse for tilrettelæggelsen af rengøringsarbejdet på de enkelte  

 tjenestesteder.
Redegørelsen, der skal indsendes til direktoratet senest den  

 1. juni 1984, skal indeholde oplysning om rengøringspersonalets størrelse,  

 antallet af timer, der ugentligt anvendes til rengøring, samt  

 tilrettelæggelsen af arbejdstiden, jfr. punkt 1. Redegørelsen skal ikke  

 omfatte rengøring, der sker som led i beskæftigelsen af de indsatte m.v.
 E.B.
Erik Bang Kriminalforsorgens anstalter, afdelinger, pensioner samt  

 arrestinspektørerne.
