Kendelse fra Pressenævnet i sag nr.  

 93/1997 En advokatfuldmægtig har klaget til  

 Pressenævnet over, at Midtjyllands Avis har afvist at bringe et  

 genmæle fra ham i anledning af en artikel bragt den 10. maj 1997.
 Artiklen havde overskriften "Forsvundne papirer dukkede  

 op hos kurator - Vestre Landsret afsiger dom i sagen mod advokat [navn]  

 på mandag" og bl.a. følgende indhold:
"Dommen falder mandag kl. 12, og det vil så vise sig  

 om [navn] må gå den tunge vej og drage i fængsel,  

 således som byretsdommen lagde op til.
Her blev [navn] idømt  

 halvandet års fængsel, hvoraf et år dog af dommer  Mette  

  Andersen blev gjort betinget som følge af den langsomme  

 sagsbehandling. [Navn] blev dømt skyldig i alle fem anklagepunkter i  

 sager om underslæb, mandatsvig og to tilfælde af bedrageri.
Der er ikke kommet afgørende nyt frem i sagen, dog  

 er det lykkedes forsvareren advokat  Morten  Wagner, Viborg, at få  

 gravet nogle papirer frem, der skulle dokumentere, at [navn] og hans  

 selskaber havde omkring 7 mio. kr. til gode i Høegh &  

 Padkjær.
Det var papirer, som kuratoren i Høegh &  

 Padkjær, advokat  Ruskjær i Skive, lå inde med.
 ...
 - Vi foretog vel 4.000-5.000 transaktioner, og der intet  

 bogført, men det lå stablet bag mig, og så betalte vi,  

 når året var omme for at få lavet regnskaber og fordelte  

 tingene ud på selskaberne, sagde [navn].
 De første tab kom på grund af dollarens fald  

 i 1989 og siden kom en økonomisk afmatning i Danmark.
Det fremgik med tydelighed af [navn]s forklaring i  

 Landsretten, at der var et økonomisk rod og sammenblanding i alle hans  

 selskaber." Klageren har krævet følgende genmæle  

 bragt:
 "Jeg skal herved bede Dem om at berigtige en artikel i  

 Deres avis lørdag den 10. maj 1997, side 26, under rubrikken  

 "Forsvundne papirer dukkede op hos kurator".
 Følgende bedes berigtiget:
1. De omhandlede papirer har på intet  

 tidspunkt været forsvundet.
Papirerne har hele tiden været i  

 enten kurator adv.  Arne  Ruskjær's besiddelse, eller hos Rigspolitiets  

 rejseafdeling.
Der blev under afhøringen af sagkyndigt vidne,  

 statsaut. revisor  Flemming  T.  Christensen, oplyst Retten, at  

 førnævnte revisor havde anbefalet politiet, at der blev  

 undersøgt, hvorvidt jeg havde tilgodehavender hos Høegh og  

 Padkjær A/S.
Samme revisor oplyste, at dette tilbageviste politiet af  

 "ressourcemæssige årsager".
 2. De anfører, at der ikke var kommet  

 afgørende nyt i sagen, dog er det lykkedes forsvarende advokat, adv.  

  Morten  Vagner, Viborg, at få gravet nogle papirer frem, der skulle  

 dokumentere, at [navn] og hans selskaber havde omkring 7 mill. kr. til gode i  

 Høegh og Padkjær A/S.
Der var ikke tale om noget gravearbejde.
Det blev oplyst  

 under Landsretssagens behandling, at de omhandlede mellemregningskonti var  

 nemme at udfinde, idet et stykke A4-papir var sat ned mellem  

 mellemregningskontiene, således at forstå, at nogen  

 åbenbart havde kigget på mellemregningskontiene, forinden disse  

 blev overleveret til adv.  Morten  Vagner.
Det er heller ikke korrekt  

 citeret, at disse papirer "skulle dokumentere" tilgodehavendet.  

 Anklagemyndigheden meddelte nemlig allerede på første retsdag,  

 at Anklagemyndigheden kunne anerkende, at jeg og/eller mine selskaber havde  

 et tilgodehavende på omkring 7 mill. kr., således at  

 forstå, at der ikke blev gjort indsigelser mod de respektive saldi  

 på mellemregningskontiene.
3. Det er heller ikke korrekt, at det med al  

 tydelighed fremgik af min forklaring i Landsretten, "at der var et  

 økonomisk rod og sammenblanding i alle hans selskaber". Det fremgik,  

 at regnskaberne først blev udfærdiget i sidste øjeblik,  

 men at alle bilagene var til stede.
Der var ikke nogen sammenblanding mellem  

 selskaberne.
Der var mellemregningskonti mellem selskaberne, hvilket ikke er  

 unaturligt.
 4. I samme artikel er det anført, at dommer  

  Mette  Andersen gjorde dommen betinget "som følge af den  

 langsommelige sagsbehandling". Den betingede dom blev begrundet med  

 følgende:
"Under hensyn til den lange tid, der er gået siden  

 forholdene blev begået samt til, at alle forhold er begået i  

 erhvervsforhold, specielt har Sydbank A/S vist uforsigtighed ved de foretagne  

 udbetalinger, finder Retten, at det er upåkrævet, at straffen  

 fuldbyrdes i sin helhed, hvorfor fuldbyrdelsen af et år af straffen  

 udsættes i medfør af straffelovens § 68, stk. 1, som nedenfor  

 bestemt." Dommeren lægger specielt vægt på Sydbank  

 A/S' uforsigtighed.
..." Bladet har afvist at bringe genmælet.
 Klageren har anført, at artiklerne ikke har  

 påført nogen økonomisk skade.
Klageren har videre anført, at hans forsvarer ikke  

 havde gravet papirer frem.
Der var tale om bilag, der var endda meget  

 tilgængelige for såvel kurator i selskabet som politiet.
Det var  

 ikke bilag, som klageren havde bortskaffet eller forsøgt bortskaffet.  

 Dette indtryk kan læseren fortsat have, og når klageren til maj  

 1999 på ny får sin bestalling, er det derfor væsentligt, at  

 læserne ikke fortsat har det indtryk, at han ikke opbevarer  

 nødvendige bilag.
 Klageren har videre anført, at det er  

 væsentligt for ham, at læserne også fremover kan være  

 tryg ved den måde, han bogfører mellemregningskonti  

 på.
 Klageren har bl.a. fremlagt udskrift af dombogen for  

 retten i Kjellerup for den 15. august 1995 og af dombogen for Vestre Landsret  

 for den 12. maj 1997.
 Bladet har i en udtalelse anført, at klageren  

 gennem de senere år har været stærkt omtalt i pressen i  

 forbindelse med flere selskabskonkurser, personlig konkurs samt straffesag  

 ved byret og landsret.
 Bladet har gjort gældende, at bladet afviste kravet  

 om genmæle, idet artiklen ikke indeholdt oplysninger af faktisk  

 karakter, som er egnede til at påføre klageren økonomisk  

 eller anden skade af betydning, navnlig ikke set i forhold til hele det meget  

 omfattende sagskompleks samt karakteren af de mod klageren rejste  

 tiltaler.
 Følgende nævnsmedlemmer har deltaget i sagens  

 behandling: Per Sørensen, Aage Lundgaard, Kate Bluhme og Preben  

 Sørensen.
 Pressenævnet udtaler:
 Under henvisning til det, bladet har gjort gældende,  

 kan Pressenævnet tiltræde, at bladet har afvist at bringe  

 klagerens genmæle.
 Afsagt onsdag den 3. september 1997.
