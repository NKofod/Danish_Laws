 Efter aftale med Dansk Fængselsforbund godkender direktoratet, at  

 tjenstgørende personale ved arresthusene midlertidig i forbindelse med  

 længerevarende tjeneste kan købe forplejning i arresthuset.
 Forplejningen skal svare til det, der den pågældende dag serveres for de  

 indsatte i henhold til cirkulære af 19. august 1975 om forplejning af  

 indsatte.
 Gennemførelsen af ovennævnte ordning må ikke medføre ekstraordinært  

 arbejde for køkkenpersonalet eller udvidelse af personaleantallet, idet  

 ordningen forudsættes indpasset i den normale arbejdsgang.
 Tidspunktet for personalets bestilling af forplejning aftales lokalt i det  

 enkelte arresthus og tilpasses efter det pågældende arresthuskøkkens  

 arbejdstilrettelæggelse.
Arrestforvareren foretager de nødvendige noteringer om den udleverede  

 forplejning og sender ved hver måneds udgang indberetning herom til  

 direktoratets løn- og regnskabskontor på formular (lønordre nr. 91), der  

 vedlægges i 15 eksemplarer. (* 1) Der skal kun benyttes 1 eksemplar pr. måned, og dette sendes sammen med  

 formularer for særlige ydelser.
Betaling for den udleverede forplejning, der  

 afregnes efter det til enhver tid gældende cirkulære om fradrag i  

 tjenestemænds løn for naturalydelser, sker ved fradrag i den nærmestfølgende  

 lønudbetaling.
 Satserne udgør for tiden pr. måltid:
 Direktoratet anmoder arrestforvarerne om selv at holde sig orienteret om  

 eventuelle ændringer i satserne, hvilket normalt sker pr. 1. april og 1.  

 oktober.
 Ovennævnte bestemmelse træder i kraft straks.
 3 eksemplarer af denne skrivelse er sendt direkte til arresthusene.
E.
B.
A.
K.
Jacobsen Arrestinspektørerne.
