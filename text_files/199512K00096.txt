Nr LSF 96 Forslag til Lov om ophævelse af lov om regulering af kreditformidling Fremsat af økonomiministeren (Marianne Jelved) den 29. november 1995 Vedtaget ved tredjebehandling den 25. april 1996 Lov nr. 416 af 22/05/1996 § 1 Lov nr. 543 af 17. oktober 1973 om regulering af kreditformidling ophæves.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 Lov nr. 543 af 17. oktober 1973 om regulering af kreditformidling ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Formålet med lovforslaget er at ophæve lov om regulering af  

 kreditformidling (kreditformidlingsloven). Bemyndigelserne i  

 kreditformidlingsloven fra 1973 har aldrig været anvendt i praksis, og loven  

 forekommer nu forældet i lys af udviklingen på de finansielle markeder.  

 Lovforslaget fremsættes således ud fra et ønske om regelsanering.
 Kreditformidlingsloven bemyndiger økonomiministeren til, efter forhandling  

 med Danmarks Nationalbank, at fastsætte bestemmelser med henblik på  

 regulering af kreditformidlingen samt at foreskrive, at det enkelte  

 pengeinstitut skal have nærmere angivne likvide aktiver af en størrelse, som  

 fastlægges i henhold til loven.
Økonomiministerens bemyndigelse i henhold til kreditformidlingsloven har  

 imidlertid aldrig fundet anvendelse, idet den tidligere regulering af  

 kreditformidlingen foregik gennem et system af kreditpolitiske aftaler mellem  

 Nationalbanken og pengeinstitutternes organisationer.
Dansk pengepolitik er  

 blevet stadig mere markedsorienteret i takt med udviklingen på de finansielle  

 markeder, og hovedvægten lægges nu på styring af den korte rente i  

 forbindelse med valutakurspolitikken.
De former for regulering, som de  

 kreditpolitiske aftaler mellem Nationalbanken og pengeinstitutternes  

 organisationer gav grundlag for, har ikke været anvendt i en årrække.  

 Nationalbanken afviklede i oktober 1995 de kreditpolitiske aftaler med  

 pengeinstitutternes organisationer.
 Lovforslaget har været sendt til høring i Statsministeriet,  

 Erhvervsministeriet, Finansministeriet, Justitsministeriet, Danmarks  

 Nationalbank, Finanstilsynet, Finansrådet samt Realkreditrådet og er forelagt  

 for det Europæiske Monetære Institut (EMI).
Erhvervsmæssige konsekvenser Forslaget indebærer regelforenkling på erhvervsområdet.
Miljømæssige konsekvenser Forslaget medfører ikke miljømæssige konsekvenser.
Administrative og statsfinansielle konsekvenser Forslaget medfører ikke administrative eller statsfinansielle  

 konsekvenser.
Forhold til EU-retten Kreditformidlingslovens § 2 opfyldte bestemmelsen om kassereserver i  

 rådsdirektiv 74/121/EØF af 18. februar 1974. Dette direktiv er nu ophævet.
Bemærkninger til de enkelte bestemmelser Til § 1 Med denne paragraf ophæves lov om regulering af kreditformidling.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
