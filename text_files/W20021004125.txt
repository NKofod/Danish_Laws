Landsskatteretskendelse af 14/11 2001vedr.
Ophør af  

 virksomhed.
 A ApS klager for indkomståret 1996 over, at told- og  

 skatteregionen har ansat genvundne afskrivninger til 2.654.665 kr.
Det fremgår af sagens oplysninger, at selskabet blev stiftet den  

 18. december 1984 af B.
Selskabet havde til formål at drive  

 vognmandsvirksomhed, handel og industri.
 Aktiviteten i selskabet har fra stiftelsen og frem til den 30.  

 juni 1996 bestået af busdrift med rutekørsel og turistfart.
 Selskabet har fra stiftelsen haft forskudt regnskabsår, løbende  

 fra 1. juli til 30. juni.
Selskabet indgik den 10. juni 1989 en aftale med  

    

  

 C trafikselskab om, at selskabet skulle  

 forestå amtets rutebilkørsel.
Sideløbende hermed havde selskabet en aftale om  

 at køre X Kommunes skolebørn i sommerferien.
 I henhold til § 32 i kontrakten med C var aftalen gældende fra  

 28. maj 1989 og til køreplanskifte i 1994. I henhold til kontraktens § 32,  

 stk.  

 6, kunne C nægte, at forny kontrakten udover 1994, og hvis C derefter indgik  

 en  

 tilsvarende kontrakt med en anden virksomhed eller besluttede selv at udføre  

 den samme kørsel, kunne entreprenøren forlange, at C skulle overtage det til  

 kørslen hidtil anvendte materiel.
 C har den 22. december 1993 forlænget kontrakten til den 30.  

 juni 1996 og har samtidigt anerkendt sin forpligtelse til at overtage 4  

 busser.  

 I februar måned 1996 tabte selskabet ved licitation retten til at forestå  

 fremtidig rutekørsel for C med virkning pr. 30. juni 1996. Busserne anvendt  

 til  

 rutebuskørsel blev i denne forbindelse overdraget til C.
 Overdragelsen af busser til C omfattede samtlige de af selskabet  

 ejede busser, med undtagelse af én, der havde været anvendt til turistkørsel.  

 Denne bus blev den 29. juni 1996 omregistreret til privat buskørsel.
 Den 30. juni 1996 blev selskabet af dets revisor afmeldt i  

 henhold til momsloven, lønsumsafgiftsloven, kildeskatteloven,  

 arbejdsmarkedsfondsloven og ATP-loven.
 Selskabets hovedaktionær modtog pr. den 28. juli 1996 dagpenge.
 Den 12. august 1996 solgte selskabet den sidste bus.
Selskabets ledelse har den 27. november 1996 i forbindelse med  

 selskabets regnskabsaflæggelse berettet, at selskabets hidtidige aktivitet  

 med  

 rutekørsel skulle ophøre med udgangen af regnskabsåret 30. juni 1996, medens  

 turistfarten, som i de seneste år havde været minimal, først skulle ophøre i  

 det følgende regnskabsår.
Ledelsen har endvidere berettet, at der arbejdes  

 med  

 planer om overtagelse af ny aktivitet i selskabet.
Selskabet har i  

 forbindelse  

 med ophøret af busdrift afstået rutebusserne.
Den 1. januar 1997 overtog selskabet en campingplads og skiftede  

 i navn til A ApS.
Selskabets vedtægter blev ændret i overensstemmelse med  

 selskabets ændrede formål og det nye navn.
 Selskabet har for indkomståret 1996 opgjort driftsmiddelsaldoen  

 på følgende måde:
Saldo pr. 1. juli 1995 595.212 kr.
frasalg -4.718.422 kr.
tilkøb i året 1.468.545 kr.
Afskrivningsberettiget saldo -2.654.665 kr.
 Selskabet har i indkomståret 1996 selvangivet sin skattepligtige  

 indkomst til 1.067.563 kr. og har ikke medtaget den negative saldo på  

 driftsmiddelsaldoen.
 Told- og skatteregionen har i medfør af den daværende  

 skattestyrelseslov, LBKG nr. 531 af 25. juni 1999 § 12A ændret selskabets  

 skatteansættelse til 3.722.288 kr., idet selskabets indkomst er forhøjet med  

 den negative driftsmiddelsaldo på 2.654.665 kr.
 Regionen har som begrundelse anført, at virksomheden med  

 busdrift var ophørt med udgangen af indkomståret 1996, og at den negative  

 saldo  

 derfor ikke kunne fremføres til indkomståret 1997, jf. daværende  

 afskrivningslovs § 6.
 Klagerens advokat har overfor Landsskatteretten nedlagt påstand  

 om, at selskabets skattepligtige indkomst nedsættes med 2.654.665 kr. i  

 overensstemmelse med det selvangivne.
 Til støtte for den nedlagte påstand har advokaten anført, at  

 afskrivningslovens, LBKG nr. 932 af den 24. oktober 1996, § 6, ikke finder  

 anvendelse, da selskabet ikke er ophørt med at drive virksomhed i  

 indkomståret  

 1996.
 Da virksomheden den 30. juni 1996 stadig havde en bus tilbage,  

 og da ledelsesberetningen netop udtalte, at selskabet ikke skulle ophøre med  

 driften af turistbusser før senere, hvilket støttes af, at selskabet havde en  

 aftale om kørsel af skolebørn i juli måned 1996, finder advokaten ikke, at  

 virksomheden kan anses for ophørt i indkomståret 1996.
Advokaten finder ikke, at det forhold, at den aftalte kørsel med  

 skolebørn som følge af for lille tilslutning blev aflyst eller det forhold,  

 at  

 selskabet opgav sin momspligt pr. 30. juli 1996, kan anses for udtryk for, at  

 virksomheden er ophørt.
Advokaten har i den forbindelse henvist til, at den  

 planlagte kørsel med skolebørn i medfør af merværdiafgiftslovens § 13, stk.  

 1,  

 nr. 15, jf. lov om buskørsel, § 2, stk. 3, jfr. stk. 1, var momsfri.
Advokaten har ved forhandlingen af sagen i Landsskatteretten  

 oplyst, at den omtalte aftale om kørsel med skolebørn i juni måned var  

 mundtlig, og at aftalen kunne bekræftes af en navngiven person.
Advokaten har  

 endvidere oplyst, at den manglende opfyldelse af aftalen ikke civilretligt  

 har  

 været forfulgt af selskabet.
 Landsskatteretten har modtaget følgende erklæring dateret den 4.  

 juli 2001:
 Udtalelse:
 I henhold til tilstillet forespørgsel kan undertegnede udtale  

 følgende.
 Da jeg er leder af et fritidscenter i X og altid brugte B som  

 vognmand, var det helt naturligt at bruge ham i forbindelse med kørsel til  

 vores sommeraktiviteter.
 I 1995 havde vi en kørsel der dækkede hele X kommune til  

 forskellige aktivitetssteder rundt om i kommunen.
 Vi havde planlagt diverse opsamlingssteder og med en ret stor  

 kapacitet.
Dette tilbud blev ikke brugt i den udstrækning, vi havde tænkt  

 os.
Derfor ville vi overveje en anden løsning til 1996.
 I 1996 arrangerer vi igen sommerarrangementer, udvalget  

 beslutter i løbet af foråret at vi skal have et ændret kørselsmønster, vi  

 skal  

 kun køre til nogle enkelte arrangementer.
 Undertegnede taler med B om det ændrede tilbud i slutningen af  

 maj eller begyndelsen af juni 1996.
 Vores aktiviteter foregår i perioden uge 25 til uge 31.
 B har ikke de små busser som vi ønsker, så han fralægger sig at  

 søge på kørslen.
 Kørslen overgår herefter til et andet firma.
Undertegnede har som formand for udvalget den endelige  

 kompetence til at bestemme hvem der skal have kørslen for disse  

 sommeraktiviteter. Advokaten har til støtte for den nedlagte påstand gjort  

 gældende, at det af cirkulære nr. 188 af den 22. november 1983 direkte  

 fremgår,  

 at der ved frasalg af en virksomheds driftsmidler skal henses til den  

 skattepligtiges subjektive hensigt med hensyn til, hvorvidt denne ønsker at  

 fortsætte den pågældende virksomhed.
Det er således ikke antallet af  

 driftsmidler, der er afgørende for, hvorvidt en virksomhed må anses for at  

 være  

 videreført.
Advokaten har til støtte for, at hovedanpartshaveren havde til  

 hensigt at fortsætte virksomhedens busdrift efter den 30. juni 1996, dvs.  

 efter  

 udgangen af indkomståret 1996 gjort gældende, at  

  

 hovedanpartshaveren indledte en række forhandlinger med bl.a.  

    

  

 2 selskaber om at forestå buskørsel for  

 disse, at  

  

 hovedanpartshaveren  

 alene solgte den sidste turistbus, fordi han fik et særdeles godt tilbud  

 herpå, at  

  

 det af  

 ledelsesberetningen direkte fremgår, at alene selskabets drift med almindelig  

 rutebilkørsel var ophørt forud for den 30. juni 1996, at  

  

 den momsmæssige  

 afmelding er uden betydning, da størstedelen af selskabets busdrift netop var  

 momsfri rutekørsel omfattet af merværdiafgiftslovens § 15, stk. 1, nr. 15.
 Advokaten har til støtte for, at selskabet ikke kan anses for at  

 være ophørt med at drive busdriftvirksomhed før indkomståret 1997 videre  

 gjort  

 gældende, at det af afgørelsen offentliggjort i TfS.1987.548 fremgår, at det  

 ikke kan lægges den skattepligtige til last, at der konkret ikke har været  

 nogen aktivitet i virksomheden, når dette skyldes udefra kommende  

 omstændigheder, som selskabet ikke har haft indflydelse på.
 Advokaten har endelig til støtte herfor gjort gældende, at  

 selskabets manglende busdrift i efteråret 1996 ikke skyldtes manglende vilje  

 eller evne, men derimod var begrundet i den generelle nedgang, der prægede  

 branchen på dette tidspunkt.
Advokaten har henvist til, at det fremgår af cirkulære nr. 188  

 af 22. november 1983 om afskrivningsloven, pkt. 23, at den omstændighed at en  

 skattepligtig afhænder samtlige driftsmidler, der hører til hans virksomhed,  

 ikke behøver at betyde, at virksomheden som sådan må anses for opgivet.
Hvis  

 f.  

 eks, en skattepligtig, der kun har benyttet et enkelt driftsmiddel i sin  

 virksomhed, afhænder dette, må det afgøres under hensyn til samtlige  

 omstændigheder, om virksomheden må anses for opgivet, eller om den  

 skattepligtige  

    

  

 på ny har i sinde at  

 anskaffe driftsmidler for at fortsætte virksomheden.
Hovedanpartshaveren har anført, at tiden efter at selskabet  

 havde tabt licitationerne i foråret 1996 var meget vanskelig for selskabet.  

 Han  

 havde selv på dette tidspunkt drevet busdrift i ca. 25 år, idet han var  

 startet  

 i 1972. Det var derfor også efter, at selskabet havde tabt licitationen, hans  

 hensigt at fortsætte inden for branchen.
Han forsøgte derfor i august 1996  

 forgæves at få arbejde til den ene tilbageværende bus.
Vanskelighederne  

 skyldtes, at hele busbranchen var i kraftig tilbagegang.
Han forhørte sig hos  

 rejsebureauer om arbejde til bussen.
Der var endvidere en aftale med X  

 Kommune  

 om kørsel af skolebørn i juli måned som i tidligere år, men det bortfaldt som  

 følge af manglende tilslutning.
Da selskabet så fik et godt tilbud, blev den  

 tilbageværende bus afhændet i slutningen af august 1996.
 Landsskatteretten skal  

 udtale:
 Den dagældende afskrivningslovs § 6, stk. 1:
Afhændes, afstås eller opgives en virksomhed, kan der ikke for  

 det indkomstår, hvori afhændelsen, afståelsen eller opgivelsen finder sted  

 (ophørsåret), afskrives på driftsmidler af den i dette afsnit nævnte art.  

 Bestemmelserne i § 3, stk. 1, 2 og 7, og § 3 A finder ej heller anvendelse i  

 ophørsåret.
Overstiger salgssummerne for de i ophørsåret afhændede  

 driftsmidler  

 saldoværdien ved ophørsårets begyndelse med tillæg af beløb, der i ophørsåret  

 er anvendt til nyanskaffelser, medregnes forskelsbeløbet i den skattepligtige  

 indkomst.
Hvis saldoen ved ophørsårets begyndelse er negativ, medregnes i den  

 skattepligtige indkomst det beløb, hvormed salgssummerne med tillæg af et  

 positivt beløb lig den negative saldo overstiger udgifterne til  

 nyanskaffelser  

 i ophørsåret. Retten finder, at det afgørende for beskatning af en negativ  

 driftsmiddelkonto er, om virksomheden efter en konkret vurdering kan anses  

 for  

 ophørt i det pågældende indkomstår.
Afgørelsen heraf afhænger bl.a. af den  

 vægt, der skal tillægges den subjektive hensigt samt den omstændighed, at den  

 tilbageværende bus først blev afhændet efterfølgende.
Retten må lægge til grund, at selskabet drev en igangværende  

 forretning med busdrift, og at det ikke er sandsynligt, at driften er ophørt  

 uden undersøgelser om mulighederne for fortsættelse.
Efter det af  

 hovedanpartshaveren oplyste er der ikke grundlag for at bestride, at denne  

 ønskede at fortsætte busdriften, men at omstændighederne bevirkede, at  

 busdriften måtte ophøre.
Retten finder derfor, at det må lægges til grund, at  

 busdriften først er ophørt efter den 30. juni 1996, dvs. efter udløbet af  

 indkomståret 1996. Den påklagede ansættelse nedsættes derfor til 0.
