 Med henvisning til skrivelse herfra af 13. januar 1977, K.K.4300-1976, jr.  

 skrivelse af 26. juli 1977, K.K.2813-1977, skal meddeles, at  

 landbrugsministeriet nu har fundet det nødvendigt at  pålægge  

 veterinærdirektoratet og de under direktoratet hørende  instanser at påse -  

 for så vidt angår udførsel af de af traktaten og den danske ATP-lovgivning  

 omfattende levnedsmidler, jfr. § 1 i bekendtgørelse nr. 549 af 19. november  

 1976 om international transport af letfordærvelige levnedsmidler - at sådanne  

 transporter til lande, der har tiltrådt traktaten, foregår i ATP-godkendt  

 materiel.
 ATP-traktaten har den 22. november fået retslig gyldighed for Danmark og  

 er i forvejen tiltrådt af Forbundsrepublikken Tyskland, Frankrig, Spanien,  

 Jugoslavien, Sovjetunionen, samt efter 1. marts 1978 af Øatrig og efter 30.  

 september 1978 af Italien.
Kontrollen skal gå ud på en konstatering af, hvorvidt transportmateriellet  

 er ledsaget af gyldigt ATP-certifikat, der dækker materiel og vareparti, jf.  

 § 36, stk. 1, i bekendtgørelse nr. 549 af 19. november 1976 om toldvæsenets  

 tilsvarende kontrol.
Med hensyn til ATP-certifikatets udseende henvises til  

 gengivelsen i bekendtgørelsens bilag 3. Transportmateriel vil endvidere være  

 forsynet med kendingsmærke som angivet i bekendtgørelsens § 11, stk. 1,  

 sammenholdt med bekendtgørelsens bilag 2, samt et identifikationsmærke, jf.  

 bekendtgørelsens § 11, stk. 2, sammenholdt med bekendtgørelsens bilag 7.  

 Identifikationsmærket kan indtil videre være erstattet af køretøjets  

 indregistreringsnummer, der i så fald skal være anført i ATP-certifikatet.
Certifikater, der er udstedt i overensstemmelse med ATP-traktatens  

 forskrifter af vedkommende stats kompetente myndigheder eller attesteret af  

 denne myndighed, anerkendes, uanset at vedkommende stat endnu ikke måtte have  

 tiltrådt traktaten.
Det vil i sådanne tilfælde være tilstrækkeligt at  

 konstatere, at certifikatet fremtræder som udstedt af en offentlig myndighed  

 i vedkommende stat og med hensyn til udseende og indhold svarer til de  

 sædvanligt brugte certifikater.
 Såfremt transportmateriel ikke opfylder foranstående krav - alene bortset  

 fra at være forsynet med identifikationsmærkeplade, som efter det  

 foreliggende ikke er tildelt alt godkendt transportmateriel som følge af, en  

 indentifikationsmærkepladsen ventes afløst af en certifikatmærkeplads - eller  

 såfremt fragtføreren ikke er i stand til at forevise gyldigt originalt  

 ATP-certifikat eller et certifikat der, jf. foranstående, overgangsvis kan  

 ligestilles hermed, skal indladning i transportmidlet forhindres og eventuelt  

 udstedte udførselscertifikater for de til eksport bestemte levnedsmidler  

 tilbageholdes.
 P.V.V.
