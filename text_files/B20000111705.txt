Bekendtgørelse om uddannelsen til  

 bager, konditor og  

 chokolade- og konfektureassistent I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence med  

 speciale som henholdsvis bager, konditor eller chokolade- og  

 konfektureassistent eller delkompetence, jf. § 15, stk. 2, i lov om  

 erhvervsuddannelser, som bake-off assistent.
Uddannelsens mål § 2. Den uddannede bager skal selvstændigt  

 kunne fremstille gængse brød-, dej-, kage- og  

 bagværkstyper, samt have kendskab til virksomhedsøkonomi,  

 produktudvikling, produktionsplanlægning, betjening og vedligeholdelse  

 af maskiner og udstyr, hygiejne, miljømæssige forhold og  

 relevant lovgivning.
 Stk. 2. Den uddannede konditor skal selvstændigt  

 kunne fremstille gængse kage-, dessert-, is-, dej-, og konfekttyper og  

 andre konditorprodukter, samt have kendskab til virksomhedsøkonomi,  

 produktudvikling, produktionsplanlægning, betjening og vedligeholdelse  

 af maskiner og udstyr, hygiejne, miljømæssige forhold og  

 relevant lovgivning.
 Stk. 3. Den uddannede chokolade- og konfektureassistent skal  

 selvstændigt kunne fremstille konfekture- , karamel-, chokolade- og  

 bolsjeprodukter, samt have kendskab til produktudvikling,  

 produktionsplanlægning, betjening af udstyr og maskiner, emballering,  

 butiksdekoration, salg, kalkulation, hygiejne, miljømæssige  

 forhold og relevant lovgivning.
 Stk. 4. Den uddannede bake-off assistent skal  

 selvstændigt kunne forestå de opgaver, der er forbundet med  

 klargøring, bagning, efterbehandling og salg af branchens produkter  

 samt have kendskab til køb, kalkulation, betjening af udstyr og  

 maskiner, emballering, butiksdekoration, hygiejne, miljømæssige  

 forhold og relevant lovgivning.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord - hotel, køkken,  

 levnedsmiddel og jordbrug, jf. § 14, stk. 2, i  

 erhvervsuddannelsesloven.
 Stk. 2. Det faglige udvalg for uddannelsen er Bager-,  

 Konditor-, Møller- og Sukkervarerfagenes Fællesudvalg.
 § 4. Uddannelsen varer 3 år og 7  

 måneder for specialerne bager og konditor og 2 år og 7  

 måneder for specialet chokolade- og konfektureassistent, jf. dog  

 § 7. Delkompetenceforløb til bake-off assistent varer 2  

 år.
Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der består af praktikuddannelse og  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
For elever med  

 uddannelsesaftale kan grundforløbet deles i to skoleperioder af 10  

 ugers varighed.
Stk. 3. Skoleundervisningen i hovedforløbet varer i alt  

 15 uger for specialerne bager og konditor, og er opbygget af 3 skoleperioder  

 af 5 ugers varighed.
For specialet chokolade- og konfektureassistent varer  

 skoleundervisningen i alt 10 uger, og er opbygget af 2 skoleperioder af 5  

 ugers varighed.
Undervisningen omfatter grundfag, områdefag, bundne  

 specialefag og valgfag, og i specialerne bager og konditor tillige valgfri  

 specialefag.
Undervisningen i valgfri specialefag kan ligge udenfor de  

 normale skoleperioder.
 Stk. 4. Skoleundervisningen i hovedforløbet i  

 delkompetenceforløb består af en skoleperiode på 5 uger,  

 der omfatter grundfag, områdefag, bundne specialefag og valgfag.
 Stk. 5. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 6. Varigheden og strukturen efter stk. 1-3 fraviges  

 ved voksenuddannelsesforløb, jf. § 7.
 § 5. Speciale, jf. § 1, vælges ved  

 indgåelse af uddannelsesaftale eller ved optagelse til  

 skolepraktik.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet og således efter skolen samlede  

 vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt de områdefag i  

 grundforløbet, der er særlige for hovedforløbet, jf.  

 § 10.
Voksenuddannelsesforløb § 7. Personer, der er fyldt 25 år, og som  

 har mindst 4 års relevant erhvervserfaring som  

 fuldtidsbeskæftigelse eller tilsvarende deltidsbeskæftigelse, kan  

 gennemføre uddannelsen på normalt 2 år og 6 måneder  

 for specialerne bager og konditor og normalt 2 år for specialet  

 chokolade- og konfektureassistent.
Skoleundervisningen omfatter et  

 obligatorisk grundforløb eller et supplerende kursus, jf.  

 § 8.
 Stk. 2. Det faglige udvalg skal godkende fastsættelsen  

 af praktikperioder.
 Stk. 3. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 4. Skoleundervisningen omfatter grundfag,  

 områdefag, bundne specialefag, valgfri specialefag og valgfag med de  

 fastsatte mål.
§ 8. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 10 uger, der har  

 til formål, at eleven på grundlag af forudgående uddannelse  

 og erhvervserfaring opnår kvalifikationer mindst svarende til  

 grundforløbet.
For elever med uddannelsesaftale er kurset omfattet af  

 uddannelsesaftalen.
Fritagelse for dele af uddannelsen § 9. Elever kan fritages for dele af  

 uddannelsen efter hovedbekendtgørelsen og bekendtgørelse om  

 merit for visse fag i ungdomsuddannelser mv. (meritbekendtgørelsen),  

 jf. anvisningerne i vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Branchekendskab - bagerfaget Niveau: Begynder Målet er, at eleven:
a)	kan fremstille brødtyper, deje, kager, desserter og  

 kransekagebagværk, b)	kan redegøre for produktsammensætning, receptopbygning  

 og fremstillingsmetoder for ovenstående og c)	har kendskab til bagerfagets arbejdsområder, herunder kendskab  

 til råvarer, afbagnings- og dekorationsmetoder.
2)	Branchekendskab - konditorfaget Niveau: Begynder Målet er, at eleven:
a)	kan fremstille relevant bagværk, kager, desserter og is, b)	kan udføre marcipanmodellering, dekoration og blikfang, c)	kan redegøre for receptopbygninger og fremstillingsmetoder  

 for ovennævnte produkter og d)	har kendskab til konditorbranchens arbejdsområde, herunder  

 tilberednings- og produktionsmetoder, råvarer og  

 receptopbygninger.
3)	Branchekendskab - chokolade- og konfektureassistentfaget Niveau: Begynder Målet er, at eleven:
a)	kan fremstille relevante karamel-, bolsje-, og konfekttyper samt  

 behandle og støbe chokolade, b)	kan redegøre for produktsammensætning og  

 receptopbygninger og c)	har kendskab til de specielle arbejdsmetoder, der anvendes indenfor  

 chokolade- og konfekturebranchen, herunder tilberednings- og  

 forarbejdningsmetoder samt klargøring til salg.
 Stk. 2. De i stk. 1, nævnte fag varer i alt 5  

 uger.
 § 11. Undervisningen i hovedforløbet  

 omfatter følgende grundfag, jf.  

 grundfagsbekendtgørelsen:
 1)	Fremmedsprog, engelsk, F, 1,0 uge.
 2)	Produktudvikling, produktion og service, modul 1, 1,0 uge.
 3)	Virksomhedslære og innovation, F.
 Stk. 2. Det i stk. 1, nr. 1, nævnte fag
påbegyndes i grundforløbet.
 Stk. 3. De i stk. 1, nævnte fag varer i alt 3  

 uger.
 Stk. 4. Undervisningen i delkompetenceforløb omfatter  

 de i stk. 1, nr. 1 og 3, nævnte fag, og varer i alt 2 uger.
 § 12. Undervisningen i hovedforløbet  

 omfatter følgende områdefag:
1)	Køb, kalkulation og salg Niveau: Rutine Målet er, at eleven:
a)	kan udføre kalkulation og prisfastsættelse på  

 relevante produkter, b)	har kendskab til indkøbsøkonomi, kontant- og  

 kreditkøb, rabatgivning og salg og c)	har kendskab til edb-systemer, der kan anvendes i denne  

 sammenhæng.
2)	Planlægning og produktion Niveau: Rutine Målet er, at eleven kan:
a)	stå for planlægning og produktion af brød,  

 bagværk, desserter og konfekture ved forskellige fremstillingsmetoder,  

 herunder færdiggørelse, dekoration, afbagning m.v., b)	redegøre for og anvende sit erhvervede kendskab til de  

 kemiske og fysiske processer, der knytter sig til tilberedningsmetoderne  

 og c)	betjene det i faget forekommende værktøj og udstyr  

 på en sikkerhedsmæssig forsvarlig måde.
3)	Varekendskab Niveau: Avanceret Målet er, at eleven har:
a)	kendskab til de for specialerne relevante råvarer, herunder  

 sammensætning, kvalitetsanalyser, anvendelse, opbevaring, hygiejniske  

 og miljømæssige hensyn, økologiske råvarer og  

 relevant lovgivning og b)	kendskab til emballering, varedeklarationer og opsætning af  

 samme.
 Stk. 2. De i stk. 1, nævnte fag varer i alt 2,0  

 uger for specialerne bager og konditor og 1,4 uge for specialet chokolade- og  

 konfektureassistent.
 Stk. 3. Undervisningen i delkompetenceforløb omfatter  

 de i stk. 1, nævnte fag for så vidt angår nr. 1 b, 2 c  

 og 3 a, og varer i alt 0,8 uge.
 § 13. Til specialet bager er knyttet  

 følgende bundne specialefag:
1)	Brødproduktion Niveau: Avanceret Målet er, at eleven kan:
a)	fremstille et bredt sortiment af brødprodukter ved anvendelse  

 af forskellige forarbejdningsmetoder og teknologi, b)	sammensætte et relevant sortiment og c)	foretage forarbejdning, raskning, udbagning og dekoration af  

 produkterne.
2)	Kager, desserter og kransekagebagværk Niveau: Avanceret Målet er, at eleven kan:
a)	fremstille og forestå dekoration af kager, desserter og  

 kransekagebagværk og b)	vejlede butikspersonale med hensyn til opbevaring, holdbarhed og  

 indhold.
3)	Rullede deje Niveau: Avanceret Målet er, at eleven kan fremstille produkter af rullede deje ud  

 fra et kendskab til forskellige dejtypers fremstilling, indrulningsmetoder,  

 afbagning og færdiggørelse.
 Stk. 2. De i stk. 1, nævnte fag varer i alt 5,5  

 uger.
 Stk. 3. Undervisningen i delkompetenceforløb omfatter i  

 de stk. 1, nr. 1 og 2, nævnte fag på rutineniveau, og varer  

 i alt 1,4 uge.
 § 14. Til specialet konditor er knyttet  

 følgende bundne specialefag:
1)	Desserter og is Niveau: Avanceret Målet er, at eleven kan:
a)	producere relevante dessert- og istyper og b)	vejlede butikspersonalet med hensyn til opbevaring, holdbarhed,  

 emballering og relevante lovmæssige krav.
2)	Kageproduktion Niveau: Avanceret Målet er, at eleven kan:
a)	producere, produktudvikle og dekorere et bredt sortiment af  

 kagetyper og b)	vejlede butikspersonalet med hensyn til opbevaring, holdbarhed,  

 indhold og portionering.
3)	Konfekture, marcipan og blikfang Niveau: Avanceret Målet er, at eleven kan:
a)	producere et bredt sortiment inden for konfekt, chokolade, karamel,  

 bolsjer og dekorationsmaterialer og b)	vejlede butikspersonalet med hensyn til opbevaring, holdbarhed,  

 emballering og relevante lovmæssige krav.
4)	Rullede deje, pies og tærter Niveau: Avanceret Målet er, at eleven kan fremstille produkter af rullede deje ud  

 fra et kendskab til forskellige dejtypers fremstilling, indrulningsmetoder,  

 afbagning og færdiggørelse.
 Stk. 2. De i stk. 1, nævnte fag varer i alt 5,5  

 uger.
 § 15. Til specialet chokolade- og  

 konfektureassistent er knyttet følgende bundne specialefag:
1)	Dekoration, emballering og blikfang Niveau: Avanceret Målet er, at eleven kan:
a)	fremstille blikfang samt dekorere et salgsområde, b)	emballere de fremstillede produkter som gaveindpakninger og c)	foretage prisfastsættelse.
2)	Konfektureproduktion Niveau: Avanceret Målet er, at eleven:
a)	kan producere og dekorere et bredt sortiment af konfekturevarer samt  

 klargøre dem til salg og b)	har kendskab til relevant lovgivning.
 Stk. 2. De i stk. 1, nævnte fag varer i alt 4  

 uger.
 § 16. I specialerne bager og konditor omfatter  

 undervisningen i hovedforløbet desuden 2 ugers valgfri specialefag ,  

 med det overordnede mål, at eleven på avanceret niveau har  

 kendskab til analyser af produkter og kvaliteteskontrol, henholdsvis  

 iværksætteri eller yderligere kompetence via fag, der  

 indgår som bundne specialefag i andre specialer i uddannelsen.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 valgfri specialefag, jf. hovedbekendtgørelsen.
§ 17. Undervisningen i hovedforløbet  

 omfatter desuden valgfag.
Undervisningen følger reglerne for valgfag,  

 jf. hovedbekendtgørelsen.
 Stk. 2. Valgfag varer i alt 2,5 uger for specialerne bager og  

 konditor, 1,6 uge for specialet chokolade- og konfektureassistent og 0,8 uge  

 i delkompetenceforløb.
Praktikuddannelsen § 18. Specialet bager omfatter følgende  

 arbejdsområder og funktioner i praktikuddannelsen:
1)	råvarekendskab, 2)	tilberedning og færdiggørelse af brød- og  

 kagetyper, 3)	fremstilling af kransekagebagværk, 4)	fremstilling af cremer og fyldninger, 5)	samarbejde mellem bageri og butik og 6)	brug af maskiner og udstyr og deres sikkerhedsforskrifter.
 Stk. 2. Specialet konditor omfatter følgende  

 arbejdsområder og funktioner:
1)	råvarekendskab, 2)	tilberedning og færdiggørelse af fint bagværk -  

 og kagetyper, 3)	fremstilling af cremer, fyldninger, is og desserter, 4)	behandling af chokolade, karamel og fremstilling af  

 konfekturetyper, 5)	fremstilling af kransekage og festkager samt marcipan dekorationer  

 figurer osv., 6)	samarbejde mellem konditori og butik, og 7)	brug af maskiner og udstyr og deres sikkerhedsforskrifter.
 Stk. 3. Specialet chokolade- og konfektureassistent omfatter  

 følgende arbejdsområder og funktioner:
1)	tilberedning af forskellige typer chokolade, cremer og andre  

 fyldninger til konfekt, 2)	fremstilling af mandel- og nøddemasser, formning og  

 udskæring, 3)	støbning med chokolade og pyntning til salg, 4)	sammensætning og pyntning af diverse produkter, 5)	karamel- og dropskogning i det omfang, det finder sted i  

 praktikvirksomheden og 6)	fremstilling af skumboller.
 Stk. 4. Delkompetenceforløb til bake-off assistent  

 omfatter følgende arbejdsområder og funktioner:
1) optøning af produkter, 2)	klargøring og raskning, 3)	bagning, 4)	glacering og afpyntning samt 5)	emballering, butiksdekoration og salg.
 § 19. Målet med praktikuddannelsen i  

 specialerne bager, konditor og chokolade- og konfektureassistent er, at  

 eleven:
 1)	på avanceret niveau:
a)	kan producere virksomhedens sortiment, 2)	på rutineniveau:
a)	kan tage aktiv del i virksomhedens produktionsrutiner, egenkontrol,  

 samarbejdsrelationer og butiksdrift, b)	kan anvende og efterleve hygiejne-, miljø- og  

 sikkerhedsregler og c)	har kendskab til betydningen af produktudvikling og  

 kvalitetskontrol.
 Stk. 2. Målet med praktikuddannelsen i specialet bager  

 er desuden, at eleven:
 1)	på avanceret niveau:
a)	har råvarekendskab og kan tilberede og færdiggøre  

 forskellige brød- og kagetyper herunder kransekagebagværk,  

 cremer og fyldninger, 2)	på rutine niveau:
a)	kan anvende sit kendskab til samarbejde mellem bageri og butik  

 og b)	kan anvende maskiner og udstyr korrekt.
 Stk. 3. Målet med praktikuddannelsen i specialet  

 konditor er desuden, at eleven:
 1)	på avanceret niveau:
a)	har råvarekendskab og kan tilberede og færdiggøre  

 fint bagværk, kagetyper, kransekage og festkager samt marcipan  

 dekorationer, figurer, cremer, fyldninger, is og desserter, b)	kan håndtere behandling af chokolade, karamel og fremstilling  

 af konfekturetyper, 2)	på rutine niveau:
a)	kan anvende sit kendskab til samarbejde mellem konditori og butik  

 og b)	kan anvende maskiner og udstyr korrekt.
 Stk. 4. Målet med praktikuddannelsen i specialet  

 chokolade- og konfektureassistent er desuden, at eleven:
 1)	på avanceret niveau:
a)	kan tilberede, fremstille og sammensætte forskellige typer af  

 chokolade, cremer og andre fyldninger til konfekt, b)	kan arbejde med mandel- og nøddemasser samt tilhørende  

 formning, udskæring, støbning og pyntning til salg og c)	kan arbejde med karamel- og dropskogning samt fremstilling af  

 skumboller i det omfang, det finder sted i praktikvirksomheden.
 Stk. 5. Målet med praktikuddannelsen i  

 delkompetenceforløb som bake-off assistent er, at eleven:
 1)	på rutine niveau:
a)	kan klargøre, bage og efterbehandle relevante brød og  

 kagetyper og b)	har kendskab til arbejde i butik, herunder salg, emballering og  

 kundebetjening.
 § 20. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring og kompetencer i forhold til det valgte speciale.
 Uddannelsesbog mv.
 § 21. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 22. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 23. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
Svendeprøve § 24. Ved afslutningen af uddannelsen til  

 henholdsvis bager, konditor og chokolade- og konfektureassistent afholdes en  

 svendeprøve, der består af en skriftlig prøve og en  

 praktisk prøve.
Den skriftlige prøve afholdes af skolen i den  

 sidste skoleperiode, jf. eksamensbekendtgørelsen.
Den praktiske  

 prøve afholdes af det faglige udvalg efter sidste skoleperiode.
Stk. 2. Det er en betingelse for deltage i den praktiske  

 prøve, at eleven ved afslutningen af sidste skoleperiode har  

 opnået karakteren mindst 6,0 i gennemsnit af områdefag og  

 specialefag.
Der foretages ingen afrunding.
§ 25. Den skriftlige prøve omfatter et  

 antal opgaver inden for områdefag og specialefag.
Opgaverne stilles af  

 skolen efter samråd med det faglige udvalg.
Prøven varer 2  

 timer.
 Stk. 2. Opgavebesvarelserne bedømmes af en lærer  

 (eksaminator) og to censorer (skuemestre), der udpeges af det faglige udvalg,  

 jf. § 28. Læreren og de to censorer giver samlet en karakter.
 Stk. 3. For at bestå den skriftlige prøve skal  

 eleven opnå karakteren mindst 6.
 Stk. 4. Skolen giver meddelelse til det faglige udvalg om den  

 afgivne karakter.
Stk. 5. Skolen skal tilbyde elever, der ikke består den  

 skriftlige prøve, en ny prøve, eventuelt efter supplerende  

 skoleundervisning.
Eleven kan kun aflægge omprøve en gang, idet  

 skolen efter samråd med det faglige udvalg dog kan tillade, at eleven  

 aflægger eksamen påny, hvis der foreligger særlige  

 omstændigheder.
Reglerne i eksamensbekendtgørelsen om  

 omprøve og sygeeksamen finder anvendelse.
§ 26. Den praktiske prøve består af  

 opgaver i discipliner, der ligger inden for områdefag og  

 specialefagene, og omfatter en blandet dagsproduktion samt  

 bedømmelse af arbejdsrutine og hygiejne.
Opgaverne stilles af det  

 faglige udvalg.
Prøven varer 1 dag.
Stk. 2. Opgaven bedømmes af 2 censorer (skuemestre),  

 der udpeges af det faglige udvalg, jf. § 28. Hver skuemester afgiver en  

 delkarakter i hver af de enkelte discipliner.
Der beregnes et gennemsnit af  

 skuemestrenes karakterer.
 Stk. 3. For at bestå den praktiske prøve skal  

 gennemsnittet af karakterne være mindst 6,0.
 Stk. 4. Det faglige udvalg skal tilbyde elever, der ikke  

 består den praktiske prøve, en ny prøve eventuelt efter  

 supplerende praktikuddannelse eller skoleundervisning.
Stk. 5. Elever, der bliver forhindret i at fuldføre den  

 praktiske prøve på grund af dokumenteret sygdom eller anden  

 tvingende årsag, kan deltage i en ny praktisk prøve efter det  

 faglige udvalgs nærmere bestemmelse.
Reglerne i  

 eksamensbekendtgørelsen om omprøve og sygeeksamen finder  

 anvendelse.
 Stk. 6. Elever kan indgive klage til det faglige udvalg over  

 forhold vedrørende svendeprøven, hvis klagen er begrundet i de  

 forhold, som er nævnt i eksamensbekendtgørelsens § 44,  

 stk. 3. Det faglige udvalg træffer afgørelse, om der skal  

 ske ombedømmelse eller gives tilbud om omprøve, eller om klagen  

 ikke kan tages til følge.
§ 27. For at bestå den samlede  

 svendeprøve skal både den skriftlige prøve og den  

 praktiske prøve være bestået.
Den samlede  

 svendeprøvekarakter fremkommer som et gennemsnit af karakteren for den  

 skriftlige prøve og delkarakterene for den praktiske prøve  

 Svendeprøvekarakteren angives med 1 decimal.
 Stk. 2. Beregningen af karaktererne ved den praktiske  

 prøve og karakteren efter stk. 1 foretages af det faglige udvalg.  

 Karakterværdi 6,0 kan ikke forekomme ved oprunding.
Stk. 3. Hvis eleven har opnået karakteren 6, 7 eller 8  

 anføres »bestået« på uddannelsesbeviset.
Hvis eleven har  

 opnået karakteren 9, anføres »bestået med ROS« på  

 uddannelsesbeviset.
Hvis eleven har opnået karakteren 10,  

 anføres »Bronzemedalje« på uddannelsesbeviset.
Hvis eleven har  

 opnået karakteren 11 eller 13, anføres »Sølvmedalje«  

 på uddannelsesbeviset.
Har en elev opnået karakteren 13 i alle  

 discipliner, anføres "Guldmedalje".
§ 28. Det faglige udvalg udpeger 2 censorer  

 (skuemestrene) efter indstilling fra Bager- og Konditormestre i Danmark,  

 Nærings- og Nydelsesmiddelarbejderforbundet og Københavns  

 Konditorlaug i henhold til aftale mellem BKD og Københavns  

 Konditorlaug.
Der udpeges 1 skuemester fra arbejdsgiversiden og 1 fra  

 arbejdstagerside.
Censorerne (skuemestrene) skal have den fornødne  

 fagkundskab og skal opfylde habilitetskravene for censorer i henhold til  

 eksamensbekendtgørelsen.
Stk. 2. Det faglige udvalg udarbejder en vejledning for  

 censorerne (skuemestrene) om den praktiske prøves forløb og  

 udførelse.
Vejledningen skal forefindes på skolerne og  

 være tilgængelig for eleverne.
Skolebevis og afsluttende praktikerklæring § 29. Skolebevis udstedes i henhold til  

 hovedbekendtgørelsens § 34, når skoleundervisningen er  

 gennemført.
Den afsluttende prøve skal være bestået  

 med mindst karakter 6,0.
 § 30. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 31. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 29 og afsluttende praktikerklæring er  

 udstedt, jf. § 30.
Kapitel 5 Ikrafttrædelses- og overgangsbestemmelser § 32. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 590  

 af 21. juni 1996 om uddannelsen til bager, konditor og chokolade- og  

 konfektureassistent.
 Stk. 3. Den i stk. 2, nævnte bekendtgørelse  

 finder dog anvendelse for elever, der er begyndt på den hidtidige 3.  

 skoleperiode ved bekendtgørelsens ikrafttræden.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
