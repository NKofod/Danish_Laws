Udlejningsejendomme Reference:
LL § 14 G SL § 6, stk. 1, litra e Boligreguleringslovens § 18 LV 1997 E.K.2.14 A klagede for indkomståret 1993 bl.a. over, at  

 skatteankenævnet ikke havde godkendt fradrag for  

 vedligeholdelsesudgifter, 13.417 kr.
Det fremgik af sagens oplysninger, at klageren ejede 4  

 udlejningsejendomme, som var omfattet af bestemmelserne i  

 boligreguleringsloven, således at klageren havde været pligtig at  

 hensætte beløb til konto for udvendig vedligeholdelse, jf.  

 boligreguleringslovens § 18, og på den bundne konto i Grundejernes  

 Investeringsfond, jf. boligreguleringslovens § 18b.
Saldi på § 18b  

 kontoen var på grund af afholdte udgifter til forbedringer og  

 vedligeholdelse negative i det påklagede indkomstår.
 Af ejendommenes regnskaber for 1993 fra Grundejernes Investeringsfond  

 fremgik følgende oplysninger om konto for udvendig vedligeholdelse,  

 jf. boligreguleringslovens § 18, bindingspligtig udvendig  

 vedligeholdelseskonto, jf. boligreguleringslovens § 18b, og afholdte  

 lejeretlige vedligeholdelses- og forbedringsudgifter:
Ejendom 1 § 18 konto:
Saldo 31.12.92 ÷4.094,00 kr.
Indestående 31.12.93 13,50 kr.
Renter for 1993 0,95 kr.
Indestående i alt 14,45 kr.
 Hensættelse § 18, 286 m² x 42,50 kr.
 12.155,00 kr.
 § 18b konto:
Bindingspligt pr. 31.12.92 ÷149.641,50 kr.
Renter for 1993 0,95 kr.
Bindingspligt i alt ÷149.640,55 kr.
 Hensættelse § 18b, 286 m² x 15,00/21,25 kr.
 5.481,00 kr.
 Afholdte udgifter i 1993:
Afholdte lejeretlige vedligeholdelsesudgifter, jf.  

 boligreguleringslovens § 19, stk. 1, 1. pkt.
 7.953,00 kr.
Afholdte forbedringsudgifter, som ikke har medført lejeforhøjelser, jf. bolig- reguleringslovens § 19, stk. 1, 2. pkt, 0,00 kr.
Udgifter i alt 7.953,00 kr.
Ejendom 2 § 18 konto:
Saldo 31.12.92 0,00 kr.
Indestående 31.12.93 0,00 kr.
Renter for 1993 0,00 kr.
Indestående i alt 0,00 kr.
 Hensættelse § 18, 421 m² x 42,50 kr.
 17.892,50 kr.
 § 18b konto:
Bindingspligt pr. 31.12.92 ÷749.067,90 kr.
Renter for 1993 0,00 kr.
Bindingspligt i alt ÷749.067,90 kr.
 Hensættelse § 18b, 421 m² x 15,00/21,25 kr.
 8.069,17 kr.
 Afholdte udgifter i 1993:
Afholdte lejeretlige vedligeholdelses- udgifter, jf. boligreguleringslovens § 19, stk. 1, 1. pkt.
 1.712,00 kr.
Afholdte forbedringsudgifter, som ikke har medført lejeforhøjelser, jf. bolig- reguleringslovens § 19, stk. 1, 2. pkt, 0,00 kr.
Udgifter i alt 1.712,00 kr.
Ejendom 3 § 18 konto:
Saldo 31.12.92 0,00 kr.
Indestående 31.12.93 0,00 kr.
Renter for 1993 0,00 kr.
Indestående i alt 0,00 kr.
 Hensættelse § 18, 312 m² x 42,50 kr.
 13.260,00 kr.
 § 18b konto:
Bindingspligt pr. 31.12.92 ÷70.400,64 kr.
Renter for 1993 0,00 kr.
Bindingspligt i alt ÷70.400,64 kr.
 Hensættelse § 18b, 312 m² x 15,00/21,25 kr.
 5.980,00 kr.
 Afholdte udgifter i 1993:
Afholdte lejeretlige vedligeholdelses- udgifter, jf. boligreguleringslovens § 19, stk. 1, 1. pkt.
 24.493,00 kr.
Afholdte forbedringsudgifter, som ikke har medført lejeforhøjelser, jf. bolig- reguleringslovens § 19, stk. 1, 2. pkt, 0,00 kr.
÷ tilskud efter anden lovgivning 8.700,00 kr.
Udgifter i alt 17.793,00 kr.
Ejendom 4 § 18 konto:
Saldo 31.12.92 0,00 kr.
Indestående 31.12.93 0,00 kr.
Renter for 1993 0,00 kr.
Indestående i alt 0,00 kr.
 Hensættelse § 18, 328 m² x 42,50 kr.
 13.940,00 kr.
 § 18b konto:
Bindingspligt pr. 31.12.92 ÷509.912,69 kr.
Renter for 1993 0,00 kr.
Bindingspligt i alt ÷509.912,63 kr.
 Hensættelse § 18b, 328 m² x 15,00/21,25 kr.
 6.286,67 kr.
 Afholdte udgifter i 1993:
Afholdte lejeretlige vedligeholdelses- udgifter, jf. boligreguleringslovens § 19, stk. 1, 1. pkt.
 243,00 kr.
Afholdte forbedringsudgifter, som ikke har medført lejeforhøjelser, jf. boligreguleringslovens § 19, stk. 1, 2. pkt, 0,00 kr.
Udgifter i alt 246,00 kr.
 Skatteankenævnet havde ikke godkendt fradragsret for  

 vedligeholdelsesudgifter på i alt 13.417 kr., som var modregnet i  

 hensættelsen til kontoen ifølge boligreguleringslovens § 18b,  

 som fordelte sig således på de nævnte 4 ejendomme:
Ejendom 1 forhøjelse 5.482 kr.
Ejendom 2 " 1.712 kr.
Ejendom 3 " 5.980 kr.
Ejendom 4 " 243 kr.
I alt 13.417 kr.
Skatteankenævnet havde bl.a. anført, at uenigheden mellem  

 revisoren og nævnet bestod i, om der var forskel på de  

 lejeretlige og skatteretlige regler vedrørende behandlingen af  

 afsætning efter boligreguleringsloven.
Ifølge nævnet  

 omhandlede cirkulære nr. 96 af 22. juni 1993 til ligningsloven de  

 lejeretlige regler i pkt. 7.5.1.-7.5.5., mens de skatteretlige regler i  

 ligningslovens § 14 G var beskrevet i pkt. 7.5.6.-7.5.7.4. Efter  

 cirkulærets pkt. 7.5.2. kunne ejere med et negativt indestående  

 på § 18b kontoen modregne årets afsætning i den negative  

 saldo.
Saldoen på § 18 kontoen for udvendig vedligeholdelse var reelt 0  

 for alle ejendommene, og de negative beløb på § 18 kontoen  

 vedrørte tiden før 1983. Efter cirkulærets pkt. 7.5.7.4.,  

 eksempel 1 og 2, kunne årets modregning i afsætning på §  

 18b kontoen ikke fradrages.
Som følge heraf havde nævnet  

 konkluderet, at klageren ikke havde fradragsret for de modregnede  

 beløb, som svarede til de ikke godkendte vedligeholdelsesudgifter  

 på 13.417 kr.
Det fremgik af nævnets sagsfremstilling, at de kommunale  

 skattemyndighederne ikke havde foretaget en ligningsmæssig gennemgang  

 iht. ligningslovens § 14 G, stk. 5, for så vidt angik mulig  

 efterbeskatning.
Det udtaltes på det anførte sted, at  

 skatteadministrationen ikke havde beskattet modregnede beløb, der  

 oversteg årets vedligeholdelsesudgifter, da der skønnedes at  

 restere forbedringsudgifter fra tidligere år, hvori der ikke var sket  

 modregning eller som ikke tidligere var anvendt til at formindske  

 overskydende modregningsbeløb, jf. ligningslovens § 14 G, stk. 5.
Klagerens revisor havde over for Landsskatteretten nedlagt påstand  

 om godkendelse af det selvangivne fradrag på 13.417 kr. som  

 skattemæssig vedligeholdelse i indkomståret 1993. Revisoren havde  

 til støtte herfor bl.a. anført, at forudsætningen for, at  

 årets skattemæssige vedligeholdelses- og forbedringsudgifter  

 fortrinsvis skulle anses for afholdt af samme års skattefri  

 afsætningsbeløb, jf. ligningslovens § 14 G, stk. 3, 3. pkt.,  

 var, at der var tale om den del af årets forbedringsudgifter, som ikke  

 var ført til fradrag.
Denne fortolkning støttedes endvidere  

 på eksemplet i pkt. 7.5.7.5.1. i cirkulære nr. 96 af 22. juni  

 1993 til ligningsloven, hvoraf det fremgik, at hvis der på § 18b  

 kontoen opstod en negativ saldo ved, at årets udgifter oversteg saldo  

 og hensættelse på § 18 og § 18b kontoen, skulle den negative  

 saldo opdeles i en andel, som vedrørte tidligere fratrukne  

 vedligeholdelsesudgifter og i en andel, som bestod af forbedringsudgifter,  

 som ikke tidligere var fratrukket.
Hvis den negative saldo på § 18b  

 kontoen i senere år anvendtes til modregning af tidligere fratrukne  

 vedligeholdelsesudgifter, skulle der ske efterbeskatning, jf. ligningslovens  

 § 14 G, stk. 5, 1. pkt., hvilket ikke var tilfældet, hvis den negative  

 saldo anvendtes til modregning i forbedringsudgifter, som ikke tidligere var  

 fratrukket.
Revisoren havde anført, at dette spørgsmål  

 ikke havde været behandlet af de kommunale ligningsmyndigheder.
Det var  

 videre anført, at eksemplet i cirkulærets pkt. 7.5.7.5.1., som  

 løb over 3 indkomstår, viste, at der først skete  

 modregning i forbedringsdelen af den negative § 18b saldo, som skulle  

 være 0, før der blev tale om at modregne i årets fratrukne  

 vedligeholdelsesudgifter.
 Revisoren havde ud fra tidligere års indberetninger til Grundejernes  

 Investeringsfond foretaget undersøgelse af, hvordan de negative saldi  

 på klagerens 4 ejendomme var opstået og det var anført, at  

 de negative saldi for ejendomme fremkom som følge af udækkede  

 skattemæssige forbedringsudgifter.
Desuden havde revisoren henvist til, at skatteankenævnets opfattelse  

 af, at § 18 kontoens afsætning og forlods modregning i  

 skattemæssige vedligeholdelsesudgifter ikke skulle iagttages, ligesom  

 skatteretlige vedligeholdelsesudgifter helst skulle overføres til  

 forbedringsudgifter, for herved at opnå modregningsret efter § 18b,  

 virkede urimelig.
Som begrundelse herfor var det anført, at  

 skattemyndighederne ikke ved deres fortolkning af cirkulæret kunne  

 hindre fradragsret for sædvanlige skattemæssige udgifter.
 Det var videre anført, at situationen for klageren var den, at der  

 var opstået en negativ § 18b saldo fra tidligere år, hvor der var  

 mulighed for efterbeskatning efter ligningslovens § 14 G, stk. 5 og  

 cirkulærets pkt. 7.5.7.5.1. Men i klagerens tilfælde var  

 betingelserne for efterbeskatning ikke opfyldt, idet den negative § 18b saldo  

 vedrørte tidligere års udækkede forbedringsudgifter og  

 ikke tidligere fratrukne vedligeholdelsesudgifter.
 Revisoren havde derfor konkluderet, at klageren var berettiget til fradrag  

 for de vedligeholdelsesudgifter, som var afholdt i det påklagede  

 indkomstår.
 Landsskatteretten udtalte:
Ifølge ligningslovens § 14 G, stk. 1, skulle ejeren af en  

 udlejningsejendom ved opgørelsen af den skattepligtige indkomst bl.a.  

 ikke medregne den del af lejeindtægten, der svarede til beløb,  

 der skulle afsættes efter boligreguleringslovens § 18b.
Ifølge §  

 14 G, stk. 3, kunne beløb til vedligeholdelse og forbedring, som var  

 fradraget i den årlige indbetaling til ejendommens konto i Grundejernes  

 Investeringsfond efter boligreguleringslovens § 22a, stk. 2, og udgifter der  

 var afholdt af beløb, der var udbetalt af kontoen efter  

 boligreguleringslovens § 22b, ikke fradrages ved opgørelsen af den  

 skattepligtige indkomst.
Ifølge § 14 G, stk. 4, ansås de i § 14  

 G, stk. 3, nævnte beløb for fortrinsvis at være anvendt  

 til forbedring af ejendommen, hvis de i året afholdte samlede udgifter  

 til vedligeholdelse og forbedring af ejendom oversteg summen af de fratrukne  

 og udbetalte beløb efter § 14 G, stk. 3, vedrørende samme  

 indkomstår.
Det fremgik endvidere af ligningslovens § 14 G, stk. 5, at hvis summen af  

 de fratrukne og udbetalte beløb efter § 14 G, stk. 3,  

 vedrørende et indkomstår oversteg de samlede udgifter til  

 vedligeholdelse og forbedring af ejendommen i samme indkomstår, blev  

 det overskydende beløb medregnet i ejerens skattepligtige indkomst for  

 dette indkomstår.
Beløbet, der kom til beskatning, blev efter §  

 14 G, stk. 5, 3. pkt., nedsat med et beløb svarende til de udgifter,  

 der var afholdt til forbedring af ejendommen efter den 1. januar 1983, i det  

 omfang disse i de enkelte indkomstår havde oversteget summen af de i §  

 14 G, stk. 3, nævnte beløb og ikke i tidligere indkomstår  

 var anvendt til nedsættelse af de beløb, der kom til beskatning  

 efter 1. og 2. pkt. i disse eller senere indkomstår.
 Herefter fandt retten, at der måtte gives klageren medhold i, at  

 skatteretlige vedligeholdelsesudgifter, jf. statsskattelovens § 6, stk. 1,  

 litra e, som var debiteret den ubundne skattepligtige vedligeholdelseskonto,  

 jf. boligreguleringslovens § 18, kunne fratrækkes uafhængigt af  

 modregningssystemet i ligningslovens § 14 G, idet denne bestemmelse alene  

 regulerede de skatteretlige vedligeholdelses- og forbedringsudgifter, som var  

 afholdt af skattefrie henlæggelser efter boligreguleringslovens § 18b.
 Henset til, at der ikke var foretaget nogen ligningsmæssig sondring  

 mellem skatteretlige vedligeholdelses- og forbedringsudgifter, blev det  

 overladt det til de kommunale skattemyndigheder at opgøre disse,  

 hvorefter beløbene fordeltes på ejendommenes § 18 og § 18b  

 konti.
For så vidt angik anvendelsen af ligningslovens § 14 G, stk. 5,  

 fandt retten ligeledes, at det måtte overlades til de kommunale  

 skattemyndigheders ligningsmæssige undersøgelse at  

 klarlægge, i hvilket omfang der var grundlag for efterbeskatning.
Dette  

 var tilfældet i indkomstår, hvor summen af fratrukne og udbetalte  

 beløb efter ligningslovens § 14 G, stk. 3, oversteg de samlede  

 udgifter til vedligeholdelse og forbedring i samme indkomstår.
Ved  

 opgørelsen af efterbeskatningsgrundlaget skulle det undersøges,  

 om der forelå mulighed for nedsættelse af efterbeskatningen efter  

 ligningslovens § 14 G, stk. 5, 3. pkt., med udgifter afholdt til forbedring  

 af ejendommen efter den 1. januar 1983, i det omfang disse i de enkelte  

 indkomstår havde oversteget summen af de beløb, som fremgik af §  

 14 G, stk. 3, og som ikke i tidligere indkomstår var anvendt til  

 reduktion af efterbeskatning efter § 14 G, stk. 5, 1. og 2. pkt.
Det  

 bemærkedes, at efterbeskatningssituationen typisk opstod i de  

 indkomstår, hvor § 18b kontoen var negativ, idet ejendomsejeren herved  

 fik mulighed for at modregne årets afsætning til Grundejernes  

 Investeringsfond.
