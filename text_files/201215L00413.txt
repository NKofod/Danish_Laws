Tillægsbetænkning afgivet af Beskæftigelsesudvalget den 14. december 2012 Tillægsbetænkning over Forslag til lov om ændring af lov om en aktiv beskæftigelsesindsats, lov om aktiv socialpolitik, lov om social pension og forskellige andre love (Reform af førtidspension og fleksjob, herunder indførelse af ressourceforløb, rehabiliteringsteam, fleksløntilskud m.v.) [af beskæftigelsesministeren (Mette Frederiksen)]:
1. Ændringsforslag Beskæftigelsesministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 1. november 2012 og var til 1. behandling den 8. november 2012. Lovforslaget blev efter 1. behandling henvist til behandling i Beskæftigelsesudvalget.
Udvalget afgav betænkning den 12. december 2012. Lovforslaget var til 2. behandling den 14. december 2012, hvorefter det blev henvist til fornyet behandling i Beskæftigelsesudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Skriftlige henvendelser Udvalget har i forbindelse med udvalgsarbejdet modtaget en skriftlig henvendelse fra Jette Brubaker.
Samråd Udvalget har stillet 9 spørgsmål til beskæftigelsesministeren til mundtlig besvarelse, som denne har besvaret i et samråd med udvalget den 14. december 2012. Ministeren har efterfølgende sendt udvalget det talepapir, der lå til grund for ministerens besvarelse af spørgsmålet.
Spørgsmål Udvalget har under den fornyede behandling af lovforslaget stillet 1 spørgsmål til beskæftigelsesministeren til skriftlig besvarelse, som denne har besvaret.
Spørgsmål 69 og ministerens svar herpå er optrykt som bilag 2 til tillægsbetænkningen.
3. Indstillinger Et flertal i udvalget (V, S, SF, RV, LA og KF) indstiller lovforslaget til vedtagelse med de af beskæftigelsesministeren stillede ændringsforslag.
 Et mindretal i udvalget (DF og EL) indstiller lovforslaget til forkastelse, men vil stemme for de af beskæftigelsesministeren stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til § 3 Af  beskæftigelsesministeren, tiltrådt af udvalget:
1) I det under nr. 32 foreslåede § 109, stk. 3, ændres »§ 74 d, stk. 2, 1. pkt.« til: »§ 74 d, stk. 3, 1. pkt.« [Teknisk korrektion] 2) I det under nr. 32 foreslåede § 109, stk. 4, ændres »nr. 1, 2, 3, 6, 7, 10 og 11« til: »nr. 1-3, 6-9, og 13«.
[Teknisk korrektion] Til § 21 3) I stk. 2 udgår »i lov om en aktiv beskæftigelsesindsats«.
[Teknisk korrektion] Bemærkninger Til nr. 1 og 2 Der er tale om en teknisk korrektion på grund af en fejl i henvisningen.
Til nr. 3 Der er tale om en teknisk korrektion, da der fejlagtigt er henvist til lov om en aktiv beskæftigelsesindsats i bestemmelsen.
Ane Halsboe-Larsen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) fmd.
Pernille Rosenkrantz-Theil (S) Nadeem Farooq (RV) Andreas Steenberg (RV) Eigil Andersen (SF) Jesper Petersen (SF) Ole Sohn (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jacob Jensen (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) nfmd.
Karina Adsbøl (DF) René Christensen (DF) Pia Adelsteen (DF) Joachim B.
Olsen (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørenden L 53 efter afgivelse af betænkning Bilagsnr.
Titel Oversigt over spørgsmål og svar vedrørende L 53 efter afgivelse af betænkning Bilag 2 Et af udvalgets spørgsmål til beskæftigelsesministeren og dennes svar herpå Spørgsmålet og ministerens svar herpå er optrykt efter ønske fra Venstre.
 Spørgsmål 69:
Ministeren bedes oplyse, om der på baggrund af, at pensionsopsparing vedr. fleksjob opdeles i to og fordi nogle fleksjob er på få timer ugentlig, er tilfælde, hvor pensionsopsparingen bliver »spist op« af administrationsomkostninger? Vil det være muligt at slå pensionsordningerne sammen eller på anden måde modvirke, at pensionsopsparingen forringes væsentligt? Svar:
Der er ikke noget nyt i, at en lønmodtager indbetaler pension til to ordninger.
Lønmodtagerne på den organiserede del af det danske arbejdsmarked indbetaler allerede i dag til en arbejdsmarkedspension og til ATP på samme tid.
Med lovforslaget har regeringen forøget ATP-indbetalingerne betragteligt for personer, der er omfattet af fleksjobordningen.
Det kan endvidere bemærkes, at ATP for øjeblikket tilbyder markedets billigste alderspensionsordning med en årlig omkostning på 69 kr. i 2012, og med et afkast, der for øjeblikket ligger betydeligt over den øvrige branches.
Som det blandt andet fremgår af lovforslagets bemærkninger, så har ATP den seneste årrække haft et afkast på næsten 12 pct. om året.
 Det er herudover op til arbejdsmarkedets parter at fastsætte, hvordan der skal betales pensionsbidrag af lønnen i fleksjobbet, ligesom arbejdsmarkedets parter har mulighed for at indgå aftaler med de enkelte pensionskasser i overensstemmelse med de eventuelle særlige hensyn, der kan tages til netop personer i fleksjob.
