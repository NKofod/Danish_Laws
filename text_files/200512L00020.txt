Fremsat den 5. oktober 2005 af  

 skatteministeren (Kristian Jensen) Forslag til lov  

 om ændring af børnefamilieydelsesloven (Ændret periodisering af børnefamilieydelsen for 18-årige  

 ) § 1 I  

  

 § 6, stk. 2,  

  

 i lov om en  

 børnefamilieydelse, jf. lovbekendtgørelse nr. 846 af 4. september 2000, som  

 senest ændret ved § 50 i lov nr. 431 af 6. juni 2005, indsættes efter 2.  

 pkt.: »For det kvartal, hvor barnet fylder 18 år, udbetales en forholdsmæssig  

 andel af et kvartals ydelse, der svarer til antallet af dage fra kvartalets  

 begyndelse til og med fødselsdagen i forhold til antallet af dage i hele  

 kvartalet.
Beløbet afrundes til hele kroner.« § 2 Loven træder i kraft dagen efter bekendtgørelsen i  

 Lovtidende og har virkning fra den 1. januar 2006.
Bemærkninger til lovforslaget Almindelige bemærkninger Lovforslaget har til formål at indføre en mere præcis  

 periodisering af børnefamilieydelsen for 18-årige, således at udbetalingen af  

 børnefamilieydelsen stopper ved fødselsdagen.
Samtidig bidrager forslaget til  

 finansiering af nye initiativer i overensstemmelse med regeringsgrundlaget  

 m.v.
 Efter gældende regler udbetales børnefamilieydelsen frem  

 til udgangen af det kvartal, hvor den unge fylder 18 år, d.v.s. i en periode  

  

 efter  

  

 at den unge er fyldt 18 år, og dermed juridisk set er voksen i andre  

 sammenhænge.
 Med forslaget korrigeres der delvist for det eksisterende  

 overlap i lovgivningen, hvor de unge i dag er berettiget til et  

 voksenpersonfradrag i hele det år, hvor de fylder 18 år, samtidig med at der  

 udbetales børnefamilieydelse til og med det kvartal, hvori de fylder 18 år.
 Lovforslaget indebærer, at børnefamilieydelsen periodiseres  

 for 18-årige i forhold til deres fødselsdag, således at udbetalingen stopper  

 ved fødselsdatoen.
Økonomiske konsekvenser for stat, amter og kommuner Forslaget skønnes at medføre en mindreudgift til  

 børnefamilieydelse på ca. 70 mio. kr. i 2006 stigende til ca. 80 mio. kr. i  

 2009. Stigningen i provenuet skyldes et stigende antal 18-årige i de kommende  

 år.
Provenuet vedrører alene staten.
Økonomiske konsekvenser for borgerne For 2006 udgør børnefamilieydelsen for de 7-17-årige 9.696  

 kr. svarende til 2.424 kr. pr. kvartal.
I alt skønnes ca. 60.400 unge at  

 fylde  

 18 år i 2006. Lovforslaget vil få økonomiske konsekvenser for familierne til  

 disse 60.400 unge bortset fra de tilfælde, hvor den unge fylder 18 år den  

 sidste dag i et kvartal.
I gennemsnit bliver der tale om, at der mistes et  

 halvt kvartals ydelse svarende til ca. 1.200 kr.
Samlet set vil der for alle børn født fra 1988 og frem i  

 gennemsnit blive udbetalt børnefamilieydelse for et halvt kvartal mindre end  

 efter de gældende regler.
Beregnet i 2006-niveau betyder lovforslaget, at den  

 samlede ydelse indtil barnets 18 år vil falde fra 196.872 kr. til  

 gennemsnitligt 195.660 kr.
Administrative konsekvenser for stat, amter og  

 kommuner Tilretninger af børnefamilieydelsessystemet til håndtering  

 af en ændret periodisering vil beløbe sig til éngangsudgifter for ToldSkat på  

 ca. 140.000 kr.
Økonomiske og administrative konsekvenser for  

 erhvervslivet Lovforslaget har ingen økonomiske eller administrative  

 konsekvenser for erhvervslivet.
Miljømæssige konsekvenser Lovforslaget har ingen miljømæssige konsekvenser.
Administrative konsekvenser for borgerne Lovforslaget har ingen administrative konsekvenser for  

 borgerne.
Forholdet til EU-retten Lovforslaget indeholder ikke EU-retlige aspekter.
Høring Lovforslaget er ikke sendt i høring, da der er tale om en  

 teknisk set ukompliceret ændring af periodiseringsbestemmelsen uden  

 administrative konsekvenser for borgerne eller erhvervslivet.
Sammenfatning af lovforslagets konsekvenser Positive konsekvenser/mindreudgift Negative konsekvenser/merudgift Økonomiske konsekvenser for stat, amter og kommuner Forslaget skønnes at medføre en mindreudgift til  

 børnefamilieydelse på ca. 70 mio. kr. i 2006 stigende til ca. 80 mio. kr. i  

 2009. Provenuet vedrører alene staten.
Ingen Administrative konsekvenser for stat, amter og kommuner Ingen É  

 ngangsudgifter  

 for ToldSkat på ca. 140.000 kr.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet  

 til EU-retten Lovforslaget  

 indeholder ikke EU-retlige aspekter Bemærkninger til de  

 enkelte bestemmelser Til § 1 Det foreslås, at udbetalingen af børnefamilieydelsen for  

 18-årige stopper ved fødselsdatoen.
Beregningen af ydelsen i det kvartal,  

 hvor  

 den unge fylder 18 år, skal således ske forholdsmæssigt efter antallet af  

 dage  

 fra kvartalets begyndelse til og med fødselsdagen i forhold til antallet af  

 dage i kvartalet.
For en ung, der eksempelvis fylder 18 år den 12. marts  

 2006,  

 vil børnefamilieydelsen for januar kvartal i 2006 udgøre 2.424 kr. delt med  

 90  

 dage (januar, februar og marts) ganget med 71 dage (januar, februar og 12  

 dage  

 af marts) svarende til 1.912,27 kr., som afrundes til 1.912 kr.
Til § 2 Det foreslås, at loven træder i kraft dagen efter  

 bekendtgørelsen i Lovtidende og får virkning fra den 1. januar 2006.
