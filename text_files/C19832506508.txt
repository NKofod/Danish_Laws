 Ref.: FKODIR 0.046-1.
FORMÅL 1. Bestemmelsen har til formål at fastsætte  

 hovedretningslinier for planlægning og udførelse af fiskeriinspektion inden  

 for Forsvarskommandoens (FKO) myndighedsområde.
GENERELT 2. Fiskeriinspektion er en del af de maritime  

 fredstidsopgaver, som forsvaret er pålagt.
UDØVENDE MYNDIGHEDER 3. Inden for FKO myndighedsområde er følgende  

 operative myndigheder pålagt at udføre fiskeriinspektionsopgaver: - Færøernes  

 Kommando (FRK). - Grønlands Kommando (GLK). - Søværnets operative Kommando  

 (SOK).
 Flyvertaktisk Kommando (FTK) stiller fiskeriinspektionsfly til rådighed  

 for FRK og GLK, som beordret af FKO.
Kommandoerne udgiver inden for eget område detailbestemmelser for  

 fiskeriinspektionens udførelse.
Opgaven udføres med de inspektionsenheder,  

 der til enhver tid er stillet til rådighed med henblik på opnåelse af  

 målsætningen i henhold til ref.
 Efterstående hovedretningslinier for anvendelse af inspektionsenheder  

 følges, idet dog øvrige pålagte opgaver løses efter behov og i den  

 udstrækning, det er muligt med tildelte inspektionsenheder.
INSPEKTIONSENHEDERS ANVENDELSE, FÆRØERNE OG GRØNLAND 4. Med inspektionsfly, -helikoptere, -skibe og  

 -kuttere overvåges fiskeriterritoriet, fiskeriet registreres og kontrolleres,  

 og konstaterede ulovligheder bringes til ophør.
De enkelte inspektionsenheder  

 har hver sine fordele i relation til løsning af den samlede opgave eller dele  

 heraf.
Overvågningsindsatsen danner grundlaget for den umiddelbare videre  

 indsættelse og tjener samtidig det mere langsigtede mål at registrere  

 fiskeriets mønster i de enkelte områder (etablering af -normalbilleder-). Ved  

 lokal disponering af enheder skal også den præventive effekt af  

 inspektionsenhedernes blotte tilstedeværelse i områderne haves for øje.
 Indsatsen med de til rådighed værende inspektionsenheder koordineres  

 således, at inspektionsopgaven løses effektivt og efter omstændighederne  

 hensigtsmæssigt, også i relation til andre opgaver.
 5. Inspektionsfly.
 Inspektionsfly anvendes primært som overvågningsplatforme, hvormed  

 territoriet overvåges i henhold til målsætningen med særlig opmærksomhed på  

 den fiskbare del, områder med særlige restriktioner eller grænseområder.
Overvågningen udføres som radarovervågning.
Observerede mål lokaliseres og  

 identificeres med mindre andet er beordret, f.eks. i forbindelse med større  

 koncentrationer af fiskefartøjer, hvor opfølgende indsats med andre  

 inspektionsenheder er planlagt.
Formodet ulovlig aktivitet registreres med alle midler med henblik på  

 etablering af et grundlag for efterfølgende retsforfølgning.
Ulovligheder  

 søges bragt til ophør ved kommunikation på radio med vedkommende fiskefartøj.  

 Der rapporteres herom til kommandoen og andre inspektionsenheder.
 I det grønlandske område udføres fiskeriinspektion med det på Grønland  

 stationerede inspektionsfly i henhold til GLK nærmere bestemmelse.
I det færøske område vil et inspektionsfly i perioder være afgivet til FRK  

 med henblik på udførelse af fiskeriinspektion i henhold til FRK bestemmelse.  

 FRK bestemmer i samråd med Flyvertaktisk Kommando (FTK), hvornår og hvordan  

 fly indsættes i perioden.
Indsættelsen kan principielt ske på en af følgende  

 tre måder: a.
Inspektionsflyet indsættes fra flyvestation i Danmark til  

 udførelse af fiskeriinspektion i beordret område.
Flyet returnerer og lander  

 på dansk flyvestation. b.
Inspektionsflyet starter fra dansk flyvestation,  

 udfører fiskeriinspektion i beordret område og lander på Vagar flyveplads.  

 Her fra flyves fiskeriinspektion i resterende område efterfulgt af  

 hjemflyvning med landing på dansk flyvestation. c.
Inspektionsflyet forlægger  

 til Vagar flyveplads, hvorfra det udfører fiskeriinspektion i beordrede  

 områder.
Hjemflyvning foregår som transitflyvning.
Den valgte måde vil først og fremmest afhænge af fiskeriets mønster og  

 intensitet samt vejrsituationen på Færøerne.
Det skal dog tilstræbes, at måde  

 c. anvendes i mindre end halvdelen af perioderne, hvor FRK har inspektionsfly  

 til rådighed.
 Ved beordring og rapportering i forbindelse med  

 fiskeriinspektionsmissioner med inspektionsfly anvendes ATP-34.
Teoretisk kan et inspektionsfly overvåge 9450 kvadratsømil (270 x 35) pr.  

 time.
Udførelse af identifikationer formindsker det pr. tidsenhed dækkede  

 areal.
 6. Inspektionshelikoptere.
Helikopter anvendes til overvågning af territoriet eller dele heraf, i  

 princippet på samme måde som inspektionsfly.
Helikopteren er særlig  

 anvendelig til opklaring og identifikation i områder med koncentrationer af  

 fiskefartøjer.
Inspektionshelikopter er normalt baseret på et inspektionsskib, og  

 overvågning med helikopter danner det umiddelbare grundlag for skibets videre  

 operationer, normalt med henblik på udførelse af kontrolbesøg.
Skibet kan  

 udføre andre opgaver samtidig med, at helikopteren udfører fiskeriinspektion  

 selvstændigt i forholdsvis stor afstand fra skibet, eller helt uafhængigt af  

 dette fra anden, temporær base.
 Kontrolhold kan overføres fra helikopter, når det er hensigtsmæssigt.
 Ved formodede ulovligheder etableres med helikopteren, enten selvstændigt  

 eller i samarbejde med skibet, med alle midler det bedst mulige grundlag for  

 en efterfølgende retsforfølgelse.
 Med helikopter kan teoretisk overvåges 4200 kvadratsømil (120 x 35) pr.  

 time afhængig af identifikationsomfanget.
 7. Inspektionsskibe.
 Inspektionsskibet er i kraft af dets udholdenhed velegnet til  

 længerevarende tilstedeværelse ved kendte fiskepladser eller andre områder,  

 der har interesse i relation til fiskeriinspektionsopgaven.
 Inspektionsskibets indsats effektiviseres ved anvendelse af helikopter.
I overensstemmelse med kommandoens disponering af  

 fiskeriinspektionsenhederne foretager inspektionsskibet overvågning af og  

 kontrolbesøg i fiskefartøjerne, idet der tilstræbes en bred dækning af alle  

 typer fartøjer, nationer og fangstrejser.
Ved kontrolbesøg opnås der udover  

 den aktuelle kontrol en mere langsigtet virkning ved  

 "efterretningsmæssig indhentning" af oplysninger vedrørende  

 fiskeriet og derved, at kontrolholdets demonstrerede viden og evne til at  

 afsløre uregelmæssigheder eller ulovligheder har en præventiv virkning.
Inspektionsskibet kan med radar lokalisere fiskefartøjer på en afstand af  

 op til 15 sømil og kan således teoretisk overvåge ca. 8000 kvadratsømil pr.  

 døgn ved normal patruljefart.
Skibet kan også pejle radiotransmissioner fra  

 fiskefartøjer, specielt i VHF-båndet, i en afstand op til 30 sømil.  

 Fiskefartøjerne identificeres enten ved observation af skrognumre eller ved  

 fjernkending, men også ved at inspektionsskibet på radio anmoder observerede  

 fartøjer om at opgive egen identitet, og eventuelt oplysninger om andre  

 fiskefartøjer i området.
Kontrolbesøg kan udføres både ved dag og nat ved overførsel med gummibåd,  

 i op til vindstyrke 6 og tilsvarende sø. Overførsel med helikopter sker kun  

 ved dag.
Kontrolbesøget varer 2-4 timer afhængig af hvilken type fiskefartøj,  

 der er tale om.
I en kortvarig periode vil et skib kunne udføre flere besøg  

 pr. døgn.
 For at sikre flexibilitet i forbindelse med disponering af  

 inspektionsskibe skal alle skibe under kommando til stadighed have komplette  

 sæt af bestemmelser, ordrer og andre oplysninger, der er nødvendige for  

 fiskeriinspektionsopgaven, for såvel GLK som FRK område ombord.
 8. Inspektionskuttere.
Inspektionskutteren kan anvendes som inspektionsskib, men har lavere fart,  

 mindre sødygtighed, og mindre udholdenhed.
Den er generelt ikke egnet til at  

 overvåge hele territoriet, men er egnet til at afpatruljere og overvåge  

 kendte fiskepladser, områder belagt med særlige restriktioner og  

 grænselinier, og koncentrationer af fiskefartøjer.
Den er bedre egnet til  

 overvågning af kystfarvande og indenskærs områder, men har som  

 inspektionsskibet også som primær opgave at udføre kontrolbesøg, dog kun  

 under rimelige vejrforhold.
Dens normale operationsområde er de  

 vestgrønlandske/færøske kystfarvande.
I sommerhalvåret kan den anvendes til  

 besejling af den grønlandske østkyst.
Inspektionskutteren kan med radar lokalisere fiskefartøjer på en afstand  

 af op til 15 sømil og kan således teoretisk overvåge ca. 6000 kvadratsømil  

 pr. døgn ved normal patruljefart.
Den kan som inspektionsskibet pejle  

 radiotransmissioner fra fiskefartøjer og bruge de samme midler til at  

 indhente oplysninger om fartøjer for identifikation.
 Kontrolbesøg kan udføres både ved dag og nat ved overførsel med gummibåd,  

 i op til vindstyrke 4 og tilsvarende sø. I en kortvarig periode kan der  

 udføres flere besøg pr. døgn.
I DANSKE FARVANDE 9. I danske farvande udføres fiskeriinspektion efter  

 SOK nærmere bestemmelse.
Fiskeriinspektionen udføres normalt med de i  

 farvandsovervågningen indgående skibe, fly og helikoptere.
Herudover kan  

 inspektionsskibe udføre fiskeriinspektion i danske farvande (Nordsøen) under  

 forlægninger til og fra Grønland/Færøerne.
Endvidere udfører inspektionsfly  

 fiskeriinspektion i forbindelse med træningsflyvninger, idet  

 træningsflyvninger i danske farvande så vidt muligt udføres som  

 fiskeriinspektionsflyvninger, som planlægges og udføres i samarbejde med SOK.
 Fiskerikontrol udføres af Fiskeriministeriet.
RAPPORTERING 10. Fiskeriinspektion medtages i de operative  

 kommandoers pålagte rapportering (kvartalsrapporter eller anden rapportering  

 i henhold til særlige instrukser), således at den aktuelt udførte  

 fiskeriinspektion anføres kvantitativt (enheders indsats, kontrolbesøg,  

 forbrugt flyvetid m. v.) med tilhørende bemærkninger og vurderinger.
