Landsskatteretskendelse Studietur til Canada - skovfoged Reference:
SL § 6, stk. 1, litra a A klagede for indkomståret 1996 over, at de stedlige  

 skattemyndigheder ikke havde godkendt fradrag for studierejse til USA/Canada,  

 18.475 kr.
 Det fremgik af sagens oplysninger, at klageren var ansat  

 som skovfoged og direktør for B A/S og aflønnet gennem C.  

 Klageren administrerede 1.200 hektar plantage med en årlig produktion  

 af 9.000 kubikmeter tømmer og 15.000 juletræer.
 Klageren havde herudover i 1995 overtaget  

 forældrenes gård, som var beliggende i X Kommune.  

 Størrelsen af jordbruget var 23 hektar (heraf 5 hektar skov).
I indkomståret 1996 deltog klageren i en studierejse  

 til Canada/USA.
Rejsen var arrangeret af D, varede fra lørdag den 7.  

 september til lørdag den 21. september 1996.
 Klageren havde foretaget fradrag for udgifterne til  

 studierejsen i sin landbrugsvirksomhed.
 Det fremgik af de foreløbige programmer, at rejsen  

 skulle forløbe således:
Afrejse: Lørdag den 7. september 8. og 9. september Campbell River.
 Information, orientering om B.C. og Vancouver Forest  

 Region.
 Praktisk skovbrug med forskellige træarter -  

 plantning, tynding og hugst.
 Wildlife management, Cavetrip.
10. september Gold River.
 Praktisk skovbrug set fra forskellige synsvinkler og nye  

 initiativer.
 Besøg papirfabrik og savværk.
11. september Planteskole, Mass silvicultural system trial, visuel  

 landscape planning.
 Cathedreal Grove - økosystemer.
12. september Vestkysten.
 Se Old Growth og drøfte skovnings og  

 økosystemer i relation hertil.
 Nye plantnings- og hugstteknikker.
Helikoptertur Clayoquot Sound 13. september Masachie Lake Forsøgsstation.
 Privat skovbrug.
14. september Kysttur.
 Garmanah Giant, Spruce Grove m.v.
15. september Victoria.
 Fri.
16. og 17. september Olympic National Park.
 Kort og div. materiale vedlagt.
18. september Mount St.
Helens National Park.
 Volcano review vedlagt.
19. september Snow Shoe Evergreen - Juletræsfarm.
 Kopieret del af brochure vedlagt.
 20. september.
 Hjemrejse fra Seattle.
 Endvidere fremgik det af brev af 31. december 1995 fra  

 rejsearrangørerne, at:
 "Formålet med studieturen er:
 at se og opleve Skov- og Naturforvaltning m.v. på  

 Vancouver Island.
at se og opleve Nationalparkforvaltning m.v. i  

 Washington" I brev af 1. november 1999 fra klagerens arbejdsgiver  

 fremgik det:
 "Ønsker efter anmodning fra A i verserende  

 skattesag meget klart, at fremføre bestyrelsens tilkendegivelse  

 vedrørende rejsens formål.
 Rejsen blev planlagt og besluttet ud fra den  

 nødvendighed der er for hele tiden, at holde sig på forkant med  

 udviklingen indenfor skovbruget.
 Den økonomiske situation kræver, at vi i  

 selskabet nødvendigvis må stille krav om, at ledende ansat hele  

 tiden søger ny faglig viden hvor sådan bedst findes, det  

 gælder ikke mindst med hensyn til muligheder med nye træarters  

 anvendelighed under danske forhold.
 I intet andet land end Canada findes bedre forhold for  

 indhentning af denne viden.
 Ønsker hermed, med denne erklæring meget  

 klart, at tilkendegive, at om nogen studietur kan betragtes som faglig  

 må det være denne.
A blev af bestyrelsen opfordret til, at deltage i denne  

 tur, da det tjente selskabet til gavn." Af klagerens beskrivelse af sin stilling fremgik det  

 bl.a.:
 "Jeg er ansvarlig for at der foreligger en  

 ajourført langtidsplan for driften af selskabets plantager.
 ...
 Jeg har ansvaret for at regnskabet bliver ført  

 korrekt og forskriftsmæssigt i samarbejde med det af bestyrelsen valgte  

 regnskabskontor.
 ...
 På baggrund af de godkendte driftsplaner og  

 budgetter forestår jeg det daglige arbejde i selskabets plantager,  

 herunder slutter aftale om udførelse af entreprenørarbejde,  

 indkøb af planter og materialer samt forestår salg af  

 skoveffekter.
 ...
Jeg varetager i øvrigt det daglige opsyn med  

 plantagerne." Det fremgik bl.a. af klagerens skrivelse om selskabet, at:
 "A/S B er grundlagt i 1919 med det formål at  

 erhverve og tilplante marginale agerjorde i området, egnede til  

 skovdrift og drive de således fremkomne eller på anden måde  

 erhvervede skove og plantager.
Med sine ca. 1200 ha er B den største private  

 skovejer i området Amt.
Selskabet ejer 19 selvstændige  

 plantageejendomme.
Disse ligger spredt i hele landsdelen, men med  

 hovedvægt i tre kommuner.
Årshugsten er på ca. 8000 kbm.
Det  

 gennemsnitlige årlige kulturareal er på 30 ha.
Selskabets  

 juletræs-og pyntegrønts produktion er idag koncentreret ved den  

 ene af kommunerne.
Den vil fremover ligge på 20.000 normannsgran  

 juletræer og 50 tons nobiles  (oprindelse nordamerika )  

 klippegrønt.
 ...
B deltager løbende i forsknings- og  

 udviklingsopgaver indenfor skovdrift og juletræsdyrkning.
Specielt har  

 Selskabet de seneste år været aktiv omkring udvikling af  

 tilplantningsmetoder og valg af nye træarter til plantageforyngelser og  

 skovrejsning.
En 10-årig driftsplan udgør  

 planlægningsgrundlaget for Selskabets skovdrift.
Denne plan er sidst  

 blevet revideret i 1996, samme år som studieturen til Canada/U.S.A.
Rødgran er og vil fortsat være  

 hovedtræarten i plantagerne, men der bliver nu også fremover  

 indplantet "Nordamerikanske" træarter ved foryngelser og  

 nytilplantninger.
De sidste 3 år er der således anlagt ca. 100 ha  

 nåletræskulturer, hvori der indgår 50%  

 indblandingstræarter (sitkagran, douglas, grandis og nobiles) af  

 nordamerikansk herkomst." De stedlige skattemyndigheder havde ved den  

 påklagede ansættelse forhøjet klagerens personlige  

 indkomst for indkomståret 1996 med 18.475 kr., jf. statsskatteloven §  

 6, stk. 1, litra a.
 Skattemyndighederne havde herved bl.a. henvist til, at  

 udgiften til studierejsen ikke havde haft nogen direkte sammenhæng med  

 indkomsterhvervelsen i klagerens landbrugsvirksomhed.
 Skattemyndighederne havde endvidere henvist til, at  

 studierejsen havde haft en sådan faglig sammensætning, at den  

 havde været inspirationsgivende for klageren i hans daglige arbejde,  

 men at studierejsen efter sit indhold ikke havde haft en sådan  

 nødvendig relation til klagerens indkomsterhver velse, at udgiften  

 hertil var fradragsberettiget efter ligningslovens § 9, stk. 1.
 De stedlige skattemyndigheder henviste bl.a. til  

 afgørelserne TfS 1994,811 H og TfS 1993,436.
 Klagerens advokat havde over for Landsskatteretten  

 frafaldet påstanden om, at studierejsen skulle være  

 fradragsberettiget i klagerens landbrugsvirksomhed.
 Klagerens advokat havde over for Landsskatteretten nedlagt  

 påstand om, at klagerens skattepligtige indkomst skulle nedsættes  

 med udgiften til studierejsen, jf. statsskattelovens § 6, stk. 1, litra a,  

 fratrukket et grundbeløb på 3.900 kr., jf. ligningslovens § 9,  

 stk 1, jf. personskattelovens § 20. Beløbet blev herefter (18.475 kr.  

 - 3.900 kr.) 14.575 kr.
 Advokaten havde til støtte herfor bl.a. gjort  

 gældende, at rejsens indhold og rejsens faglige formål var  

 relevant, at det fremgik af programmet, at rejsen ikke var af  

 turistmæssig karakter, og at Canada som rejsemål ikke kunne  

 betragtes som et typisk turiststed, at den faglige relevans var bestyrket af,  

 at der ikke deltog ægtefæller, at arbejdsgiveren anså  

 rejsen for relevant, og at klageren oppebar fuld løn under turen, at  

 de offentlige arbejdsgivere, hvis medarbejdere var repræsenteret  

 på rejsen, anså denne for at være så relevant, at  

 deltagerne med ansættelse i det statslige skovvæsen havde  

 fået direkte tilskud til betaling af rejsens pris, at der var tale om  

 efteruddannelse og ikke videreuddannelse, idet rejsen ikke gav klageren  

 yderligere kompetence som medførte lønforhøjelse, at det  

 fejlagtige fradrag i klagerens landbrugsvirksomhed ikke kunne have til  

 følge, at klageren blev afskåret fra et fradrag, som han efter  

 advokatens mening var berettiget til.
 Repræsentanten havde henvist til afgørelsen  

 TfS 1998.488 ØLD, hvor en sognepræst fik fradrag for en  

 studierejse til Israel.
Landsskatteretten lagde til grund, at studierejsen havde  

 haft et fagligt relevant indhold, samt at Canada som studiested var relevant  

 for en forstmand, der ønskede at få et bredere erfaringsgrundlag  

 til sammenligning med de danske skove.
Uanset at turen overvejende havde haft  

 karakter af en generel studierejse fandt retten, at det ikke kunne afvises,  

 at der havde foreligget en konkret og direkte sammenhæng mellem  

 studierejsen og klagerens indkomsterhvervelse.
Der var herved bl.a. henset  

 til programmet for studierejsen sammenholdt med klagerens ansættelse  

 som skovfoged og direktør for B A/S, hvor klageren forestod og drev et  

 stort skovområde, der kunne gøre det nødvendigt at  

 indhente falig information m.v.
Der var også henset til, at deltagere  

 fra staten fik økonomisk tilskud fra deres arbejdsgivere til rejsen,  

 samt til at der kun kunne antages at have været turistmæssigt  

 prægede programpunkter i yderst begrænset omfang.
Udgifterne til  

 studierejsen kunne derfor efter en konkret bedømmelse fradrages i  

 medfør af statsskattelovens § 6, stk. 1, litra a, og den  

 påklagede ansættelse blev nedsat.
