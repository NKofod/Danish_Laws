Betænkning afgivet af Det  

 Politisk-Økonomiske Udvalg den 5. april 2000 Betænkning over Forslag til folketingsbeslutning om  

 opfordring til at trække aktstykke nr. 190 om indgåelse af forlig  

 med Den Danske Bank i den færøske banksag tilbage fra  

 Finansudvalget [af  

 Frank Aaen (EL) og Søren Kolstrup (EL)] Udvalget har behandlet beslutningsforslaget i nogle møder og har herunder stillet  

 spørgsmål til finansministeren, som denne har besvaret mundtligt  

 og skriftligt.
Nogle af udvalgets spørgsmål til finansministeren  

 og dennes svar herpå er tillige med et brev fra Finanstilsynet til  

 Finansministeriet af 26. maj 1993 optrykt som bilag til  

 betænkningen.
 Herefter indstiller et mindretal  

 (Socialdemokratiets, Centrum-Demokraternes, Det Radikale Venstres og Frihed  

 2000 s medlemmer af udvalget) beslutningsforslaget til  

forkastelse.
 Et mindretal inden for mindretallet (Frihed 2000´s medlem  

 af udvalget) indstiller beslutningsforslaget til forkastelse, uanset at  

 mindretallet er helt enig med forslagsstillerne i, at det er forargeligt, at  

 det aldrig bliver opklaret, hvem der bærer ansvaret for, at de danske  

 skatteydere har betalt regningen for den uansvarlige færøske  

 politik, der førte til den færøske bankkrise.
 Mindretallet har helt fra begyndelsen forsøgt, at  

 få iværksat en undersøgelse med henblik på at  

 klarlægge hele hændelsesforløbet og placere ansvaret.  

 Dette har der ikke kunnet opnås politisk flertal for - det beklager  

 Frihed 2000.
 En vedtagelse af beslutningsforslaget vil imidlertid  

 medføre, at skatteyderne skal bruge endnu flere penge på en sag,  

 der for det første aldrig kan vindes, men dernæst sandsynligvis  

 kan afvises, da den danske regering og det færøske landsstyre  

 ikke er parter i sagen efter gældende lovgivning.
Den danske regering bærer ansvaret for, at aktiver  

 og passiver ikke blev opgjort pr. overtagelsesdagen; dermed er det umuligt at  

 fastslå, hvad handelsværdien var.
Det er en forudsætning  

 for at vinde en erstatningssag om, at man er blevet snydt, at man kan bevise,  

 at der er lidt et tab, samt at man var i god tro.
Ligesom det er en  

 forudsætning, at man har den nødvendige retlige interesse.
Ingen af delene kan den danske stat påberåbe  

 sig eller bevise.
Staten sad selv med ved bordet og havde i sin magt at  

 skaffe de oplysninger, der var nødvendige for at sikre en rigtig  

 handelsværdi; dette skete ikke.
Det er dybt kritisabelt, at en  

 regering, som råder over et kæmpe apparat og har  

 instruktionsbeføjelser over for Finanstilsynet, der er  

 tilsynsmyndighed, kan optræde så amatøragtigt.
 Et andet mindretal (Venstres, Det Konservative  

 Folkepartis og Dansk Folkepartis medlemmer af udvalget) vil stemme hverken  

 for eller imod beslutningsforslaget.
 Et tredje mindretal (Socialistisk Folkepartis  

 medlem af udvalget) indstiller beslutningsforslaget til  

vedtagelse.
Mindretallet støtter beslutningsforslaget ud fra  

 den opfattelse, at en gennemførelse af retssagen vil være den  

 rigtige udvej af den færøske banksag for at kunne få  

 placeret ansvaret for hele miseren og for at få godtgjort, hvad Den  

 Danske Bank burde have svaret, da de kom ud af moderselskabsforpligtelsen.
Og  

 som følge deraf finder mindretallet ikke forliget mellem  

 Finansministeriets og Den Danske Bank tilfredsstillende.
Mindretallet finder  

 det ligeledes utilfredsstillende, at det ikke har været muligt under  

 sagens behandling at få fastslået, hvorvidt de 300 mio. kr., som  

 Den Danske Bank erlægger, er fradragsberettiget eller ej.  

 Realværdien af forligsbeløbet er således ikke kendt.
 Et fjerde mindretal (Enhedslistens medlem af  

 udvalget) indstiller beslutningsforslaget til vedtagelse.
 Mindretallet beklager, at regeringen efter nedstemningen  

 af Enhedslistens beslutningsforslag får aktstykke 190 igennem i  

 Finansudvalget og dermed - med Venstres og Det Konservative Folkepartis  

 indirekte hjælp - får godkendt regeringens forlig med Den Danske  

 Bank.
Mindretallet kan herefter notere, at de danske skatteydere  

 hænger på en regning på flere hundrede millioner kroner,  

 uden at det er afklaret, hvem der har ansvaret for, at skatteyderne skal  

 betale denne regning.
Regeringen afviser, at den selv eller den tidligere  

 regering har et erstatningsansvar; det samme gør banken.
Man ved endog  

 ikke, hvor stor regningen er, fordi det aldrig er oplyst, hvor meget  

 banksagen udgjorde af den låneftergivelse på 900 mio. kr.,  

 Færøerne fik med aftalen af 10. juni 1998 mellem regeringen og  

 Færøernes landsstyre.
 Det er klart utilfredsstillende for befolkningen, at  

 ansvaret for en sådan udskrivning ikke placeres, men regeringen og de  

 store borgerlige partier er åbenbart blevet enige om, at det er bedst,  

 at den sag nu lukkes.
 Og i modsætning til det politiske ansvar i sagen,  

 der kan placeres af Folketinget, hvis der er vilje til det, kan Den Danske  

 Banks ansvar naturligvis kun fastlægges via en retssag og en  

 efterfølgende dom, men med forliget lukkes den mulighed.
Det undrer desuden mindretallet, at regeringspartierne  

 åbenbart er drejet helt rundt i forhold til den diskussion af  

 Færø-sagen, der fulgte efter offentliggørelsen af  

 Grønborg-rapporten.
I diskussionen i Folketinget den 27. januar 1998  

 erklærede den socialdemokratiske ordfører sig f.eks. enig med  

 bl.a.
Enhedslisten i, at der var grund til at undersøge, om der  

 lå hemmelige aftaler mellem staten og banken bag det forløb, der  

 medførte det store tab for de færøske myndigheder.
Uden  

 begrundelse afvises det nu, at der er grund til en sådan mistanke.
 Enhedslisten vil nu søge andre veje til at få  

 klargjort det egentlige ansvar for skandalen om Den Danske Banks tidligere  

 datterbank, Føroya Banki, herunder denne sags sammenhæng med den  

 samlede finansielle krise i begyndelsen af 90'erne, herunder  

 Hafnia-/Baltica-sagen, der ligeledes har Den Danske Bank og myndighederne som  

 hovedaktører.
 Per Kaalund (S)  

  Pernille Blach Hansen (S)  Lissa Mathiasen (S)  

  Jeppe Kofod (S)  Ingrid Rasmussen (S)  

  Jes Lunde (SF)  Mimi Jakobsen (CD)  

 Morten Helveg Petersen (RV)  Frank Aaen (EL)  

  Peter Brixtofte (V)  Anders Fogh Rasmussen (V)  

  Pia Larsen (V)  Ulla Tørnæs (V)  

 Pia Christmas-Møller (KF) fmd.  

  Brian Mikkelsen (KF)  Pia Kjærsgaard (DF)  

  Kirsten Jacobsen (FRI) nfmd.
 Kristeligt Folkeparti havde ikke medlemmer i udvalget.
Bilag 1 Nogle af udvalgets spørgsmål til  

 finansministeren og dennes svar herpå Spørgsmål nr. 1:
Ministeren bedes oplyse, om der er givet eller blevet bedt  

 om en vejledende udtalelse om den skattemæssige behandling af Den  

 Danske Banks regnskab af udgiften på 300 mio. kr.? Svar:
 Skatteministeriet har oplyst følgende:
»Det skal bemærkes, at Skatteministeriet ikke er  

 bekendt med, at der er givet eller er blevet bedt om at give en vejledende  

 udtalelse om den skattemæssige behandling i Den Danske Banks regnskab  

 af udgiften på 300 mio. kr.« Spørgsmål nr. 2:
Hvilket beløb har Den Danske Bank hensat i sit  

 regnskab m.h.p. dækning af sit eventuelle tab i forbindelse med  

 retssagen, og hvordan skal de 300 mio. kr. regnskabsmæssigt  

 posteres? Svar:
 Økonomiministeriet har oplyst følgende:
» Finanstilsynet er underlagt bank- og sparekasselovens  

 tavshedsregler, jf. lovens § 50b, og kan som følge heraf ikke gå  

 nærmere ind i det stillede spørgsmål.
For så vidt angår reglerne for, hvorledes de  

 300 mio. kr., der er indgået forlig om, skal posteres  

 regnskabsmæssigt, afhænger dette af, hvorvidt der tidligere har  

 været hensat hertil eller ej.
I det omfang beløbet ikke  

 tidligere har  været hensat, vil beløbet skulle  

 udgiftføres som et tab i resultatopgørelsen.
I det omfang  

 beløbet tidligere har været hensat vil det ikke påvirke  

 resultatopgørelsen, men alene reducere balancen.« Spørgsmål nr. 3:
Hvordan kan et kompensationsbeløb,   som ikke har  

 karakter af en erstatning   der udbetales som led i et forlig behandles  

 skattemæssigt? Svar:
 Skatteministeriet har oplyst følgende:
» Skattemæssigt fradrag for  

 kompensations-/erstatningsbeløb hos betaleren knytter sig til den  

 skattemæssige behandling af hvad, kompensationen/erstatningen  

 træder i stedet for.
Således vil  

 kompensations-/erstatningsbeløb kun være fradragsberettigede i  

 det omfang real ydelsen vil være fradragsberettiget.« Skatteministeriet henviser i øvrigt til svaret  

 på spørgsmål 4 til Finansudvalget, (§ 7 - bilag 103),  

 vedrørende aktstykke 190 - Forlig med Den Danske Bank.
 Spørgsmål nr. 4:
Kan ministeren bekræfte, at der ikke blev foretaget  

 en opgørelse af aktiver og passiver på overtagelsesdagen?  

 Ministeren bedes i tilknytning hertil oplyse dels om dette er normal praksis  

 og dels, hvem der traf beslutning om, om at en sådan opgørelse  

 ikke skulle foretages? Svar:
 Økonomiministeriet har oplyst følgende:
» Kommissionen fandt, at der blev opnået enighed om de  

 principielle elementer i aktiebyttet ved et møde den 5. marts 1993.  

 Kommissionens konklusioner om dette møde er optrykt på side 694  

 til 697 i dens rapport.
 Af et afsnit på side 695 fremgår det, at »der ikke fra nogens side blev fremsat ønske om  

 en nærmere - egentlig - undersøgelse af de to banker, herunder  

 navnlig af værdien af deres aktiver, som grundlag for bytteforholdets  

 fastsættelse, og det findes ikke godtgjort, at der under selve  

 mødet blev foretaget en nærmere drøftelse af bankernes  

 aktiver, udover gennemgangen af tilsynets opgørelse af bankernes  

 indestående på korrektiv konti og konstaterede tab i 1988-1992.  

 Der blev således navnlig ikke foretaget en gennemgang af bankernes  

 udlånsengagementer.«  

 Undersøgelseskommissionen når frem til samme konklusion på  

 side 701 i rapporten.
Rapportens kapitel 9 drejer sig om aktiebyttet Kapitlets  

 konklusioner er optrykt på side 925 til 970. Af et afsnit på side  

 941 fremgår det, at »som anført under  

 9.3.4. vedrørende fastsættelsen af aktiebytteforholdet på  

 mødet den 5. marts 1993 var der efter Richard Mikkelsens opfattelse  

 ikke tale om et bankkøb i sædvanlig, kommerciel forstand, men  

 der skulle findes en løsning på et samfundsøkonomisk  

 problem.
Kommissionen finder, at dette grundsyn fra Richard Mikkelsens side -  

 som i vidt omfang blev delt af tilsynet - er hovedårsagen til, at en  

 lang række tids- og arbejdskrævende undersøgelser, som er  

 sædvanlige ved en bankoverdragelse, ikke blev foretaget, men at man i  

 arbejdsgruppen prioriterede at nå frem til en hurtig, teknisk  

 løsning på det problem, som Den Danske Bank havde peget på  

 overfor Poul Nyrup Rasmussen, således at løsningsforslaget  

 hurtigt kunne bringes videre til afgørelse på det politiske  

 niveau i Danmark og på Færøerne.
Denne prioritering havde  

 navnlig  som konsekvens, at Richard Mikkelsen var bekendt med, at de to  

 bankers substansværdier ikke blev nærmere vurderet.«.« Spørgsmål nr. 5:
Ministeren bedes oplyse, hvordan det er muligt at beregne  

 en erstatnings størrelse, når handelsværdien på  

 overtagelsesdagen ikke er kendt? Svar:
 Kammeradvokaten har i notat af 4. februar 2000 om forlig  

 med Den Danske Bank i Færøbank-sagen, der tidligere er sendt til  

 Finansudvalget, bl.a. anført, at Den Danske Banks erstatningspligt  

 over for landsstyret som udgangspunkt vil omfatte kapitalbehovet som  

 følge af, at der ikke var hensat tilstrækkeligt på  

 Færøbankens tilgodehavender.
 Bevisbyrden for størrelsen af det lidte tab som  

 følge af  for små hensættelser påhviler landsstyret  

 og dermed staten.
 Spørgsmål nr. 6:
Kan ministeren bekræfte, at Finansieringsfonden af  

 1992 og dermed også regeringens repræsentant havde krav på  

 at få alle oplysninger om grundlaget for de foretagne  

 hensættelser og at dette grundlag ikke indgik i vurderingen af  

 handelsprisen? Svar:
 Der henvises til besvarelsen af spørgsmål nr.  

 4.
 Spørgsmål nr. 7:
Kan ministeren bekræfte, at Finanstilsynets  

 tidligere direktør Eigil Mølgaard i et brev til  

 finansministeren oplyste, at man »efter  

 aftale« havde undladt at aflægge  

 tilsynsbesøg i Føroya Banki i en lang periode forud for  

 fusionen? Svar:
 Finanstilsynets tidligere direktør har ikke sendt  

 et sådant brev til finansministeren, og der er aldrig lavet en aftale  

 om at undlade kontrolbesøg.
 Spørgsmålet om en »aftale« opstod, fordi en  

 vicedirektør i Finanstilsynet 26. maj 1993 skrev et brev til en  

 fuldmægtig i Finansministeriet, hvori det siges, at der »efter aftale« ikke er spurgt  

 i bankerne til resultaterne for 1. halvår.
Som det fremgår af besvarelsen af  

 Politisk-Økonomisk Udvalgs spørgsmål 103 stillet 28.  

 januar 1998 handlede dette om perioden efter aktiebyttet, hvor kommende  

 forhandlinger med Landsstyret var under forberedelse.
Her opstod  

 spørgsmålet i den tværministerielle embedsmandsgruppe  

 (»Færøgruppen«), om der skulle indhentes oplysninger i bankerne om  

 forventningerne til halvårsresultatet.
Senere i maj blev det enten  

 aftalt, at der ikke skulle indhentes et sådant skøn, eller at  

 der ikke skulle spørges endnu en gang.
 Der henvises til den nærmere redegørelse  

 herfor i ovennævnte besvarelse af spørgsmål 103.
 Spørgsmål nr. 8:
I svaret på spørgsmål 4 står der,  

 at: »Indledningsvis skal det bemærkes, at en  

 konkret stillingtagen til den skattemæssige behandling af det  

 pågældende erstatningsbeløb vil kræve  

 indgående kendskab til de specifikke nærmere forhold knyttet til  

 erstatningen fra Den Danske Bank.
Sådanne oplysninger om sagen  

 foreligger ikke i Skatteministeriet på nuværende tidspunkt.« Disse oplysninger foreligger nu, for det blev af  

 Finansministeren under 1. behandlingen af B 135 klart fastslået, at  

 Finansministeriet og Den Danske Bank ikke under forligsforhandlingerne har  

 drøftet den skattemæssige behandling af de 300 mio. kr.
Det kan  

 således alene være ordlyden i forligsaftalen, der ligger til  

 grund for den skattemæssige behandling.
På denne baggrund  

 ønskes det oplyst, hvorvidt de 300 mio. kr. som DDB betaler »pr. kulance« vil være  

 fradragsberettiget eller ej.
 Svar:
 Skatteministeriet har oplyst følgende:
» Det ville være i direkte modstrid med  

 skattestyrelseslovens § 37 - i den form som Folketinget har vedtaget den -  

 hvis en minister blandede sig - endsige tog stilling til et konkret  

 ligningsmæssigt spørgsmål.
Det ville endvidere være  

 kritisabelt, såfremt de lignende myndigheder blev opfordret til at tage  

 stilling til et konkret ligningsmæssigt spørgsmål uden  

 forinden at have mulighed for en tilstrækkelig grundig belysning af  

 hele problemstillingen.
 Derfor har Folketinget vedtaget en lovgivning, hvor der  

 hos Ligningsrådet kan indhentes en bindende forhåndsbesked.  

 Forinden Ligningsrådet træffer afgørelser i sager om  

 bindende forhåndsbesked, sker der en grundig belysning af de konkrete  

 sager.
Der har så vidt vides ikke i forbindelse med  

 forliget med Den Danske Bank været indhentet en bindende  

 forhåndsbesked, hvorfor det ligningsmæssige  

 spørgsmål henstår til den almindelige ligning.« Spørgsmål nr. 10:
 Når finansministeren under førstebehandlingen  

 af B 135 med en stærk betoning af ordet »jeg« afviste, at ministeren  

 havde deltaget i fordækte aftaler, lå der så heri, at  

 ministeren ikke ville udelukke, at tidligere ministre har deltaget i  

 sådanne aftaler.
 Svar:
Nej.
Der er ingen anledning til at tro, at der under  

 tidligere ministre er blevet indgået fordækte aftaler.
 Spørgsmål nr. 11:
 Kan ministeren bekræfte, at der i folketingsdebatten  

 om Færøbank-sagen i januar 1997 af et stort flertal i  

 Folketinget blev udtrykt, at det ikke kunne udelukkes, at der havde  

 været et samarbejde mellem regeringen og Den Danske Bank om at snyde  

 Det Færøske Landsstyre i forbindelse med overtagelsen af  

 Færøbanken og at der med indgåelsen af forliget med Den  

 Danske Bank ikke er nogen endelig afklaring af dette vigtige  

 spørgsmål.
 Svar:
 Regeringen har ikke haft nogen aftale eller intentioner om  

 at snyde landsstyret.
 Spørgsmål nr. 12:
 Kan ministeren anvise veje til at få afklaret, om  

 der foregik et samarbejde mellem regeringen og Den Danske Bank om at snyde  

 Det Færøske Landsstyre, herunder veje til at få  

 fastslået i hvilket omfang Den Danske Bank havde ansvar for at  

 færingerne kom til at indskyde et milliardbeløb efter  

 overtagelsen af Færøbanken.
 Svar:
 Der er   som det fremgår i besvarelsen af  

 spørgsmål nr. 11   ikke grundlag for en antagelse om, at der har  

 været et samarbejde mellem regeringen og Den Danske Bank  om at snyde  

 det færøske landsstyre, og der kan derfor ikke peges på  

 veje, der kan bekræfte en sådan antagelse.
 Spørgsmål nr. 13:
Kan Ministeren bekræfte, at statsministeren i  

 debatten i Folketinget den 27. januar 1997 udtalte, at sagen drejede sig om  

 at Færøbanken på salgstidspunktet og i en passende til  

 efter salget skulle være solvent, og at banken   ifølge  

 Grønborg-rapporten   kort efter salget skulle tilføres et  

 milliardbeløb.
I givet fald bedes ministeren forklare baggrunden for  

 sine udtalelser om at de færøske erstatningskrav var urealistisk  

 høje.
 Svar:
Der er ikke én bestemt vurdering af det mulige  

 færøske tab på baggrund af udviklingen i banken i  

 foråret 1993   og ingen kan naturligvis vide, hvad en  

 domstolsprøvelse ville resultere i.
Under alle omstændigheder  

 vil det afhænge af en vurdering af, hvilken periode efter salget man  

 ville finde det pasende, at banken skulle være solvent.
 Mine udtalelser skal forstås på den  

 måde, at jeg aldrig har anset det realistisk, at en domstol skulle  

 nå i nærheden af et beløb på 1,5 mia. kr.
 Spørgsmål nr. 14:
 Kan ministeren bekræfte, at der fra dansk side er  

 erkendt et erstatningsansvar i banksagen i forhold til Det  

 færøske Landsstyre, der har kostet de danske skatteydere et  

 stort trecifret millionbeløb, men at det efter forliget med Den Danske  

 Bank ikke er klart, hvem der har ansvaret for, at denne betydelige udgift er  

 havnet hos skatteyderne.
 Svar:
Nej.
Der er ikke fra dansk side erkendt noget  

 erstatningsansvar i banksagen i forhold til landsstyret.
Bilag 2 Brev fra Finanstilsynet til Finansministeriet af 26. maj  

 1993, hvortil der henvises i finansministerens besvarelse af  

 spørgsmål 7, jf.
B 135 - bilag 10 Finanstilsynet Dato: 26. maj 1993 Finansministeriet Slotsholmsgade 12 1216 København K Att.: Jeppe Hjernø Ref.
PSL/BMS Vedrørende den solvens- og likviditetsmæssige  

 udvikling i Sjóvinnubankin og Føroya Banki.
1. Solvensmæssige udvikling Finanstilsynet har efter aftale ikke forespurgt i bankerne  

 om resultatet for 1. halvår 1993.
 Som tidligere oplyst forventer tilsynet, at der også  

 i 1993 vil blive tale om store hensættelser og at det må  

 forventes, at bankerne skal have tilført mere ansvarlig kapital.
 Det er endnu ikke klart, hvorledes  

 hensættelsesbehovet og dermed det yderligere kapitalbehov vil blive  

 fordelt mellem 1. og 2. halvår.
 Såfremt det ønskes, vil tilsynet tage kontakt  

 med bankerne.
2. Likviditeten a	Sjóvinnubankin Bankens egne beregninger viser, at banklovens § 11 ikke vil være  

 opfyldt ultimo juli 1993, idet der på dette tidspunkt vil være en  

 manko på 26 mio. kr.
Underdækningen vil gradvis vokse og efter  

 prognosen udgøre 61 mio. kr. ultimo oktober 1993.
Bankens prognose er opgjort med betydelige forbehold og indeholder  

 ikke reduktion i indlånene, hverken som følge af uro eller som  

 følge af fald i samfundslikviditeten.
Sidstnævnte synes p.t.  

 ikke at være faretruende.
 Bankens prognose viser, at der kan opstilles følgende  

 prognose:
Resten af 2. kvartal 1993 (incl. bortfald af credit-line 100 mio.  

 kr.) 150 mio. kr.
3. kvartal 1993 150 mio. kr.
Oktober 1993 50 mio kr.
 350 mio. kr.
÷ nuværende overdækning 60 mio. kr.
 290 mio. kr.
Hertil kommer en mulig udnyttelse fra Landsstyrets side om træk  

 på 50 mio. kr.
I beløbene indgår udsivningen som  

 følge af likviditetsmangel.
Bedste skøn er derfor, at der  

 næppe vil blive behov for mere end ovennævnte 300-350 mio. kr.,  

 medmindre der opstår en »frygt-situation«.
