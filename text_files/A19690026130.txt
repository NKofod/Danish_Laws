§ 1 I lov nr. 102 af 14. marts 1941 om bevarelse af enkepensionsret ved  

 separation og skilsmisse, som ændret ved lov nr. 268 af 14. juni 1951,  

 foretages følgende ændringer:
 1. § 2, stk. 1 og 2, affattes således:
»Når ægteskabet efter at have bestået i mindst 5 år opløses ved skilsmisse og der efter skilsmissen skal påhvile manden pligt til at yde bidrag til  

 hustruens underhold, bevarer hun sin ret til enkepension. Æ gtefællerne kan  

 dog aftale, at hustruen ikke skal bevare sin pensionsret, hvilket da skal  

 fremga af dommen eller bevillingen.
Hustruens ret berøres ikke af, at der ved  

 aftale eller i medfør af §§ 52-53 i lov om ægteskabs indgåelse og opløsning  

 sker ændringer af aftale eller afgørelse om bidragspligt eller bidragets  

 størrelse.
Stk. 2.  Såfremt mandens pligt til at yde bidrag til  

 hustruens underhold er tidsbegrænset, er hustruen kun berettiget til at  

 oppebære enkepension i samme tidsrum.« 2. § 2, stk. 8, affattes således'Stk. 8. Så længe den  

 fraskilte hustrus ret til enkepension ikke er anmeldt over for den myndighed  

 eller institution, der skal udrede pensionen, kan denne med frigørende  

 virkning udbetales til enken.
Endvidere kan i så tilfælde den godtgørelse  

 eller tilbagekøbsværdi, som betinges af mandens udtræden afpensionsordningen  

 uden ret til pension, med frigørende virkning udbetales til manden.' § 2 Loven træder i kraft den 1. januar 1970.
 Givet på Christiansborg slot, den 4.  

 juni 1969.
 Under Vor Kongelige Hånd og Segl.
 FREDERIK R.
 Aage Hastrup.
