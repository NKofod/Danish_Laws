Ingen SAGEN:
 Ledelsen af et sygehus syntes på baggrund af Sundhedsstyrelsens vejledning  

 om forebyggelse af hepatitis, at bl.a. læger på medicinske afdelinger var  

 særligt udsatte for at blive smittet.
 Hepatitis B er en leverlidelse, der smitter ved at bruge  

 injektionssprøjter eller ved at få blodtransfusioner.
 En læge, der var ansat på en medicinsk afdeling, tog imod et tilbud om at  

 få en hepatitis B vaccination.
 En uge efter, at lægen var blevet vaccineret, fik han smerter og hævelse i  

 den ene albue.
 Ved en undersøgelse 9 måneder efter var der fortsat smerter og hævelse i  

 albuen.
Arbejdsskadestyrelsen vurderede, at der var sammenhæng mellem lidelsen og  

 vaccinationen.
Vi anerkendte derfor lidelsen som en arbejdsskade efter  

 reglerne i arbejdsskadeforsikringsloven.
 Hvis skaden medfører varigt mén på mindst 5 procent og/eller en  

 erhvervsevnenedsættelse på mindst 15 procent, vil der blive udbetalt  

 erstatning.
 KOMMENTAR:
Vaccinationsskader er ikke direkte omfattet af  

 arbejdsskadeforsikringsloven.
Hvis forholdene på arbejdspladsen medfører, at  

 sundhedsmyndighederne finder vaccination nødvendig, eller at virksomheden  

 vurderer, at vaccination er hensigtsmæssig, vil skader, der opstår som følge  

 af vaccinationen, imidlertid blive anerkendt efter reglerne i  

 arbejdsskadeforsikringsloven.
Skader som følge af vaccinationer vil i øvrigt i et vist omfang kunne  

 erstattes efter lov om erstatning for vaccinationsskader.
Efter denne lov  

 ydes der erstatning for skader, der med rimelig sandsynlighed må antages at  

 være forårsaget af vaccination her i landet mod en sygdom, der er omfattet af  

 lov om tilbud om gratis vaccination mod visse sygdomme.
Loven dækker skader efter vaccination mod kighoste, difteri, stivkrampe,  

 polio, mæslinger, røde hunde og fåresyge.
Anmeldelse af skader efter  

 vaccination skal også sendes til Arbejdsskadestyrelsen og eventuel erstatning  

 ydes efter reglerne i arbejdsskadeforsikringsloven.
Det er staten, der  

 betaler erstatningen.
 Yderligere oplysninger kan fås ved henvendelse til kontorchef Christen  

 Christensen.
 Særlige noter:
 (* 1) Offentliggjort i Nyt om Arbejdsskader nr. 9 november 1992.
