Nr LSF 165 Forslag til Lov om ændring af lov om administration af Det europæiske  

 økonomiske Fællesskabs forordninger om markedsordninger for frugt og  

 gartneriprodukter m.v.
Fremsat af landbrugsministeren (Britta Schall Holberg) den 15. januar 1987 § 1 I lov om administration af Det Europæiske Økonomiske Fællesskabs forordninger om markedsordninger for frugt og gartneriprodukter m.v., jf. lovbekendtgørelse nr. 488 af 13. september 1984, foretages følgende ændringer:
 1. § 4 affattes således:
»§ 4. Landbrugsministeren kan efter indstilling fra udvalget fastsætte bestemmelser om opkrævning af afgifter af alle dansk producerede gartneriprodukter omfattet af markedsordningen for levende planter og blomsterdyrkningens produkter og markedsordningen for frugt og grønsager.
Afgifterne indgår i fonde, der bestyres af udvalget.
Stk. 2. Den del af den amtskommunale grundskyld, der i henhold til lov om beskatning til kommunerne af faste ejendomme opkræves hos gartnerier, planteskoler og frugtplantager og indbetales til statskassen, indgår i en fond, der ligeledes bestyres af udvalget.
Stk. 3. Fondenes midler kan med landbrugsministerens godkendelse anvendes til fremme af sådanne erhvervsøkonomiske foranstaltninger vedrørende produktion og afsætning af de i stk. 1 nævnte gartneriprodukter, som ikke er i strid med Fællesskabets regler.
Stk. 4. Landbrugsministeren fastsætter de nærmere bestemmelser for fondene om administration, regnskabsaflæggelse og revision.
Fondenes regnskaber revideres af statsautoriserede eller registrerede revisorer.
Stk. 5. Landbrugsministeren kan fastsætte bestemmelser om, at den daglige administration af fondene varetages af bestemte brancheorganisationer.
Organisationernes afgørelser kan indbringes for ministeren.
Ministeren kan ligeledes ændre afgørelsen, uden at der foreligger klage.
Afgørelsen skal indeholde oplysning om klageadgangen og om ministerens adgang til at ændre afgørelsen uden klage.
Stk. 6. Landbrugsministeren meddeler ved hvert finansårs udløb Folketingets landbrugs- og fiskeriudvalg, hvilke midler der er indgået i fondene, og hvorledes midlerne er anvendt.« 2. § 20, STK. 9, affattes således:
 »Stk. 9. Sager om overtrædelse af stk. 1-6 behandles som politisager.
Retsmidlerne i retsplejelovens kapitel 73 kan anvendes i samme omfang som i statsadvokatsager.« 3. § 23 affattes således:
»§ 23. Loven gælder ikke for Færøerne og Grønland.« § 2 Loven træder i kraft dagen efter bekendtgørelsen i Lovtidende.
Oprindeligt fremsat lovforslag Blad nr 444 § 1 I lov om administration af Det europæiske økonomiske Fællesskabs forordninger om markedsordninger for frugt og gartneriprodukter m.v., jfr. lovbekendtgørelse nr. 488 af 13. september 1984, foretages følgende ændringer:
 1. § 4 affattes således:
»§ 4. Landbrugsministeren kan efter indstilling fra udvalget fastsætte bestemmelser om opkrævning af afgifter af alle dansk producerede gartneriprodukter omfattet af markedsordningen for levende planter og blomsterdyrkningens produkter og markedsordningen for frugt og grønsager.
Afgifterne indgår i fonde, der bestyres af udvalget.
Stk. 2. Den del af den amtskommunale grundskyld, der i henhold til lov om beskatning til kommunerne af faste ejendomme opkræves hos gartnerier, planteskoler og frugtplantager og indbetales til statskassen, indgår i en fond, der ligeledes bestyres af udvalget.
Stk. 3. Fondenes midler kan med landbrugsministerens godkendelse anvendes til fremme af sådanne erhvervsøkonomiske foranstaltninger vedrørende produktion og afsætning af de i stk. 1 nævnte gartneriprodukter, som ikke er i strid med Fællesskabets regler.
Stk. 4. Landbrugsministeren fastsætter de nærmere bestemmelser for fondene om administration, regnskabsaflæggelse og revision.
Fondenes regnskaber revideres af statsautoriserede eller registrerede revisorer.
Stk. 5. Landbrugsministeren kan fastsætte bestemmelser om, at den daglige administration af fondene varetages af bestemte brancheorganisationer.
Organisationernes afgørelser kan indbringes for ministeren.
Ministeren kan ligeledes ændre afgørelsen, uden at der foreligger klage.
Afgørelsen skal indeholde oplysning om klageadgangen og om ministerens adgang til at ændre adgørelsen uden klage.
Stk. 6. Landbrugsministeren meddeler ved hvert finansårs udløb Folketingets landbrugs- og fiskeriudvalg, hvilke midler der er indgået i fondene, og hvorledes midlerne er anvendt«.
 2. § 20, STK. 9, affattes således:
 »Stk. 9. Sager om overtrædelse af stk. 1-6 behandles som politisager.
Retsmidlerne i retsplejelovens kapitel 73 kan anvendes i samme omfang som i statsadvokatsager.« 3. § 23 affattes således:
»§ 23. Loven gælder ikke for Færøerne og Grønland.« § 2 Loven træder i kraft dagen efter bekendtgørelse i Lovtidende.
BEMÆRKNINGER TIL LOVFORSLAGET TIL § 1 Til nr. 1 Efter den gældende lov indgår de i henhold til lovens § 4 opkrævede produktionsafgifter i een fond.
I praksis findes der imidlertid en underfond for produktionsafgiftsmidler og midler til drift af planteopformeringsstationen samt en underfond for den del af den amtskommunale grundskyld, der opkræves hos gartnerier, planteskoler og frugtplantager, og som indbetales til statskassen (den såkaldte promilleafgift). Det foreslås derfor at ændre ordlyden, således at det fremgår, at der er tale om flere fonde.
I de af Folketinget valgte statsrevisorers »Beretning om produktions- og promilleafgiftsfondene inden for landbrugs-, gartneri- og fiskeriområdet« gives der udtryk for et ønske om, at man overgår til en ensartet revisionsordning, hvorefter hele fondsområdet revideres af private revisorer, mens Rigsrevisionens indseende baseres på lov om revision af statens regnskaber m.m.
Af de bestemmelser, landbrugsministeren fastsætter i henhold til § 4, stk. 4, vil det fremgå, at revisionen bl.a. skal foregå i overensstemmelse med § 3 i lov om revisionen af statens regnskaber m.m.
Det vil endvidere fremgå, at Rigsrevisionen på ethvert tidspunkt har adgang til at foretage gennemgang af regnskaberne efter lov om revisionen af statens regnskaber m.m., § 4, jfr. § 6.
Efter ændring af lov om administration af Det europæiske økonomiske Fællesskabs forordninger for frugt og gartneriprodukter m.v. ved lov nr. 45 af 14. februar 1979 har landbrugsministeren med hjemmel i lovens § 4, stk. 3, nr. 2, ved bekendtgørelse overladt den daglige administration af produktionsafgiftsmidlerne til Gartneribrugets Afsætningsudvalg (GAU).
Imidlertid har Folketingets Ombudsmand i en henvendelse til landbrugsministeren henstillet, at der i forbindelse med ændringerne af lovens § 4 af ordensmæssige grunde tilvejebringes udtrykkelig lovhjemmel for kompetenceoverladelsen til brancheorganisationerne for så vidt angår den daglige administration af fondene.
Det foreslås derfor at ændre bestemmelsen, således at der skabes udtrykkelig lovhjemmel for den bestående praksis.
Det foreslås ligeledes at klargøre, at der for så vidt angår konkrete afgørelser, der træffes af organisationerne i henhold til de godkendte budgetter, er rekursmulighed over for ministeren, ligesom der sikres mulighed for, at ministeren, også uden at der foreligger klage, kan gribe ind over for sådanne afgørelser.
Til nr. 2 Ændringen er en følge af foretagne ændringer i retsplejeloven.
Til nr. 3 Ændringen er en følge af Grønlands ændrede status i forhold til EF.
I vedlagte bilag er opstillet paralleltekster for de anførte ændringer.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 4. Landbrugsministeren kan efter indstilling fra det i § 2 nævnte udvalg fastsætte bestemmelser om opkrævning af afgifter af alle danskproducerede gartneriprodukter omfattet af markedsordningen for levende planter og blomsterdyrkningens produkter og markedsordningen for frugt og grønsager.
Afgifterne indgår i fonde, der bestyres af udvalget.
Stk. 2. Den del af den amtskommunale grundskyld, der i henhold til lov om udskrivning af amtskommunal grundskyld opkræves hos gartnerier, planteskoler og frugtplantager og indbetales til statskassen, indgår i en fond, der ligeledes bestyres af udvalget.
Stk. 3. Fondenes midler kan med landbrugsministerens godkendelse anvendes til fremme af sådanne erhvervsøkonomiske foranstaltninger vedrørende produktion og afsætning af de i stk. 1 nævnte gartneriprodukter, som ikke er i strid med Det europæiske økonomiske Fællesskabs regler.
Stk. 4. Landbrugsministeren fastsætter de nærmere bestemmelser for fondene om administration, regnskabsaflæggelse og revision.
Fondenes regnskaber revideres af statsautoriserede eller registrerede revisorer.
Stk. 5. Landbrugsministeren kan fastsætte bestemmelser om, at den daglige administration af fondene varetages af bestemte brancheorganisationer.
Organisationernes afgørelser kan indbringes for ministeren.
Ministeren kan ligeledes ændre afgørelsen, uden at der foreligger klage.
Afgørelsen skal indeholde oplysning om klageadgangen og om ministerens adgang til at ændre afgørelsen uden klage.
Stk. 6. Landbrugsministeren meddeler ved hvert finansårs udløb Folketingets landbrugs- og fiskeriudvalg, hvilke midler der er indgået i fondene, og hvorledes midlerne er anvendt.
--/ § 4. Landbrugsministeren kan efter indstilling fra det i § 2 nævnte udvalg  

 fastsætte bestemmelser om opkrævning af afgifter af alle danskproducerede  

 gartneriprodukter omfattet af markedsordningen for levende planter og  

 blomsterdyrkningens produkter og markedsordningen for frugt og grønsager.  

 Afgifterne indgår i en fond, der bestyres af udvalget.
 Stk. 2. Den del af den amtskommunale grundskyld, der i henhold til lov om  

 udskrivning af amtskommunal grundskyld opkræves hos gartnerier, planteskoler  

 og frugtplantager og indbetales til statskassen, indgår i den i stk. 1  

 omtalte fond.
Stk. 3. Fondens midler kan med landbrugsministerens godkendelse anvendes  

 til fremme af sådanne erhvervsøkonomiske foranstaltninger vedrørende  

 produktion og afsætning af de i stk. 1 nævnte gartneriprodukter, som ikke er  

 i strid med Det europæiske økonomiske Fællesskabs regler.
Ministeren  

 fastsætter de nærmere bestemmelser for fonden om administration og  

 regnskabsaflæggelse.
Fondens regnskab revideres af rigsrevisionen.
/-- § 20. Sager om overtrædelse af stk. 1-6 behandles som politisager.
Retsmidlerne i retsplejelovens kapitel 73 kan anvendes i samme omfang som i statsadvokatsager.
--/ § 20. STK. 9. Sager om overtrædelse af stk. 1-6 behandles som politisager.  

 De i lov om rettens pleje, kapitel 68, 69, 71 og 72, omhandlede retsmidler  

 finder anvendelse i samme omfang som i sager, som det efter de almindelige  

 regler tilkommer statsadvokaten at forfølge.
/-- § 23. Loven gælder ikke for Færøerne og Grønland.
--/ § 23. Loven gælder ikke for Færøerne.
