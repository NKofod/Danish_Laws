(Til kystinspektoratet.) Ved bekendtgørelse af 17. oktober 1980 er kystinspektoratet blevet  

 bemyndiget til at imødekomme eller afslå ansøgninger om tilladelse til på  

 søterritoriet at anbringe:
 I forbindelse med udfærdigelsen af denne bekendtgørelse skal man meddele  

 følgende:
 Høfder og andre kystsikringsanlæg .
I henhold til § 1 lov nr. 235 af 12. juni 1922 om kystsikringsanlæg skal  

 ministeriet for offentlige arbejder give samtykke til etablering af  

 kystsikringsanlæg, der ikke udelukkende opføres på land.
Bestemmelsen er en  

 speciel konsekvens af den hovedregel, at faste anlæg og indretninger i kraft  

 af statens højhedsret ikke må etableres på søterritoriet uden tilladelse fra  

 staten.
 Et andragende om tilladelse til anbringelse af høfder eller andre  

 kystsikringsanlæg skal forelægges følgende myndigheder til udtalelse:
 Såfremt et anlæg på grund af dets konstruktion, dimensioner eller  

 beliggenhed efter kystinspektoratets skøn vil kunne indebære væsentlige  

 betænkligheder i naturfredningsmæssig henseende, skal kystinspektoratet  

 endvidere indhente en udtalelse fra fredningsstyrelsen.
 Kystinspektoratet må fra sag til sag skønne om, hvorvidt det kan være  

 begrundet at høre andre myndigheder, eksempelvis vedkommende  

 kommunalbestyrelse.
 En tilladelse skal normalt indeholde i hvert fald følgende vilkår.
1. Ejeren skal vedligeholde anlægget i god og  

 forsvarlig stand.
Hvis det ødelægges og ikke straks genopføres, skal alle  

 rester fjernes fuldstændigt, og området skal bringes i en stand så nær den  

 før anlæggets etablering herskende som muligt.
2. Anlægget kan af ministeriet for offentlige arbejder  

 kræves fjernet for ejerens regning, hvis vilkårene for tilladelsen ikke  

 overholdes, jfr. navnlig vilkår 1, eller hvis ministeriet skønner det  

 nødvendigt.
Dette sidste kan navnlig blive aktuelt, hvis det måtte vise sig,  

 at anlægget har skadelige virkninger for kysten, eller hvis anlægget  

 fremtræder på en skæmmende måde.
3. Der må ikke uden tilladelse foretages udvidelser  

 eller væsentlige ændringer af anlægget.
Såfremt det fjernes, skal  

 kystinspektoratet og farvandsdirektoratet underrettes derom.
 4. Almenhedens adgang til færdsel langs stranden må  

 ikke hindres eller væsentligt vanskeliggøres ved anlæggets tilstedeværelse,  

 jfr. § 54 i lov om naturfredning.
5. Når anlægsarbejdet er afsluttet, skal der straks  

 gives underretning til farvandsdirektoratet derom.
Meddelelsen skal ledsages  

 af en ajourført detailplan og profilskitse, der - eventuelt ledsaget af en  

 beskrivelse - viser anlæggets endelige udformning og vanddybderne omkring  

 dette.
Anlæggets nøjagtige placering skal desuden vises på et udsnit af  

 målebordsbladet, Geodætisk Institut kort 1:25.000. eller på et kort eller en  

 tegning i bedre målestoksforhold, indeholdende koordinater i en officielt  

 godkendt koordinatprojektion.
6. Der skal på ejendommen tinglyses en deklaration med  

 ministeriet for offentlige arbejder som påtaleberettiget til sikkerhed for  

 opfyldelsen af de foran angivne vilkår for tilladelsen.
Ved større anlæg bør  

 denne deklaration have prioritet forud for pantehæftelser.
Dette vilkår  

 gælder ikke statslige og kommunale anlæg.
 7. En tilladelse bortfalder, hvis den ikke er udnyttet  

 senest 1 år efter datoen for udfærdigelsen.
Det er forudsat, at en tilladelse altid angiver matrikelbetegnelsen på den  

 ejendom, ud for hvilken anlægget opføres.
Med »ejeren« menes: den  

 til enhver tid værende ejer af ejendommen.
 I en tilladelse skal der endvidere som regel gøres opmærksom på følgende:
Såfremt det påtænkte anlæg placeres i skel eller så nær ved naboejendom,  

 at det kan være til direkte ulempe for naboejendom, må kystinspektoratet i  

 overensstemmelse med hidtidig praksis søge naboejerens stilling til sagen  

 oplyst.
Naboejeren skal underrettes om den afgørelse, der træffes, jfr.  

 bekendtgørelsens §§ 5-7.
 Kabler og rørledninger .
 Bestemmelserne i ministeriets vejledning af 18. maj 1977 for anbringelse  

 af rørledninger på søterritoriet forudsættes normalt fulgt for rørledninger  

 og i mulig udstrækning for andre ledninger og kabler.
 Et andragende om tilladelse til anbringelse af kabler og rørledninger skal  

 forelægges følgende myndigheder til udtalelse:
 Sager om spildevandsledninger forelægges endvidere:
 Ministeriet for offentlige arbejder, den  

 21. oktober 1980.
 P.M.V.
