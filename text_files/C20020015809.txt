Cirkulære om salg af statens faste  

 ejendomme Offentligt udbud § 1. Salg af fast ejendom fra staten kan som  

 hovedregel først ske, efter at der har været foretaget  

 offentligt udbud efter reglerne i dette cirkulære, og skal i  

 øvrigt ske i overensstemmelse med bestemmelserne i budgetvejledningen  

 om ejendomssalg.
 Stk. 2. Salg af statslig fast ejendom er omfattet af  

 bestemmelserne i lov om omsætning af fast ejendom og bestemmelser, der  

 er fastsat i medfør af loven, i det omfang salg sker til forbrugere,  

 jf. lovens § 1, stk. 5. Ifølge bekendtgørelse  

 om undtagelse af salg af statens faste ejendomme fra visse bestemmelser i lov  

 om omsætning af fast ejendom, finder § 1, stk. 4, 2. pkt., i  

 loven ikke anvendelse på salg af statens faste ejendomme, når  

 salget foregår uden medvirken af en ejendomsformidler.
Stk. 3. Landbrugsloven indeholder særlige regler for  

 erhvervelse af og omlægning af jorder mellem landbrugsejendomme.
Ved  

 salg af landbrugsjorder, herunder arealer, der kan anvendes til  

 græsning m.v., der er beliggende i landzone, jf. lov om  

 planlægning, og som ikke i forvejen er undergivet landbrugspligt, skal  

 arealerne afhændes efter reglerne i lov om landbrugsejendomme m.v.  

 Dette gælder ikke, hvis jordbrugskommissionen i det  

 pågældende amt finder, at særlige forhold taler for det.  

 Hvor der ikke på det pågældende ministerområde er  

 erfaring inden for køb og salg af landbrugsejendomme, søges  

 rådgivning hos Ministeriet for Fødevarer, Landbrug og Fiskeri,  

 Direktoratet for FødevareErhverv.
 Stk. 4. Visse ikke fredede bygninger m.v. i offentligt eje  

 må ikke afhændes til private, uden at Kulturarvsstyrelsen  

 forinden har haft mulighed for at tage stilling til, om de bør fredes,  

 jf. bekendtgørelse om orientering af Skov- og Naturstyrelsen forinden  

 nedrivning eller salg til private af visse ikke fredede bygninger m.v. i  

 offentligt eje.
Stk. 5. Det skal sikres, at salget ikke indebærer  

 statsstøtte, jf.
Europa-Kommissionens vejledning af 20. november 1996  

 om statsstøtteelementer i forbindelse med offentlige myndigheders salg  

 af jord og bygninger.
Tilbudsblanket og annoncering § 2. For ejendomme, der agtes afhændet,  

 udfærdiger institutionen en tilbudsblanket med oplysninger om  

 ejendommen og handelsvilkårene.
Hvis salg af ejendommen i medfør  

 af budgetvejledningens regler om salg af statens faste ejendomme skal  

 forelægges bevillingsmyndighederne, inden tilbud kan accepteres, skal  

 dette udtrykkeligt angives i tilbudsblanketten.
En vejledende tilbudsblanket  

 er optaget som bilag til cirkulæret.
 § 3. Ejendommen annonceres som hovedregel til salg  

 både i lokal og landsdækkende dagspresse eller i øvrigt i  

 det omfang, hvori det efter institutionens skøn findes  

 hensigtsmæssigt.
Stk. 2. I annoncerne anføres, at tilbud normalt  

 bør afgives på særlige tilbudsblanketter, der kan  

 rekvireres hos institutionen.
Fristen for indgivelse af tilbud samt tid og  

 sted for åbningen af tilbud angives i annoncerne.
Endvidere angives  

 ejendommens skønnede kontantpris baseret på en konkret  

 vurdering, der er indhentet fra en eller to ejendomsformidlere, medmindre  

 institutionen skønner, at denne oplysning kan være til hinder  

 for, at der opnås den højest mulige købesum.
Endvidere  

 angives oplysninger om ejendommens beliggenhed og størrelse, herunder  

 grundareal og boligareal.
Der kan endvidere bl.a. angives eksempler på  

 brutto- og nettoudgift samt finansiering.
 Stk. 3. Institutionen kan bestemme, at salg og annoncering  

 forestås af en ejendomsmægler eller en anden, der efter lov om  

 omsætning af fast ejendom er berettiget til at udøve  

 ejendomsformidlingsvirksomhed.
 § 4. Ved fremsendelsen af tilbudsblanketter skal  

 institutionen vedlægge et eksemplar af dette cirkulære.
 § 5. Ved salg af en ejendom, der er omfattet af  

 cirkulærets § 1, stk. 3, skal det fremgå af  

 salgsbetingelserne, at arealerne skal afhændes efter reglerne i  

 landbrugsloven og noteres i matriklen som en selvstændig  

 landbrugsejendom eller en del af en landbrugsejendom.
Afgivelse af tilbud § 6. Tilbud indsendes til institutionen i lukket  

 kuvert mærket »Tilbud på matr.nr. . . . .«.
 Stk. 2. De bydende har adgang til at overvære  

 åbningen af tilbuddene og få oplysning om størrelsen af  

 tilbuddene.
Vurdering af tilbuddene § 7. Senest 4 uger efter åbningen af  

 tilbuddene meddeler institutionen hver tilbudsgiver, om institutionen agter  

 at videreføre salgsforhandlingerne på grundlag af de indkomne  

 tilbud, eller om institutionen forkaster alle de indkomne tilbud.
I  

 sidstnævnte tilfælde vælger institutionen herefter, om man  

 vil annoncere på ny eller stille afhændelsen i bero.
 Stk. 2. Vælger institutionen at videreføre  

 salgsforhandlingerne med nogle af tilbudsgiverne, meddeles der samtidig de  

 øvrige tilbudsgivere afslag på deres tilbud.
Overbud § 8. Vælger institutionen at  

 videreføre salgsforhandlingerne, kan institutionen give de fem  

 højestbydende meddelelse om 1)	størrelsen af de fem højeste bud, 2)	et tidspunkt, da de fem højestbydende senest skal indgive  

 supplerende tilbud, og 3)	et tidspunkt, da de supplerende tilbud åbnes.
 Stk. 2. Inden tidspunktet for indgivelse af supplerende tilbud  

 kan institutionen optage forhandling med de fem højestbydende med  

 henblik på at sikre højest mulige bud.
Stk. 3. For de fem højestbydende er der adgang til at  

 afgive ét supplerende tilbud.
For afgivelsen af supplerende tilbud  

 gælder reglerne i §§ 6 og 7.
 Sikkerhed m.v.
 § 9. Tilbudsgiverne er bundet af deres bud, indtil  

 der er stillet sikkerhed, jf. stk. 3. Dette gælder ikke, hvis  

 tilbuddet er forkastet eller afslået i medfør af § 7,  

 stk. 1 eller 2, eller hvis reglerne i lov om forbrugerbeskyttelse ved  

 erhvervelse af fast ejendom m.v. om tilbagekaldelsesret finder anvendelse,  

 jf. § 16.
 Stk. 2. Den tilbudsgiver, hvis bud indstilles til accept, er  

 bundet af sit bud, indtil accept foreligger.
Stk. 3. Den tilbudsgiver, hvis bud indstilles til accept skal  

 inden en uge efter, at institutionen har meddelt, at man vil acceptere eller  

 indstille buddet til accept, stille sikkerhed for 10 pct. af  

 købesummen.
Sikkerheden kan bestå i kontant deponering,  

 deponering af værdipapirer, bank- eller sparekassebog, eller  

 anfordringsgaranti stillet af anerkendt bank, sparekasse eller  

 forsikringsselskab.
 Stk. 4. Hvis tilbuddet ikke accepteres, refunderer  

 institutionen tilbudsgiveren eventuelt afholdte udgifter til etablering af  

 sikkerheden.
Accept af tilbud § 10. Salg skal som udgangspunkt ske til  

 højestbydende, eventuelt efter gennemført overbudsrunde.
 Stk. 2. Institutionen kan acceptere det højeste tilbud  

 uden forelæggelse for bevillingsmyndighederne, hvis salgssummen  

 omregnet til kontantsum ikke overstiger 5 mill. kr. og forudsat, at  

 handelsvilkårene er godkendt af Told- og Skattestyrelsen, jf.  

 stk. 3. For statslige ejendomsvirksomheder er beløbsgrænsen  

 50 mill.kr.
 Stk. 3. Kan det højeste bud ikke godkendes af Told- og  

 Skattestyrelsen, skal institutionen søge at opnå et  

 fordelagtigere tilbud gennem anvendelse af ejendomsmægler eller anden  

 person, der efter § 8 i lov nr. 453 af 30. juni 1993 om omsætning  

 af fast ejendom er berettiget til at udøve  

 ejendomsformidlingsvirksomhed, eller der kan ske salg efter forudgående  

 tilslutning fra bevillingsmyndighederne, jf. § 14.
 § 11. Hvor omstændighederne taler for, at  

 afhændelse ikke sker til den højestbydende, kan vedkommende  

 minister søge bevillingsmyndighedernes accept af et af de  

 øvrige afgivne tilbud. § 14 finder tilsvarende anvendelse.
Krav mod staten § 12. Ingen tilbudsgiver kan rejse noget krav mod  

 staten, hvis institutionen opgiver at videreføre salgsforhandlingerne,  

 eller hvis institutionens indstilling om ejendomssalg ikke tiltrædes,  

 jf. dog § 9, stk. 4.
Undtagelser § 13. Cirkulæret gælder ikke for  

 overdragelse af ejendomme fra en statsinstitution til en anden  

 statsinstitution.
Herom er der fastsat særlige regler i  

 budgetvejledningen.
 Stk. 2. Cirkulæret gælder heller ikke ved indskud  

 af ejendomme i Statens Ejendomsselskab A/S.
§ 14. Hvor vægtige grunde i øvrigt  

 taler for, at offentligt udbud ikke finder sted, fremsættes anmodning  

 herom af vedkommende ministerium over for Finansministeriet.
Dette kan ske  

 samtidig med, at Finansministeriet anmodes om tilslutning til  

 forelæggelse af aktstykke for Finansudvalget.
Finansministeriet tager  

 herefter stilling til, om sagen kan forelægges Finansudvalget.
Hvor  

 dette findes tilstrækkeligt velbegrundet, skal det udtrykkeligt  

 anføres i aktstykkets punkt b, at der ikke har været foretaget  

 offentligt udbud.
 § 15. I særlige tilfælde vil  

 cirkulærets procedurebestemmelser kunne fraviges. Ændringerne  

 skal da tydeligt fremgå af udbudsmaterialet.
 Forbrugerbeskyttelse ved erhvervelse af fast ejendom  

 m.v.
 § 16. Opmærksomheden henledes på  

 reglerne i lov om forbrugerbeskyttelse ved erhvervelse af fast ejendom m.v.  

 om tilbagekaldelsesadgang og fortrydelsesret, når en ejendom  

 hovedsagelig er bestemt for beboelse for køberen.
 § 17. Reglerne i lov om forbrugerbeskyttelse ved  

 erhvervelse af fast ejendom m.v. om tilstandsrapport og tilbud om  

 ejerskifteforsikring kan anvendes af institutionen.
 Ikrafttræden m.v.
 § 18. Cirkulæret træder i kraft den 1.  

 januar 2003 og har virkning for ejendomssalg, der iværksættes fra  

 og med denne dato.
 Stk. 2. Samtidig ophæves cirkulære nr. 6005 af 6.  

 januar 1995 om almindelige regler for salg af statens faste ejendomme.
Finansministeriet, den 13. december  

 2002 Thor Pedersen /Mogens Pedersen Bilag 1 Tilbud om køb af den af staten ejede faste ejendom  

 matr.nr. __________________ beliggende  

___________________________________________________ Ejendommens grundareal udgør  

__________________________________ Ejendommens areal udgør  

_______________________________________ Ejendomsværdien ved ______  

 vurdering/årsomvurdering pr.____________ er sat til ______________ hvoraf grundværdien  

 udgør _________________ Skønnet kontantpris er:  

_________________________________________ Ejendommens gæld til vand, vej kloak,  

 rensningsanlæg m.v. er af _______________ kommune oplyst at udgøre  

________ pr.__________ Almindelig beskrivelse af ejendommen herunder  

 installationer, varmeforsyning, antal værelser, tilbehør  

 o.l.: ________________________ ____________________________________________________________ ____________________________________________________________ Ejendommen udbydes af  

________________________________________ Tilbud:
Ejendommen sælges kontant.
Sælger har ikke  

 pligt til at antage højeste bud.
 I øvrigt henvises til salgsbetingelserne  

 nedenfor.
 Ubetinget købstilbud mærket »Tilbud  

 på matr. nr. ....« må være ovenstående institution i  

 hænde senest den _______ kl. _______ Rettidigt indkomne tilbud vil  

 blive åbnet på institutionens adresse ved fristens  

 udløb.
 Almindelige salgsbetingelser:
 Salget sker efter reglerne i Finansministeriets  

 cirkulære om almindelige regler for salg af statens faste ejendomme  

 (vedlagt) og i øvrigt på følgende vilkår:
 1)	Ejendommen overdrages ubehæftet, men med de ovenfor  

 nævnte byrder og servitutter.
 2)	Køber overtager uden for købesummen eventuel  

 gæld til vand, vej, kloak, rensningsanlæg m.v.
 3)	Købesummen erlægges kontant på overtagelsesdagen,  

 medmindre der med sælger aftales sikkerhedsstillelse for  

 beløbet.
 4)	Køber sørger for tinglysning af skøde m.v.  

 Samtlige omkostninger ved handelens berigtigelse, herunder udgifterne ved  

 optagelse af lån, stempel, tinglysning og eventuelt advokatsalær,  

 afholdes af køber.
 5)	Ejendommen overtages, som den er og forefindes.
 6)	Ejendommen overtages den 1. i den måned, der følger  

 efter sælgerens accept, med mindre andet aftales.
 7)	Med overtagelsesdagen som skæringsdag udfærdiges  

 sædvanlig refusionsopgørelse, hvis saldo berigtiges kontant.
 8)	[Ved salg af landbrugsjorder, herunder arealer, der kan anvendes til  

 græsning m.v., der er beliggende i landzone, og som ikke i forvejen er  

 undergivet landbrugspligt, skal køber afgive erklæring  

 om:
a)	at erhvervelse af jorderne sker i overensstemmelse med reglerne i  

 lov om landbrugsejendomme, og b)	at jorderne noteres i matriklen som en del af købers  

 landbrugsejendom eller som en selvstændig landbrugsejendom.] Undertegnede Navn:________________________________________________________ Stilling:______________________________________________________ Bopæl:_______________________________________________________ tilbyder herved at købe ovennævnte ejendom  

 på de forannævnte vilkår og for en kontantpris af _________________ kr.
skriver  

 kroner_________________________________________________ Jeg er bekendt med, at salget af ejendommen sker efter  

 reglerne i Finansministeriets cirkulære om almindelige regler for salg  

 af statens faste ejendomme, og at sælger eventuelt først kan  

 acceptere tilbuddet, når det har været forelagt de bevilgende  

 myndigheder.
Jeg er bekendt med, at ejendommen er uforsikret, da staten  

 er selvforsikrer.
Ansvaret for, at ejendommen kan forsikres efter  

 overtagelsen, er køberens.
 Jeg er endvidere bekendt med, at jeg er forpligtet til at  

 stille sikkerhed for 10 pct. af købesummen inden 1 uge efter, at  

 sælger har meddelt mig, at man vil indstille mit tilbud accepteret.
 Jeg vedlægger dokumentation for, at jeg kan stille  

 den fornødne sikkerhed.
[Jeg er bekendt med, at den under pkt. 8 nævnte  

 erklæring sendes til Jordbrugskommissionen og vedkommende  

 vurderingsmyndighed, idet jorder, der ved vurderingen af ejendomsværdi  

 og grundværdi vurderes sammen med købers landbrugsejendom,  

 omfattes af landbrugspligten, jf. landbrugslovens § 2, og notering som  

 en selvstændig landbrugsejendom efter reglerne i landbrugslovens  

 § 3 sker på foranledning af Jordbrugskommissionen.] Jeg har haft mulighed for at gennemgå ejendommen  

 nøje forinden afgivelse af tilbud, evt. med bistand af en særlig  

 sagkyndig.
 Jeg har nøje gennemlæst udbudsmaterialet med  

 tilhørende bilag (  sider i alt).
