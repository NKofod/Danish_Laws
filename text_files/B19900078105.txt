I medfør af § 49, stk. 3, i lov om erhvervsuddannelser, jf.  

 lovbekendtgørelse nr. 480 af 22. juni 1990 og § 13, stk. 2 og § 28 i lov nr.  

 210 af 5. april 1989 om erhvervsskoler, fastsættes:  Optagelsesregler § 1.  Skolehjemmet træffer beslutning om optagelse af  

 elever efter reglerne i § 2 og § 3.
 § 2.  Optagelse på skolehjemmet kan ske af elever i  

 erhvervsuddannelserne, hvis elevens bopæl ligger mere end 5 kvarters  

 transporttid fra den skole, hvor eleven er optaget.
 Stk. 2.  Optagelse sker først af elever, der skal  

 gennemgå en uddannelse, herunder en uddannelses specialedel, hvortil eleven  

 ikke kan optages inden for den i stk. 1 nævnte afstand fra elevens bopæl.
 Stk. 3.  Optagelse sker dernæst af de øvrige elever, der  

 opfylder betingelsen i stk. 1.
 § 3.  Elever, kursister og andre uddannelsessøgende,  

 der ikke opfylder betingelsen i § 2, stk. 1, kan efter skolehjemmets  

 bestemmelse optages, hvis pladsforholdene tillader det.
Betalingsregler § 4.  De i § 2 omhandlede elever, der har  

 forsørgelsespligt over for børn, betaler ikke for ophold på skolehjemmet, jf.  

 dog § 7, stk. 2.
 § 5.  Elever under 18 år, der gennemgår en  

 erhvervsuddannelses første skoleperiode, og elever under 18 år i en  

 erhvervsuddannelses 2. skoleperiode uden uddannelsesaftale, og som opfylder  

 optagelsesbetingelsen i § 2, stk. 1, betaler ikke for ophold på skolehjemmet,  

 jf. dog § 7, stk. 2.
§ 6.  Erhvervsuddannelseselever, der ikke er fritaget  

 for betaling efter § 4 og § 5, og som opfylder optagelsesbetingelsen efter §  

 2, stk. 1, betaler for kost og logi et ugentligt beløb, der fastsættes af  

 skolehjemmet.
Beløbet må højst fastsættes til 325, kr. pr. uge, jf. dog § 7,  

 stk. 2.
§ 7.  De i § 3 omhandlede elever betaler et beløb, der  

 skal dække deres forholdsmæssige andel af skolehjemmets totale omkostninger  

 ved opholdet, herunder omkostninger til kost, husleje og lønninger.
Beløbet  

 kan beregnes på grundlag af skolehjemmets budgetterede totale gennemsnitlige  

 omkostninger pr. elev.
 Stk. 2.  Elever, der opfylder optagelsesbetingelsen i §  

 2, stk. 1, betaler de i stk. 1 nævnte beløb, såfremt de ikke har søgt  

 optagelse på den nærmeste skole, der tilbyder den ønskede uddannelse.
Klageregler § 8.  Skolens afgørelser efter denne bekendtgørelse,  

 bortset fra afgørelser efter § 4, kan ikke indbringes for anden administrativ  

 myndighed.
 Stk. 2.  Skolens afgørelser efter § 4 kan indbringes for  

 Undervisnings- og Forskningsministeriet.
 Ikrafttrædelse m.v.
 § 9.  Bekendtgørelsen træder i kraft den 1. januar  

 1991. Samtidig ophæves bekendtgørelse nr. 299 af 20. maj 1987 om betaling for  

 ophold på skolehjem m.v.
 Stk. 2.  Lærlinge og efg-elever samt elever m.fl., der  

 har påbegyndt uddannelsen og er optaget på et skolehjem før den 1. januar  

 1991, følger reglerne i denne bekendtgørelse.
