 Bekendtgørelse af  

 lov om udnyttelse af vedvarende energikilder m.v.
 Herved bekendtgøres lov om udnyttelse af vedvarende  

 energikilder m.v., jf. lovbekendtgørelse nr. 837 af 7. oktober 1992,  

 med de ændringer, der følger af lov nr. 1089 af 20. december  

 1995, lov nr. 427 af 10. juni 1997 og lov nr. 378 af 2. juni 1999.
Kapitel 1 § 1. Efter reglerne i denne lov kan der ydes  

 tilskud til projekter og foranstaltninger med henblik på at fremme  

 udnyttelsen af vedvarende energikilder.
Tilskuddet kan omfatte fremme af  

 energieffektivisering og energibesparelser i forbindelse med anvendelse af  

 vedvarende energi.
 Stk. 2. Tilskud kan ydes til:
 1)	Projekter til fremme af teknologi- og produktudvikling.
 2)	Projekter vedrørende kvalitetssikring af anlæg.
 3)	Demonstrationsprojekter.
 4)	Projekter til overvindelse af særlige markedsbarrierer.
 5)	Installering af nye anlæg, der udnytter vedvarende  

 energikilder med henblik på bygningers opvarmning og forsyning med  

 varmt vand eller elektricitet, samt anlægskomponenter, der forbereder  

 senere installation af et sådant anlæg.
 6)	Etablering og drift af prøvestationer, videns- og  

 informationscentre, energikontorer m.v.
 7)	Udredninger og evalueringer.
 8)	Informations-, formidlings- og uddannelsesaktiviteter, kampagner  

 m.v.
 Stk. 3. Miljø- og energiministeren fastsætter  

 nærmere regler om ydelse af tilskud, herunder om, hvilke anlæg  

 der kan ydes støtte til, samt om system- eller typegodkendelse af  

 anlæg.
 § 2. Tilskud efter § 1, stk. 2, nr. 5  

 til anlæg vedrørende bygninger, der benyttes  

 erhvervsmæssigt, ydes til bygningens ejer, lejer eller forpagter.  

 Tilskud til anlæg vedrørende andre bygninger ydes til bygningens  

 ejer.
Stk. 2. Energistyrelsen kan i forbindelse med særlige  

 finansieringsordninger yde tilskuddet til virksomheder, der finansierer  

 anlæggene.
Som vilkår for ydelse af tilskud til en finansierende  

 virksomhed kan fastsættes, at Energistyrelsen skal godkende  

 virksomhedens fortjeneste ved det pågældende arrangement.
 § 3. Tilskud efter § 1 ydes af  

 Energistyrelsen.
 Stk. 2. Miljø- og energiministeren fastsætter  

 bestemmelser om størrelsen af tilskud.
 Stk. 3. I forbindelse med projekter som nævnt i  

 § 1, stk. 2, nr. 1, der vedrører produktudvikling, der kan  

 anvendes kommercielt, og som gennemføres af fremstillingsvirksomheder  

 uden krav om resultatformidling, kan tilskuddet ikke overstige 40 pct. af  

 omkostningerne ved projektets gennemførelse.
 Stk. 4. Tilskuddet til projekter som nævnt i § 1,  

 stk. 2, nr. 3, kan ikke overstige 50 pct. af omkostningerne ved  

 projektets gennemførelse.
Stk. 5. Tilskud som nævnt i § 1, stk. 2, nr.  

 5, kan ikke overstige 30 pct. af de godkendte udgifter.
Tilskud til  

 anlæg m.v. i bygninger, der benyttes erhvervsmæssigt, beregnes  

 på grundlag af udgifterne efter fradrag af merværdiafgift.
For  

 anlæg m.v. vedrørende andre bygninger beregnes tilskuddet  

 på grundlag af udgifterne inklusive merværdiafgift.
 Stk. 6. Energistyrelsen kan i særlige tilfælde  

 udbetale større tilskud end fastsat i stk. 3-5.
Stk. 7. Tilskud til formål som nævnt i § 1,  

 stk. 2, nr. 5, kan højst udgøre 1 mio. kr.
Miljø-  

 og energiministeren kan fastsætte regler om udbetaling af tilskud,  

 herunder regler for udbetaling af mindstebeløb.
Ministeren kan  

 endvidere i nærmere angivet omfang henlægge administrationen af  

 tilskud til offentlige eller private sagkyndige institutioner m.v.
§ 4. Tilskud til formål som nævnt i  

 § 1, stk. 2, nr. 5, er ikke indkomstskattepligtigt for  

 tilskudsmodtageren.
Udgifter, som er betalt ved tilskud efter denne lov, kan  

 ikke fradrages ved indkomstopgørelsen eller medregnes ved  

 opgørelsen af grundlaget for skattemæssige afskrivninger eller  

 medregnes til anskaffelsessummen ved opgørelse af den skattepligtige  

 fortjeneste ved afståelse af ejendommen.
 § 5. Tilskud til formål som nævnt i  

 § 1, stk. 2, nr. 5, kan kun ydes til anlæg, der leveres af  

 virksomheder, der er registreret efter lov om almindelig  

 omsætningsafgift, og som driver bygge- og anlægsvirksomhed.
 Stk. 2. Tilskud til formål som nævnt i § 1,  

 stk. 2. nr. 5, kan ikke ydes til anlæg, hvortil der ydes  

 støtte efter anden lovgivning, medmindre denne støtte ydes  

 på grundlag af investeringsomkostningerne med fradrag af tilskuddet  

 efter denne lov.
 § 6. Ansøgning om tilskud indsendes til  

 Energistyrelsen.
Stk. 2. På grundlag af ansøgningen kan der  

 meddeles tilsagn om tilskud.
De årlige tilsagnsrammer kan opdeles  

 på støttekategorierne i § 1, stk. 2.
 Stk. 3. Tilskud, der er ydet til anlægskomponenter,  

 der forbereder installation af et samlet anlæg for udnyttelse af  

 vedvarende energi i en bygning, jf. § 1, stk. 2, nr. 5, kan  

 modregnes i et senere tilskud til det samlede anlæg.
 § 7. Tilskud til formål som nævnt i  

 § 1, stk. 2, nr. 5, kan kræves tilbagebetalt, såfremt  

 anlægget nedtages inden en frist, der meddeles af Energistyrelsen.
§ 8. (Ophævet) § 9. (Ophævet) § 10. Miljø- og energiministeren kan  

 fastsætte nærmere regler om gennemførelse og  

 administration af dette kapitel, herunder om afgrænsning af de arbejder  

 og beregning af de udgifter, hvortil der kan ydes tilskud, om  

 ansøgningers form og indhold, tidsfrister, vilkår for tilskud,  

 meddelelse af tilsagn om tilskud, ændring af meddelte tilsagn, bortfald  

 af meddelte tilsagn, udbetaling af tilskud, tilbagebetaling af tilskud og  

 renter heraf, regnskaber, revision og rapportering samt tilsyn og  

 kontrol.
 Stk. 2. Miljø- og energiministeren kan stille krav  

 om, at tilskud anvises til en konto i et pengeinstitut.
Stk. 3. Miljø- og energiministeren kan give  

 tilsagn om tilskud ud over finansåret.
Tilskud kan efter miljø-  

 og energiministerens bestemmelse udbetales forskudsvis eller a conto.
Kapitel 2 § 10 a.
Miljø- og energiministeren kan  

 fastsætte regler om vindkraftanlægs konstruktion, fremstilling,  

 installation og drift.
 Stk. 2. Miljø- og energiministeren kan fastsætte  

 regler om vindkraftanlæg og tilhørende ledningsanlæg, der  

 etableres på søterritoriet.
§ 10 b.
Miljø- og energiministeren kan  

 fastsætte regler om vindkraftanlægs opstilling og tilslutning til  

 elnettet.
 Stk. 2. Omkostninger, som er forbundet med et  

 vindkraftanlægs tilslutning til 10-20 kV-elnettet, påhviler  

 vindkraftanlæggets ejer.
 Stk. 3. Omkostninger til udbygning af 10-20 kV-elnettet eller  

 forstærkning af et eksisterende elnet, der er nødvendiggjort af  

 et vindkraftanlægs tilslutning, påhviler  

 elforsyningsselskabet.
 Stk. 4. Miljø- og energiministeren kan fastsætte  

 nærmere regler om betaling af omkostninger ved tilslutning af  

 vindkraftanlæg til elnettet efter stk. 2. og 3.
§ 10 c.
Elektricitet, der leveres fra  

 vindkraftanlæg til elnettet, afregnes med 85 pct. af salgsprisen til  

 almindelige forbrugere med et årligt elforbrug på 20.000 kWh  

 opgjort eksklusive afgifter og pristillæg hos det elforsyningsselskab,  

 i hvis forsyningsområde vindkraftanlægget er opstillet.
Herudover  

 ydes der et pristillæg på 27 øre pr. kWh.
Stk. 2. Vindkraftanlæg, der ejes af  

 elforsyningsselskaber, modtager dog alene et pristillæg på 10  

 øre pr. kWh.
Ejer et elforsyningsselskab en del af et  

 vindkraftanlæg, modtager elforsyningsselskabet 10 øre pr. kWh  

 for den andel, der ejes af elforsyningsselskabet.
 Stk. 3. Miljø- og energiministeren kan  

 fastsætte nærmere regler om prisafregning for elektricitet, der  

 leveres fra vindkraftanlæg til elnettet.
§ 10 d.
Priser og betingelser vedrørende  

 tilslutning af vindkraftanlæg til elnettet skal anmeldes til det i  

 medfør af elforsyningsloven nedsatte elprisudvalg.
§ 10 e.
Miljø- og energiministeren  

 fører tilsyn med lovens overholdelse.
 Stk. 2. Miljø- og energiministeren kan fastsætte  

 nærmere regler om tilsynets udførelse, herunder om anerkendelse  

 af certifikater og prøvninger samt om anden dokumentation og kontrol  

 af, at forskrifter overholdes.
 Stk. 3. Miljø- og energiministeren kan påbyde, at  

 forhold, der strider mod regler eller afgørelser i medfør af  

 loven, bringes i orden straks eller inden en frist.
 Stk. 4. Miljø- og energiministeren kan fastsætte  

 gebyrer for godkendelser og tilsyn samt for registrering og kontrol i et  

 landsdækkende register over vindmøller og vindmølleejere.  

 Der er udpantningsret for de fastsatte gebyrer.
Kapitel 3 § 11. Energistyrelsens afgørelser efter  

 loven kan ikke indbringes for anden administrativ myndighed.
 Stk. 2. Henlægges miljø- og energiministerens  

 beføjelser efter loven til Energistyrelsen, kan det fastsættes,  

 at afgørelser truffet af styrelsen ikke kan indbringes for anden  

 administrativ myndighed.
Stk. 3. Afgørelser om tilskud efter loven, der er  

 truffet af en offentlig eller privat sagkyndig institution, hvortil  

 administrationen af tilskud er henlagt i medfør af § 3,  

 stk. 7, kan indbringes for Energistyrelsen.
Energistyrelsens  

 afgørelser kan ikke indbringes for anden administrativ myndighed.
§ 11 a.
Enhver, der modtager tilskud efter denne  

 lov, er forpligtet til efter anmodning fra miljø- og energiministeren  

 at afgive enhver oplysning, der har betydning for ydelse af tilsagn og  

 udbetaling af tilskud og for miljø- og energiministerens kontrol med,  

 at de fastsatte vilkår overholdes.
 Stk. 2. Miljø- og energiministeren eller personer,  

 der af ministeren bemyndiges hertil, har til enhver tid mod legitimation og  

 uden retskendelse adgang til besigtigelse af de støttede aktiviteter,  

 til gennemsyn af regnskabsmateriale samt til konstatering af aktivers  

 tilstedeværelse og aktiviteternes gennemførelse.
 Stk. 3. Politiet yder bistand ved udøvelsen af  

 beføjelser efter stk. 2.
§ 11 b.
Medmindre højere straf er forskyldt  

 efter anden lovgivning, straffes med bøde eller hæfte den, der  

 afgiver urigtige eller vildledende oplysninger i forbindelse med  

 ansøgning om tilsagn eller om udbetaling af tilskud eller undlader at  

 give oplysning efter § 11 a, stk. 1.
 Stk. 2. I regler, der udstedes i medfør af denne  

 lov, kan der fastsættes straf af bøde for overtrædelse af  

 reglerne eller påbud i henhold til reglerne.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
§ 12. Tidspunktet for lovens ikrafttræden  

 fastsættes af miljø- og energiministeren.1) Stk. 2. Ansøgninger, der er indgivet inden  

 ikrafttrædelsesdatoen, behandles efter de hidtil gældende  

 regler.
 § 13. Loven gælder ikke for  

 Færøerne og Grønland.
 Lov nr. 1089 af 20. december 1995 indeholder  

 følgende bestemmelse:
§ 22) Miljø- og energiministeren fastsætter tidspunktet for lovens  

 ikrafttræden.
 Lov nr. 427 af 10. juni 1997 indeholder følgende  

 bestemmelse:
§ 23) Miljø- og energiministeren fastsætter tidspunktet for lovens  

 ikrafttræden. § 1, nr. 11, træder dog i kraft dagen efter  

 bekendtgørelsen i Lovtidende.
 Lov nr. 378 af 2. juni 1999 indeholder følgende  

 bestemmelse:
§ 24) Miljø- og energiministeren fastsætter tidspunktet for lovens  

 ikrafttræden.
Miljø- og Energiministeriet, den 25. august  

 1999 Svend Auken /Peter Helmer Steen 1)   Lov nr. 2 af 2. januar 1981  

 trådte i kraft den 1. februar 1981, jf.
Energiministeriets  

 bekendtgørelse nr. 19 af 16. januar 1981.
2)   Lov nr. 1089 af 20. december 1995  

 trådte i kraft den 1. februar 1997, jf.
Miljø- og  

 Energiministeriets bekendtgørelse nr. 26 af 16. januar 1997.
3)   Lov nr. 427 af 10. juni 1997  

 trådte i kraft den 14. august 1998, jf.
Miljø- og  

 Energiministeriets bekendtgørelse nr. 584 af 13. august 1998.
4)   Lov nr. 378 af  

 2. juni 1999 trådte i kraft den 16. august 1999, jf.
Miljø- og  

 Energiministeriets bekendtgørelse nr. 642 af 5. august 1999.
