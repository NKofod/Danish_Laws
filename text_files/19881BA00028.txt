Nr BSF 28 Forslag til folketingsbeslutning om skærpede normer for bilers udstødning Fremsat af miljøministeren (Lone Dybkjær) den 6. december 1988 Vedtaget ved anden (sidste) behandling den 17. marts 1989 Folketinget tilslutter sig regeringens intentioner om:
1) med virkning fra 1. oktober 1990 at indføre normer svarende til  

 USA-normer for udstødning fra alle nye personbiler og mindre varevogne under  

 3.500 kg med en lasteevne på under 760 kg, 2) at fremsætte lovforslag om at registreringsafgiften for biler, der  

 opfylder de skærpede normer, med virkning fra 1. februar 1989 reduceres med  

 følgende beløb:
Bemærkninger til forslaget 1. Miljøbaggrunden.
Biler er den væsentligste kilde til luftforurening i bymiljøer, hvor der  

 til tider optræder sundhedsskadelige koncentrationer af forurenende stoffer  

 langs tættrafikerede gader.
Væsentligst i denne sammenhæng er kvælstofoxider  

 (NOx), kulbrinter (HC), hvoraf flere er kræftfremkaldende, og partikler.
Også uden for byerne giver bilernes udstødning miljøproblemer.  

 Kvælstofoxiderne bidrager f.eks. til den »sure« nedbør.
Endvidere  

 kan flere af stofferne i udstødningsgassen reagere med hinanden i atmosfæren.  

 Det er således en fremherskende opfattelse, at forekomsten af ozon, som kan  

 dannes ved reaktioner mellem kvælstofoxider og kulbrinter spiller en rolle i  

 forbindelse med den såkaldte skovdød.
Bilernes bidrag til det samlede udslip  

 af kvælstofoxider og kulbrinter ligger mellem 30 og 50 pct.
Efter introduktionen af blyfri benzin er der mulighed for at anvende  

 teknologier, som gør det muligt at foretage en væsentlig rensning af  

 udstødningsgassens indhold af kvælstofoxider, kulbrinter og kulilte.  

 Rensningen sker i en såkaldt katalysator, hvor kulilte og kulbrinter omdannes  

 til kuldioxid og vand.
Kvælstofoxiderne omdannes til frit kvælstof, som i  

 forvejen udgør 80 pct. af atmosfæren.
 2. Udviklingen i andre lande.
 I USA og Japan har der gennem mange år været stillet krav, som gør det  

 nødvendigt at anvende de omtalte katalysatorer.
I 1984 tog Sverige initiativ til at samle en række lande som ville indføre  

 krav, svarende til de amerikanske.
Formålet var at få udarbejdet et sæt  

 fælles regler, således at arbejdet ville blive lettet - både for industrien  

 og for myndighederne.
I arbejdet deltog Sverige, Norge, Finland, Schweiz,  

 Liechtenstein, Østrig, Canada, Danmark, Vesttyskland og Holland,  

 (Stockholmgruppen). Vesttyskland og Holland kunne som følge af deres accept  

 af de fremtidige EF-regler ikke tiltræde det endelige forslag til fælles  

 regelsæt for de lette køretøjer, som blev vedtaget i oktober 1987. Disse 2  

 lande har siden deltaget i arbejdet som observatører.
Canada, Schweiz,  

 Lichtenstein, Østrig, Sverige og Norge har siden indført reglerne, mens  

 Finland har truffet beslutning om at indføre reglerne fra 1. januar 1990 for  

 nye typer og for 1. januar 1992 for alle nye personbiler.
Også en række lande udenfor den oprindelige kreds f.eks.
Mexico, Sydkorea  

 og Taiwan, har besluttet at indføre tilsvarende regler.
I Norge, Østrig og  

 Finland er det amerikanske partikelkrav til dieselpersonbiler i første omgang  

 undtaget fra de vedtagne regler.
Regelsættet omhandler personbiler og små varebiler med en lasteevne på  

 under 760 kg og en totalvægt på under 3,5 ton.
For varebiler med lasteevne  

 over 760 kg og for tunge køretøjer arbejdes der også i den ovennævnte  

 Stockholmgruppe på at få udarbejdet et fælles regelsæt.
Disse forventes at  

 foreligge henholdsvis i slutningen af 1988 og i første halvdel af 1989.
 3. Forhandlingerne i EF.
 Indenfor EF nåede man i starten af 1980'erne frem til, at det var  

 nødvendigt at skærpe de gældende normer for bilers forurening væsentligt.
 De enkelte lande havde imidlertid forskellige opfattelser af, hvor meget  

 kravene skulle skærpes, ligesom der var uenighed om, hvornår de fremtidige  

 krav skulle træde i kraft.
 Fra dansk side indtog man fra starten den holdning, at de fremtidige krav  

 skulle svare til de amerikanske krav.
Danmark blokerede frem til 1987 for en vedtagelse af normer, der godtnok  

 var strengere end de eksisterende, men som for biler under 2,0 liter langt  

 fra svarede til de amerikanske normer.
Efter vedtagelsen af den europæiske  

 fællesakt blev 3 direktiver på området vedtaget med kvalificeret flertal, men  

 mod Danmarks og Grækenlands stemmer.
 Det drejer sig om direktiv 88/76/EØF om gasformige udslip fra person- og  

 varebiler, direktiv 88/436/EØF om partikeludslip fra dieselpersonbiler og  

 direktiv 88/77/EØF om gasformige udslip fra dieseldrevne køretøjer, specielt  

 lastbiler og busser.
Direktiv 88/76 giver mulighed for nationalt at fastsætte grænser for  

 kvælstofoxider, kulilte og kulbrinter ned til et fastlagt niveau.
Disse  

 niveauer er væsentlig højere end de gældende krav i USA og Japan, der på  

 europæisk plan er fastlagt i Stockholmgruppen.
Endvidere er der for biler  

 under 2,0 liter kun grænser for summen af kulbrinter og kvælstofoxider,  

 hvilket kan bevirke, at den væsentligste reduktion vil ske for udslippet af  

 kulbrinter, mens udslippet af kvælstofoxider, som er mest miljøbelastende,  

 kun reduceres forholdsvis lidt.
Direktivet får virkning for biler med en motor på under 1,4 liter fra 1.  

 oktober 1991. Der er dog her tale om forholdsvis høje niveauer, som det netop  

 er vedtaget at nedsætte med virkning fra 1. oktober 1993. Normerne for de  

 mellemstore biler skal herefter gælde for de små biler.
Nedsættelse er  

 vedtaget med kvalificeret flertal imod bl.a.
Danmarks stemme.
 Biler i kategorien 1,4 liter-2,0 liter vil blive omfattet fra den 1.  

 oktober 1993.
Biler med en motor på over 2,0 liter kan reguleres fra 1. oktober 1989.  

 Danmark vil benytte sig af denne mulighed og fra oktober 1989 indføre  

 EF-normerne for biler over 2,0 liter.
Det forventes, at en væsentlig del af  

 de store biler, der herefter vil blive markedsført i praksis vil kunne leve  

 op til de amerikanske normer.
 Direktiv 88/76 skønnes at ville nedsætte udslippet af de forurenende  

 stoffer fra personbiler med op mod halvdelen af det, der kan opnås ved  

 indførelse af de amerikanske normer.
 Direktiv 88/436 vedrører som nævnt specielt partikelemission fra  

 dieseldrevne personbiler og træder i kraft 1. oktober 1990. Har motoren  

 direkte indsprøjtning gælder kravene dog først fra 1. oktober 1996.  

 Direktivets niveau for partikler er væsentligt højere end de gældende krav i  

 USA.
 Direktiv 88/77 omfatter gasformige udslip fra dieseldrevne køretøjer, som  

 ikke er omfattet af direktiv 88/76. Direktivet får virkning fra 1. oktober  

 1990.
 4. Forslaget.
 Første led.
De skærpede normer foreslås som hovedregel at gælde for alle nye  

 personbiler og mindre varebiler med totalvægt på under 3,5 ton og med en  

 lasteevne på under 760 kg.
Der stilles krav til udstødningsgassens maksimale  

 indhold af kulbrinter, kulilte og kvælstofoxider ved bykørsel, kvælstofoxider  

 ved landevejskørsel og kulilte og kulbrinter ved tomgangskørsel.
Endvidere  

 indeholder normerne krav til fordampningstab fra benzindrevne biler og til  

 partikelemissionen fra dieseldrevne biler.
Normerne svarer til de normer, der  

 er gældene i Sverige under betegnelsen A12-reglerne.
Normerne gælder  

 hvadenten bilen kører på benzin, gas eller diesel.
 Det skal nævnes, at gasdrevne biler stort set udsender samme mængde  

 kvælstofoxider som benzindrevne og at det derfor vil være nødvendigt at  

 installere katalysatorer også på gasdrevne biler.
Dieselbiler kan normalt overholde normerne vedrørende kvælstofoxider,  

 kulilte og kulbrinte.
Til gengæld udsender dieselbiler partikler, hvoraf  

 nogle antages at være kræftfremkaldende.
 Det foreslås derfor, at man ligesom i Sverige og Schweiz indfører det  

 amerikanske partikelkrav på 0,124 g partikler pr. km.
Normerne foreslås optaget i Justitsministeriets detailforskrifter for  

 køretøjer.
Udstedelse af en dansk standardtypegodkendelse kan således kun  

 ske, hvis der indsendes fabrikanterklæring om, at de biler, der sælges i  

 Danmark, opfylder de angivne krav.
 De skærpede normer gøres obligatoriske fra 1. oktober 1990.
 Andet Led.
Forslaget er identisk med det tidligere fremsatte lovforslag L 107, der  

 bortfaldt på grund af valget.
Nedsættelse af registreringsafgiften betyder i  

 realiteten at de gennemsnitlige ekstra omkostninger ved at installere  

 katalysatorsystemer ikke belægges med registreringsafgift.
Det skønnes, at  

 merudgiften ved installationen i gennemsnit vil udgøre 5.000 kr. + moms.
Det  

 vil blive vurderet nærmere, om beløbene bør justeres på baggrund af den  

 stedfundne prisudvikling.
 5. Miljømæssig effekt.
På længere sigt, når bilparken næsten kun består af miljøvenlige biler,  

 skønnes det på baggrund af beregninger fra DTH, at det årlige udslip af  

 kvælstofoxider og kulbrinter vil være henholdsvis 40.000 og 60.000 tons  

 mindre end, hvis de nuværende normer til bilers udstødning fortsat var  

 gældende.
Det svarer til en reduktion på omkring henholdsvis 60 pct. og 90  

 pct.
 Indførelse af EF-normer vil til sammenligning betyde en reduktion af NOx  

 udslippet på 10.000 tons, svarende til ca. 15 pct. mens reduktionen af  

 kulbrinter skønnes at være 20.000 tons eller 30 pct.
 6. Konsekvenserne for bilmarkedet.
De skærpede krav til bilers udstødning forventes ikke at forårsage nogen  

 væsentlig ændring i udbuddet af større personbiler på det danske marked.
Det  

 skyldes bl.a., at USA og Japan gennem mange år har stillet disse krav og at  

 producenterne både i Europa og i de pågældende lande har måtte tilpasse deres  

 produktion til dette marked.
For små biler må der imidlertid i første omgang  

 forventes et reduceret modeludvalg.
Erfaringerne fra Schweiz og Østrig viser dog, at også helt små biler  

 leveres i katalysatorudgave.
Det må forventes, at antallet af modeller øges  

 gennem de kommende år som følge af dels normernes udbredelse og dels stigende  

 efterspørgsel i Europa.
Vedrørende prisudviklingen viser erfaringerne fra Tyskland, at der kan  

 blive tale om en ret stor spredning.
Dette hænger bl.a. sammen med, at  

 motorstørrelsen ofte ændres samt med de enkelte producenters prispolitik.
I  

 gennemsnit forventes en prisstigning på 5.000 kr. + moms.
 Vedrørende dieselbiler viser erfaringerne fra Schweiz, at der nu er  

 typegodkendt modeller i stort set alle motorstørrelser (fra 1,0 til 3,0  

 liter), som lever op til de nuværende amerikanske partikelkrav.
 7. Konsekvenser for bilbranchen.
Det er sædvanlig praksis, at bilbranchen får et varsel på 18 måneder, når  

 nye og skrappere normer indføres.
Da de skærpede normer først bliver  

 obligatoriske fra 1. oktober 1990, vil denne frist kunne overholdes, såfremt  

 et endeligt regelsæt er udarbejdet senest 1. april 1989.
Af hensyn til konsekvenserne for automobilforhandlernes dispositioner  

 lægger regeringen stor vægt på, at denne frist overholdes.
Af bl.a. denne  

 grund er indførelsen af krav svarende til US-normerne udsat med 1 år i  

 forhold til tidligere tilkendegivelser under forhandlingerne i EF.
Nogle modeller især blandt de små biler vil som nævnt muligvis udgå af  

 markedet og erstattes af andre som opfylder kravene.
Det kan heller ikke  

 udelukkes, at der sker forskydning af markedet således, at nogle mærker vil  

 få øget markedsandel.
Dette hænger bl.a. sammen med den markedspolitik, som  

 de enkelte bilproducenter ønsker at føre.
 8. Økonomiske og administrative bemærkninger.
Indførelsen af de skærpede normer tænkes gennemført ved ændring i  

 Justitsministeriets detailforskrifter for køretøjer.
Standardtypegodkendelse  

 sker på grundlag af fabrikant erklæringer, og det vil derfor af præventive  

 årsager være hensigtsmæssigt at foretage en stikprøvekontrol på nye biler,  

 der importeres.
En sådan kontrol er ikke mulig i dag, men forudsætter  

 etablering af laboratoriefaciliteter, der vil koste 10-12 mio. kr.
De årlige  

 driftsudgifter skønnes at beløbe sig til ca. 2 mio. kr.
 Gennemførelsen af reglerne vil i øvrigt ikke få nævneværdige økonomiske  

 eller administrative konsekvenser.
Nedsættelsen af registreringsafgiften vil næppe få mærkbare provenumæssige  

 konsekvenser, idet der alene sker en friholdelse for afgiften af nogle  

 ekstraudgifter, der kun i begrænset omfang ville være afholdt uden denne  

 nedsættelse.
Der skal senere tages stilling til, hvorledes  

 registreringsafgiften skal være udformet efter det tidspunkt, hvor normerne  

 gøres obligatoriske.
 9. EF-retlige aspekter.
Spørgsmålet om biludstødningens indhold af forurenende stoffer er som  

 ovenfor omtalt reguleret ved tre direktiver, som med hjemmel i EØF-traktatens  

 art. 100 A, stk. 1, er vedtaget med kvalificeret flertal mod bl.a.
Danmarks  

 stemme.
 Da de nye regler er vedtaget med hjemmel i 100 A, stk. 1, vil den såkaldte  

 miljøgaranti i art. 100 A, stk. 4, efter dansk opfattelse kunne tages i  

 anvendelse med den virkning, at Danmark med henblik på beskyttelse af miljøet  

 kan indføre strengere krav til bilers udstødnings indhold af forurenende  

 stoffer.
Ifølge art. 100 A, stk. 4, 1. afsnit har Danmark pligt til at give  

 Kommissionen meddelelse om de skærpede nationale bestemmelser.
Kommissionen  

 vil herefter skulle tage stilling til, om de danske regler er et middel til  

 vilkårlig forskelsbehandling eller en skjult begrænsning af samhandelen  

 mellem medlemsstaterne, jf. art. 100 A, stk. 4, 2. afsnit.
 Finder Kommissionen eller en medlemsstat, at der er tale om misbrug af  

 beføjelserne efter art. 100 A, vil de uden forudgående skriftudveksling kunne  

 anlægge sag mod Danmark ved EF-Domstolen, jf. art. 100 A, stk. 4, 3. afsnit.  

 Denne særligt hurtige adgang til at få en sag indbragt for Domstolen  

 indførtes i den Europæiske Fælles Akt efter forbilledet i art. 225, stk. 2.
 Finder Kommissionen eller en medlemsstat i øvrigt, at de danske  

 bestemmelser er i strid med EØF-traktaten, vil de kunne indlede en normal  

 traktatkrænkelsessag efter reglerne i art. 169 og 170.
 Endelig vil EF-Domstolen kunne komme til at tage stilling til de danske  

 reglers forenelighed med EF-retten, såfremt f.eks. en bilimportør eller en  

 privat bilkøber indbringer spørgsmålet for en dansk domstol, som vælger at  

 forelægge sagen for EF-Domstolen i medfør af art. 177.
2. behandling af beslutningsforslag Folketinget tilslutter sig regeringens intentioner om:
1) med virkning fra 1. oktober 1990 at indføre normer svarende til  

 USA-normer for udstødning fra alle nye personbiler og mindre varevogne under  

 3.500 kg med en lasteevne på under 760 kg, 2) at fremsætte lovforslag om, at registreringsafgiften for biler, der  

 opfylder de skærpede normer, med virkning fra 1. februar 1989 reduceres med  

 følgende beløb:
