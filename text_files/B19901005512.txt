(MDIR 04.11-03) 1. FORMÅL Formålet med dette vejledningsdirektiv er at beskrive en procedure, efter  

 hvilken man kan vurdere de metrologiske egenskaber at vejeceller.
Metoden  

 finder anvendelse for vægte, som på grund af størrelse ikke kan typeprøves på  

 normal måde, samt til separat vurdering af vejeceller, der er beregnet til  

 indbygning i ikke-automatiske vægte.
 Metoden er baseret på:
OIML R 60 Draft revision, February 1989 2. BAGGRUND Ved typegodkendelse af vægte med vejeceller forudsættes, at vægtens  

 metrologiske egenskaber som helhed opfylder de gældende typegodkendelseskrav.  

 Dette kan dokumenteres ved typeprøvning.
 Typeprøvning udføres enten på den komplette vægt, eller hvor det fx på  

 grund af størrelse af vejeladdet ikke er praktisk muligt at gennemføre en  

 typeprøvning af den totale vægt, af vægtens hovedkomponenter ved separate  

 prøvninger.
2.1. TYPEPRØVNING AF KOMPLET VÆGT Typeprøvningen udføres som beskrevet i det for vægten relevante MDIR.
Det væsentligste krav, som vægten skal opfylde, er kravet til nøjagtighed  

 under forskellige forhold.
Dette krav, tolerancekravet, som også kaldes  

 Maximalt tilladte fejl (Mpe), afhænger af vægtens nøjagtighedsklasse,  

 delingsværdi og delingsantal.
Dette er vist i tabel 1.
