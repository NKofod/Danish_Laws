Cirkulæreskrivelse om  

 kørekortbekendtgørelsens regler om synskravene Ved cirkulæreskrivelse af 20. april 1999 orienterede  

 Færdselsstyrelsen om de ændringer i Trafikministeriets  

 bekendtgørelse nr. 196 af 11. marts 1997 om kørekort og  

 Færdselsstyrelsens cirkulære nr. 26 af 11. marts 1997 om  

 kørekort, der fra og med den 26. april 1999 har medført, at  

 personer, som før den 1. juli 1996 var indehavere af kørekort i  

 kategorierne C, C/E, D og D/E, og indehavere af kørekort i  

 kategorierne B og D, som anvendes til erhvervsmæssig personbefordring,  

 samt indehavere af kørekort med påtegning om godkendelse som  

 kørelærer (de såkaldt gruppe 2 førere), for  

 så vidt angår kravene til synsstyrke, kan få fornyet  

 sådanne kørekort i henhold til de bestemmelser, der var  

 gældende indtil den 1. juli 1996.
 Færdselsstyrelsen gjorde i den forbindelse  

 opmærksom på, at regelændringen også omfatter  

 personer, der efter den 1. juli 1996 har fået afslag på fornyelse  

 som følge af de regler, der har været gældende i perioden  

 fra den 1. juli 1996 indtil den 26. april 1999.
På given foranledning skal det i den anledning  

 præciseres, at ansøgning om fornyelse af kørekort fra  

 sådanne personer skal behandles i overensstemmelse med de regler, der i  

 øvrigt gælder for fornyelse af kørekort.
Der skal  

 således eksempelvis vedlægges en lægeerklæring, der  

 skal opfylde betingelserne i kørekortbekendtgørelsens § 19,  

 ligesom der skal ske sædvanlig betaling i henhold til  

 bekendtgørelsens § 90.
