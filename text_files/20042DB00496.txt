Betænkning afgivet af Socialudvalget den 9. juni 2005 Betænkning over Forslag til folketingsbeslutning om kommunale  

 madordninger [af Pia Kristensen (DF) m.fl.] 1. Udvalgsarbejdet Beslutningsforslaget blev fremsat den 1. april 2005 og var til  

 1. behandling den 12. maj 2005. Beslutningsforslaget blev efter 1. behandling  

 henvist til behandling i Socialudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 4 spørgsmål til socialministeren til  

 skriftlig besvarelse, som denne har besvaret.
Udvalgets spørgsmål til  

 socialministeren og ministerens svar herpå er optrykt som bilag 2 til  

 betænkningen.
2. Indstillinger og politiske bemærkninger Et  

  

 flertal  

  

 i udvalget (udvalget med undtagelse af DF) indstiller  

 beslutningsforslaget til  

  

 forkastelse  

  

 ved  

 2. (sidste) behandling.
Socialdemokratiets  

 medlemmer af udvalget kan tilslutte sig gennemførelse af en  

 landsdækkende  

 undersøgelse af kommunale madordninger til pensionister omhandlende   

 	  

 ernæringsperspektivet,   

 	  

 en beskrivelse af miljøer, der støtter sociale relationer for  

 pensionister, der er tilmeldt kommunal madordning, og   

 	  

 muligheder for inddragelse af interesserede pensionister i  

 tilberedelsen af måltiderne.
S finder, at det vil  

 være af stor betydning for pensionisternes samlede trivsel, at madordningerne  

 tilrettelægges på en måde, hvor sociale fællesskaber og aktiviteter  

 forbundet med fremstilling af måltiderne inddrages som en naturlig del  

 af pensionisters hverdag.
S mener, at sammenhæng i tilrettelæggelse af  

 tilberedning af måltiderne og sociale fællesskaber i forbindelse med  

 gennemførelse  

 af måltiderne bør være en naturlig del af det  

 forebyggende arbejde.
S ved,  

 at pensionister indlægges på medicinske afdelinger som følge af fejl- og  

 underernæring.
S mener, det er muligt at forebygge en del af disse  

 indlæggelser  

 ved at tilbyde en sundere og mere varieret kost, hvor tilberedningen  

 foregår i miljøer, hvor pensionister kan inddrages.
At måltiderne  

 for  

 mange pensionister er langt mere end et spørgsmål om ernæring, er uden for  

 enhver  

 tvivl.
Ofte er måltiderne dagens højdepunkt, og omgivelserne har stor  

 betydning for pensionistens lyst til at spise.
 En undersøgelse af  

 nuværende madordninger kan bidrage positivt til udviklingen af  

 sammenhængende  

 madordninger, ligesom det er interessant at få et overblik over, hvorledes  

 madordningerne udvikler sig i den fremtidige kommunale struktur.
Beslutningsforslagets  

 forslag om fastsættelse af maksimalpriser for kommunale madordninger  

 finder S ikke giver mening forud for gennemførelsen af  

 undersøgelsen.
S mener,  

 at resultaterne af en landsdækkende undersøgelse skal danne baggrund  

 for drøftelser med kommunerne om, hvorvidt der i forbindelse med  

 kommunale madordninger er noget, der kan gøres bedre.
Den  

 landsdækkende undersøgelse skal netop bidrage til kvalificerede drøftelser om  

 emnet, hvorfor S ikke støtter en forudgående  

 konklusion vedrørende  

 maksimal pris.
 Et  

  

 mindretal  

  

 i  

 udvalget (DF) indstiller beslutningsforslaget til  

  

 vedtagelse uændret.
 Dansk Folkepartis medlemmer af udvalget mener, det er påkrævet  

 at gennemføre en landsdækkende undersøgelse, der tager fat om en række  

 centrale  

 problemer, der vedrører de kommunale madordninger.
Det er vigtigt at understrege, at mange kommuner tilbyder gode  

 madordninger med sund og nærende mad af høj kvalitet til rimelige priser, så  

 man kan ikke generelt sige, at standarden i landets kommuner er for ringe,  

 men  

 både kvaliteten af maden og det sociale samvær ved deltagelse og tilberedning  

 varierer meget fra kommune til kommune.
Der har med rette i de seneste år  

 været  

 kritik af de kommunale madordninger − en kritik, der er kommet fra de  

 ældre selv, fra pårørende og fra ældrerådene.
DF mener, at kommunerne skal se de ældres kost som en vigtig del  

 af det forebyggende arbejde.
I strukturreformen er det netop et centralt  

 element, at kommunerne i fremtiden har ansvaret for forebyggelse, og  

 madordningerne skal derfor vurderes i dette perspektiv.
Mange ældre er  

 underernærende,  

 hvilket fører til hyppige indlæggelser, som bestemt ikke er befordrende for  

 et  

 ældre menneskes trivlsel.
Ældre klager over, at den udbragte mad undertiden er kedelig,  

 farveløs og smagsløs.
De store centralkøkkener og den lange transport af  

 maden  

 er efter DFs mening en medvirkende årsag til, at mange ældre er  

 undervægtige  

 og hurtigere kommet til at lide af sygdomme, idet immunforsvaret nedbrydes.
Socialt samvær og selskab befordrer appetitten og styrker dermed  

 helbredet og livskvaliteten, og derfor skal der lægges vægt på det sociale,  

 både ved tilberedningen af måltidet og ved spisningen.
I udlandet er der  

 foretaget  

 undersøgelser, som fremhæver vigtigheden af netop disse forhold.
Priserne for måltider varierer meget fra kommune til kommune.  

 For mennesker i arbejde kan det være uinteressant, om madordninger, der  

 henvender sig til pensionister, koster 30 eller 60 kr. om dagen, men i den  

 virkelighed, pensionister lever, er de økonomiske perspektiver anderledes.  

 Derfor  

 mener DF, at den kommunale mad skal være til at betale.
Prisniveauet kan  

 selvfølgelig diskuteres.
Ved førstebehandlingen af beslutningsforslaget  

 udtaltes der såvel af socialministeren og af flere ordførere kritik af den  

 del  

 af beslutningsforslaget, der omhandler en central fastlæggelse af  

 maksimalpriser  

 for kommunale madordninger.
Dette var en væsentlig årsag til, at partierne  

 ikke  

 kunne støtte beslutningsforslaget.
DF må erkende, at der ikke kan skabes et flertal for vores  

 beslutningsforslag,  

 men det er positivt, at socialministeren klart tilkendegiver, at hun støtter  

 intentionerne i beslutningsforslaget.
DF ser frem til, at socialministeren  

 vil  

 søge satspuljepartiernes opbakning til, at der igangsættes en større  

 undersøgelse  

 af den kommunale madservice, som skal afdække, hvilke problemstillinger som  

 gør  

 sig gældende i forbindelse med den kommunale madservice, og belyse, hvilke  

 problemstillinger der allerede er sat fokus på i indretningen af madområdet,  

 jf. de spørgsmål og svar, der er optrykt i betænkningen.
 Tjóðveldisflokkurin, Inuit Ataqatigiit, Siumut og  

 Fólkaflokkurin var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Birthe Skaarup (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Hüseyin Arac (S)   

 Lise von Seelen (S)   

 Mette Frederiksen (S)   

 Sandy Brinck (S)   

 Lone Dybkjær (RV)   

 Ole Glahn (RV)   

 Pernille Vigsø Bagge (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 50 Bilagsnr.
Titel 1 Tidsplan for udvalgets behandling af beslutningsforslaget 2 1. udkast til betænkning Oversigt over spørgsmål og svar vedrørende B 50 Spm.nr.
Titel 1 Spm. om iværksættelse af en undersøgelse af den kommunale  

 madservice, til socialministeren, og ministerens svar herpå 2 Spm., om ministeren vil pålægge kommunerne at udarbejde  

 en kommunal kostpolitik, til socialministeren, og ministerens svar herpå 3 Spm. om, hvor mange kommuner der yder personligt tillæg  

 til den kommunale madservice, til socialministeren, og ministerens svar herpå 4 Spm. om ældres egenbetaling til de kommunale  

 madordninger, til socialministeren, og ministerens svar herpå Bilag 2 Udvalgets spørgsmål til socialministeren og  

 dennes svar herpå Spørgsmålene og svarene herpå er optrykt efter ønske fra  

 DF.
 Spørgsmål nr. 1:
 Vil ministeren iværksætte en  

 undersøgelse af den kommunale madservice inden for en overskuelig fremtid? I  

 forbindelse med strukturreformen er det netop et centralt element,  

 at  

 kommunerne i fremtiden har ansvaret for forebyggelse,  

 og  

 madordningerne skal derfor vurderes i dette perspektiv.
 Svar:
Tilbud om madservice for ældre er en af de centrale  

 forudsætninger for en velfungerende ældrepolitik i kommunerne.
Gode og  

 fleksible kommunale madordninger har så mange positive sundhedsmæssige og  

 sociale aspekter for de ældre,  

 at det bør  

 prioriteres.
Det handler om de ældres livskvalitet.
 Flere undersøgelser og de meldinger,  

 jeg modtager fra ældre og kommunerne,  

 peger på,  

 at der er visse vanskeligheder med at få madområdet til at fungere optimalt,  

 så det både opfylder behovet for fleksibilitet og medindflydelse på egen  

 spisesituation og kravene til madkvaliteten og økonomien.
 Derfor ser jeg gerne,  

 som jeg  

 tilkendegav under 1. behandlingen af B50,  

 at  

 der iværksættes en bredere og mere helhedsorienteret undersøgelse,  

 som kan være med til at belyse aspekterne i forhold til organiseringen af den  

 kommunale madservice i kommunerne,  

 så der i  

 videst mulig omfang tages hensyn til måltidets kvalitet og næringsindhold,  

 samt det sociale samvær og de ældres valgmuligheder.
Jeg vil derfor søge satspuljepartiernes opbakning til,  

 at der igangsættes en større undersøgelse af den kommunale madservice,  

 som skal afdække,  

 hvilke problemstillinger,  

 som gør sig gældende i forbindelse med den kommunale madservice,  

 samt belyse hvilke problemstillinger,  

 der  

 allerede er sat fokus på i litteraturen.
Med henblik på forslag til  

 forbedringer/ løsninger til en mere hensigtsmæssig indretning af madområdet.
 Spørgsmål nr. 2:
Vil ministeren pålægge kommunerne at  

 udarbejde en kommunal kostpolitik? Svar:
Det er vigtigt at have fokus på,  

 at der skal føres en helhedsorienteret kostpolitik,  

 som tager hensyn til de ældres sundhed og livskvalitet.
Det er en helt  

 naturlig  

 del af kommunernes opgave at tilrettelægge de kommunale madordninger så de er  

 med til at forebygge og understøtte,  

 at de  

 ældre lever sundt,  

 og har mulighed for at vælge  

 noget mad de kan lide.
Den kommunale madservice er et element,  

 når kommunalbestyrelsen én gang årligt skal udarbejde kvalitetsstandarder for  

 personlig og praktisk hjælp.
Indholdet,  

 omfanget og udførelsen af den kommunale madservice bliver dermed synliggjort,  

 og er således et godt udgangspunkt for formuleringen af en god kostpolitik.
Kommunerne har et selvstændigt ansvar for at sætte de ældres  

 kost på dagsordenen,  

 og der findes  

 vejledningsmateriale fra bl.a.
Fødevarestyrelsen,  

 som løbende kommer med forslag til,  

 hvordan  

 man kan indrette madtilbudene bedst muligt.
 Det er en del af det kommunale selvstyre at fastlægge  

 ældrepolitikken lokalt,  

 herunder madområdet.  

 Det er nu engang kommunalbestyrelsens ansvar,  

 og jeg mener ikke,  

 at der er behov for  

 centralt fastsatte retningslinier på dette område.
 Spørgsmål 3:
 Ministeren bedes oplyse,  

 hvor mange  

 kommuner der yder personligt tillæg til den kommunale madservice.
 Svar:
 Personlige tillæg tildeles af kommunerne til folkepensionister efter en  

 nærmere konkret og individuel vurdering af pensionistens økonomiske forhold.
 Der er ikke krav om,  

 at  

 kommunerne skal registrere hvilke typer af udgifter kommunerne yder  

 personlige  

 tillæg til,  

 og der findes derfor heller ikke en  

 central registrering af dette.
 Det følger heraf,  

 at Socialministeriet  

 ikke har data/statistik om,  

 hvor mange  

 kommuner der yder personlige tillæg til pensionister som hjælp til betaling  

 for  

 den kommunale madservice,  

 og der foreligger  

 ingen undersøgelser herom.
 Spørgsmål nr. 4:
Er ministeren enig i,  

 at det er  

 afgørende at sikre,  

 at ældres egenbetaling til  

 de kommunale madordninger er tilstrækkeligt lave,  

 så ingen pensionister af økonomiske grunde er forhindret i at benytte sig af  

 ordningen? Svar:
Kommunerne har mulighed for at opkræve betaling for udgifterne  

 til madservice.
Det gælder dog,  

 at kommunen  

 ved fastsættelsen af betalingen højst kan medregne de samlede udgifter,  

 der er forbundet med tilbudet.
Det er op til den enkelte kommunalbestyrelse,  

 som led i fastlæggelsen af kommunens serviceniveau,  

 at bestemme,  

 hvor stort et tilskud,  

 kommunen ønsker at yde til den kommunale madservice.
De fleste kommuner  

 vælger  

 dog at give et tilskud til madservice,  

 så egenbetalingen  

 kun dækker en del af udgifterne.
For mig er det afgørende,  

 at  

 alle ældre,  

 som er visiteret til madservice  

 også skal have råd til at benytte sig af den.
Såfremt det ikke er tilfældet,  

 har kommunen mulighed for at yde fx personligt tillæg.
