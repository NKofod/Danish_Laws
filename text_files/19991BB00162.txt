Fremsat den 15. maj 2000 af Peter Skaarup (DF), K  

 ristian Thulesen Dahl (DF) og Pia Kjærsga  

 ard (DF) Forslag til folketingsbeslutning om afhøring af sexmisbrugte børn Folketinget pålægger regeringen at  

 fremsætte fornødne lovforslag og foretage nødvendige  

 ændringer i bekendtgørelser, cirkulærer, vejledninger og  

 øvrige administrative forskrifter, der ændrer reglerne for  

 afhøringen af misbrugte børn i sager om seksuelle overgreb,  

 således at den sigtede eller mistænkte ikke får mulighed  

 for at overvære afhøringen af det barn, som vedkommende er  

 sigtet eller mistænkt for at have misbrugt seksuelt.
Bemærkninger til forslaget Forslagsstillerne er af den opfattelse, at  

 det er forkasteligt, at personer, der er sigtede eller mistænkte for  

 seksualforbrydelser imod børn, i fremtiden skal have lov til at  

 overvære afhøringen af det barn, som vedkommende er sigtet eller  

 mistænkt for at have misbrugt seksuelt.
Det er Rigsadvokaten, der har  

 informeret statsadvokaterne og politimestrene om den nye praksis ved  

 afhøring af sexmisbrugte børn.
 Rigsadvokatens beslutning har naturligt nok skabt en del  

 røre, da den nye praksis ganske enkelt betyder, at mens barnet bliver  

 afhørt, sidder den sigtede eller mistænkte i et andet rum ved  

 siden af og ser og lytter med via en tv-skærm.
I forbindelse med afhøringen vil barnet som oftest  

 være vidende om, at den sigtede eller mistænkte sidder i et andet  

 lokale og ser afhøringen på en fjernsynsskærm.
Dermed  

 risikerer man helt klart, at barnet bliver hæmmet i sine udtalelser  

 eller slet ikke vil udtale sig, fordi den sigtede eller mistænkte ser  

 med.
Ordningen tilgodeser derfor den sigtedes eller  

 mistænktes retssikkerhed, men dette sker desværre på  

 bekostning af den forulempedes   barnets.
Derfor kan denne nye praksis ikke  

 være andet end en krænkelse af den forulempedes retssikkerhed.  

 Det finder Dansk Folkeparti uacceptabelt.
Pårørende til de  

 seksuelt misbrugte børn kan uden tvivl bekræfte dette.
Derfor er  

 forslagsstillerne meget stærkt modstandere af denne nye praksis, da der  

 er stor risiko for, at de forulempede   børnene   vil blive meget  

 hæmmet i deres udsagn.
Fra eksperthold advares der også kraftigt mod den  

 nye praksis.
Formanden for Børnesagens Fællesråd, Peter  

 Grevsen, forudser f.eks., at antallet af børn, der vil stå frem  

 og fortælle om seksuelle overgreb, vil falde drastisk i de kommende  

 år, og til Aktuelt den 7. april 2000 udtaler han:
Forslagsstillerne mener, at børn, der  

 udsættes for overgreb, gennem en periode har levet med fortielser, pres  

 og trusler, og det er jo netop denne proces, som børnene vil  

 genopleve, hvis deres forklaringer skal overhøres af en mulig  

 gerningsmand.
Det må jo, når alt kommer til alt, dreje sig om, at  

 børnene skal føle sig trygge og tillidsfulde i denne i forvejen  

 vanskelige situation.
Dette vil ikke kunne opfyldes, når der er risiko  

 for, at et misbrugt barn kommer til at stå ansigt til ansigt med  

 børnemishandleren ved en tilfældighed på politistationen,  

 fordi gerningsmanden nu har lov til at overvære afhøringen.
Fra politiets side er der også store  

 betænkeligheder ved denne nye praksis.
Kriminalassistent hos Gladsaxe  

 Politi Steen Hansen, der har stået for afhøringer af over 100  

 børn, har den 12. april 2000 til Aktuelt udtalt:
Forslagsstillerne mener endvidere, at det er  

 et problem, at den sigtede eller mistænkte efter at have fulgt  

 afhøringen af barnet nu kan diskutere den med sin forsvarer og  

 måske afpasse den forklaring, som vedkommende skal give til politiet.  

 Det er ikke rimeligt.
Tidligere har det været sådan, at  

 forsvareren har haft adgang til at se afhøringen, mens den sigtede  

 eller mistænkte ikke har haft lejlighed til det.
Forslagsstillerne  

 mener herudover, at de nye regler betyder øget ressourceforbrug hos  

 politiet.
Vicekriminalkommissær i Frederikssund Politi Bjarne Stig  

 Nielsen er i JydskeVestkysten den 12. april 2000 refereret for at udtale, at  

 det før kun var nødvendigt med to politifolk til sådan en  

 afhøring, nu vil der være behov for tre.
Forslagsstillerne  

 finder, at dette er et unødvendigt ressourceforbrug, der ellers kunne  

 være anvendt til at opklare den slags meget ubehagelige  

 seksualforbrydelser, der her er tale om.
Forslagsstillerne ønsker med forslaget at  

 pålægge regeringen at tage initiativ til at ændre denne nye  

 praksis, således at den sigtede eller mistænkte ikke har mulighed  

 for at overvære afhøringen af det barn, som vedkommende er  

 sigtet eller mistænkt for at have misbrugt seksuelt.
Derved kan  

 regeringen medvirke til at forhindre, at den nye praksis medfører  

 færre anmeldelser af seksuelle overgreb mod børn, ligesom man  

 undgår et tilbageskridt i kampen for at komme seksuelle overgreb mod  

 børn til livs.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afhøring af  

 sexmisbrugte børn.
(Beslutningsforslag nr.
B 162).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
