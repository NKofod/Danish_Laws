(Til samtlige til eksport af fersk kød,  

 fersk fjerkrækød og kødvarer autoriserede virksomheder, til private  

 slagtehuse samt dyrlægerne ved disse) Som tidligere meddelt er der i EF vedtaget regler for sundhedsmæssig  

 undersøgelse og kontrol af fersk kød og fjerkrækød.
 Regelsættet indebærer at undersøgelse, indretningsbetingelser og de  

 opkrævede afgifter harmoniseres i overensstemmelse med et basisdirektiv  

 85/73/EØF og efter retningslinier fastsat i Rådsbeslutning 88/408/EØF og  

 Rådsdirektiv 88/409/EØF.
 I medfør af ovennævnte bestemmelser er Medlemsstaterne forpligtet til at  

 omsætte vedtagelserne til national lovgivning, og som følge heraf er  

 nedenstående lovændringer og bekendtgørelser vedtaget:
forhandling, udførsel og indførsel af fjerkræ m.v., Kommentarer til de enkelte ændringer anføres efterfølgende, idet ændrede  

 bestemmelser vedlægges til orientering:
a) Lov om ændring af lov om kød m.m. vedlægges ikke, idet ændringen  

 udelukkende indebærer en ophævelse af § 30, stk. 2, i henhold til hvilket  

 kommunerne afholdt samtlige udgifter ved tilsyn og kontrol med de i § 10 og §  

 14 nævnte virksomheder.
Der er således skabt hjemmel til, at  

 kontroludgifterne opkræves af Veterinærdirektoratet hos virksomhedens ejer,  

 hvorefter beløbet refunderes kommunen.
 b) Lov nr. 162 af 19. marts 1991' om ændring af lov om slagtning,  

 forhandling, udførsel og indførsel af fjerkræ m.v.
 Med lovændringen bringes reglerne om afholdelse af udgifter til  

 fjerkrækødkontrollen i overensstemmelse med de fælles, bindende EF-regler  

 herom, således at afgifterne til dækning af sundhedsmæssig undersøgelse og  

 kontrol opkræves hos produktionsvirksomhedens ejer efter takster og regler  

 fastsat i Rådsbeslutning 88/408/EØF.
 Endvidere foretages enkelte systematiske ændringer, der er nødvendige for  

 at tilpasse loven til de ændrede praktiske forhold omkring dyrlægekontrollen.
 Bemærkninger til lovens enkelte bestemmelser.
Til nr. 1 Ophævelse af § 4, stk. 1, sidste punktum, erstattes af den nye § 6, stk.  

 4. I konsekvens heraf bortfalder § 8 i den hidtidige formulering.
Til nr. 2 Ad stk. 2:
Ifølge den gældende lovs § 6, stk 2, forudsættes såvel en statslig som en  

 kommunal dyrlægekontrol, men således at kommunalbestyrelserne betaler  

 udgifterne til den kontrol, der udføres af de kommunalt ansatte dyrlæger.
Der  

 findes imidlertid ikke længere kommunalt tilsyn eller kommunalt ansatte  

 dyrlæger på fjerkræslagterier, hvorfor bestemmelsen er udformet i  

 overensstemmelse med de nuværende forhold vedrørende veterinærkontrol med  

 fjerkræslagterier.
 Ad stk. 3:
 Bestemmelsen åbner mulighed for at etablere kommunal dyrlægekontrol med  

 visse former for fjerkræslagtninger, såfremt der skulle vise sig behov  

 herfor.
 Ad stk. 4:
Bestemmelsen er indsat med henblik på gennemførelse af Rådets beslutning  

 88/408/EØF af 15. juni 1988 om sundhedsbestemmelser for kød til  

 hjemmemarkedet og om størrelserne af den afgift, der i henhold til direktiv  

 85/73/EØF skal opkræves ved undersøgelse af sådant kød.
Bestemmelsen giver  

 mulighed for at opkræve afgifter til dækning af udgifterne til  

 veterinærkontrollen på alle fjerkrævirksomheder.
 Ad stk. 5:
 Bestemmelsen svarer til bestemmelsen i § 8, stk. 2, i den tidligere  

 affattelse.
Til nr. 3 Bestemmelsen gør det muligt for tilsynspersonalet uden retskendelse at få  

 adgang til de virksomheder, som de fører tilsyn med.
Tilsvarende bestemmelser  

 findes i andre love vedrørende kontrol med bl. a. levnedsmidler.
 c) Bekendtgørelse nr. 302 af 10. maj 1991 om afgifter ved offentlig  

 kontrol med kød m.m.
 Ændringerne består - udover det i indledningen anførte, hvori der bl. a.  

 henvises til de vedtagne EF-bestemmelser - i, at også kommunalt godkendte  

 virksomheder pålægges den i EF vedtagne afgift under de heri indeholdte  

 regler.
§ 3  og § 4: Afgifterne opkræves af  

 Veterinærdirektoratet som a conto beløb fastsat i finansloven.
Disse  

 korrigeres på grundlag af de i § 4, stk. 2, anførte indberetninger ved årets  

 udgang.
 d) Bekendtgørelse nr. 269 af 1. maj 1991 om kød m.m. til hjem memarkedet.
 Bekendtgørelsen erstatter Landbrugsministeriets bekendtgørelse nr. 496 af  

 15. august 1988 om samme emne, og indledningen til bekendtgørelsen er udvidet  

 med henvisning til de relevante EFdirektiver 85/73/EØF og 88/409/EØF, som  

 begge vedrører afgifter ved kontrol med fersk kød og fjerkrækød.
 Generelt kan bemærkes, at betegnelsen »kontrollerende dyrlæge«  

 er erstattet med ordet »embedsdyrlæge«, der angiver, at dyrlægen er  

 ansat af en »kompetent myndighed«.
 Til de enkelte §§ skal følgende bemærkes:
I henhold til bestemmelserne i direktiv 88/409/EØF skal  

 hjemmemarkedsvirksomhederne i 2 faser tilpasses ferskkøddirektivets  

 bestemmelser.
Bestemmelserne i § 7, stk. 2-8 repræsenterer 1. fase og  

 omfatter, som det fremgår, visse skærpelser af kravene til de private  

 slagtehuse.
 Stk. 2: Omgående slagtning, afblødning og afskæring/afhudning.
 For såvidt angår afhudning henvises til stk. 4.
 Stk. 5: Udtagning af organer skal foretages straks og skal være  

 tilendebragt senest 45 minutter efter bedøvelsen.
 Stk. 7: Afskrift fra ferskkøddirektivets bestemmelser om  

 bedømmelsesregler for sammenblandet blod og slagteaffald.
 Stk. 8: Såfremt der sker ændring af Veterinærdirektoratets bestemmelser  

 om undersøgelse for trikiner, vil dette blive meddelt.
 Datoen for eventuel iværksættelse af 2. fase forhandles p.t.
 § 21, stk. 2:
 I overensstemmelse med krav fra EF er det præciseret, at tilsyn med  

 virksomheder, godkendt i henhold til § 15 og § 16, skal foregå under ansvar  

 af en embedsdyrlæge.
 Endelig bemærkes, at § 22 om straffebestemmelser er udvidet, idet der er  

 henvist til nærmere angivne straffeområder og -forhold.
 Bekendtgørelsen træder i kraft den 1. juni 1991, og samtidig ophæves  

 bekendtgørelse nr. 496 af 15. august 1988.
 Veterinærdirektoratet har ved skrivelser til private slagtehuse og til de  

 eksportautoriserede virksomheder af henholdsvis 20. og 21. november 1990 kort  

 redegjort for de ændringer, som ville blive følgen af de nye EF-vedtagelser.
 Imidlertid var der på daværende tidspunkt ikke mulighed for lovændringer,  

 ligesom finansloven ikke var vedtaget (grundet valg og ny regeringsdannelse).
 Med henvisning hertil citeres til orientering følgende uddrag fra  

 finansloven:
 Budgetteringsforudsætninger:
Udgifterne til kødkontrollen afholdes af virksomhederne, medmindre  

 landbrugsministeren træffer anden bestemmelse.
I finansåret 1991 søges  

 følgende indtægtsdækning af kontroludgifterne på virksomhederne i pct.:  

 Svineslagterier 100, kreaturslagterier 72, 5, øvrige virksomheder (herunder  

 opskærings- og fjerkrævirksomheder) 44, frysehuse dog 100, samt af de i Rådsbeslutning 88/408/EØF fastsatte takster:
 Herudover er der mulighed for at afvige fra de angivne beløb i opad~ eller  

 nedadgående retning under hensyntagen til de faktiske  

 slagtekontrolomkostninger, idet dog nedsættelser indtil videre højst kan  

 beløbe sig til 55%.
 Yderligere kan der i det beregnede beløb fratrækkes 0,725 ECU/t til  

 dækning af »Administrationsomkostninger«, såfremt virksomheden selv  

 afholder disse (kontor, varme, telefon samt øvrige faciliteter), der er  

 nødvendige for kontrollens udførelse.
 Med henblik på den endelige opgørelse af virksomhedernes afgiftsbeløb er  

 der udarbejdet følgende nye, ændrede indberetningsskemaer:
 Af væsentlige ændringer i forbindelse med skemaerne kan anføres, at  

 angivelse af »Antal tuberkuløse« er udgået, samt at der for  

 eksportautoriserede virksomheder skal angives: Slagtet vægt i tons samt  

 mængde af opskåret kød ligeledes i tons, opdelt i opskæringer af egne og af  

 tilførte råvarer.
 P.V.V.
