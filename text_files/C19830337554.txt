 Dags dato har man tilskrevet De statsanerkendte arbejdsløshedskasser,  

 således:
»Vedrørende overholdelse af fristerne for indberetning af ledige, som skal i arbejdstilbud.
 Foranlediget af drøftelser i Landsarbejdsnævnet af  

 arbejdstilbudsordningen, har direktoratet foretaget en rundspørge til  

 arbejdsmarkedsnævnenes sekretariater med henblik på at få oplyst bl.a.  

 indberetningspraksis.
 Af nævnssekretariaternes svar fremgik, at en betydelig del af  

 indberetningerne fra arbejdsløshedskasserne til arbejdsformidlingen indgår  

 for sent, d.v.s. efter de i direktoratets cirkulærer fastsatte frister herom.
 Konsekvenserne af for sene indberetninger er for sene placeringer,  

 forkortet placeringstid og i nogle tilfælde tab af dagpengeretten og  

 godtgørelseskrav i henhold til lov nr. 244 af 8/6-83 om amtskommunernes  

 forpligtelse til at betale godtgørelse svarende til mistede  

 arbejdsløshedsdagpenge.
Direktoratet skal på den baggrund indskærpe, at fristerne for  

 arbejdsløshedskassernes meddelelsespligt i henhold til § 4 i bekendtgørelse  

 nr. 70 af 18/2-83 om arbejdstilbud til ledige fremover overholdes.« Hvilket herved meddeles.
 P.D.V.
Per Hersby kontorchef /E.
Kongstad fm.
