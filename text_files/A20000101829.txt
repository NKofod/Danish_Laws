Bekendtgørelse  

 af lov om økonomisk bistand til dagspressens finansieringsinstitut Herved bekendtgøres lov nr. 192 af 9. maj 1984 om økonomisk  

 bistand til dagspressens finansieringsinstitut med de ændringer, der  

 følger af lov nr. 1113 af 29. december 1997.
 § 1. Statsministeren bemyndiges til af statskassen  

 at yde garanti på indtil 30 mill. kr. og et årligt tilskud  

 på 14 mill. kr. til dagspressens finansieringsinstitut.
 Stk. 2. Instituttets vedtægter skal godkendes af  

 statsministeren, og der føres regnskabsmæssigt tilsyn med  

 instituttet af tilsynsrådet, jfr. § 5, stk. 2.
§ 2. Garantien omfatter kautionsforpligtelser, der  

 indgås af instituttet i forbindelse med opførelse, ombygning,  

 udvidelse og modernisering af anlæg til avisfremstilling og  

 distribution.
Garantien omfatter endvidere kautionsforpligtelser, som  

 instituttet påtager sig i særlige tilfælde i forbindelse  

 med gennemførelse af en økonomisk sanering af en avis.
 Stk. 2. Instituttet kan i forbindelse med et tilsagn om  

 tilskud til etablering af et nyt dagblad, jfr. § 3, stk. 1, nr. 3,  

 påtage sig kautionsforpligtelse.
 Stk. 3. Garantien kan betinges af, at instituttet selv  

 tilvejebringer en af statsministeren fastsat ansvarlig kapital.
 Stk. 4. Statens garanti kan kun gøres gældende i  

 det omfang, instituttets egenkapital ikke kan dække dets forpligtelser.  

 Dette gælder dog ikke inden for en samlet beløbsramme af 10  

 mill. kr. den kautionsforpligtelse, der er nævnt i stk. 2. Staten  

 har ikke regres mod instituttet for beløb, der er afholdt efter 2.  

 pkt.
 § 3. Det årlige tilskud kan anvendes til  

 følgende formål efter instituttets nærmere  

 bestemmelse:
 1)	7 mio. kr. kan anvendes til følgende formål:
a)	Bistand til finansiering af de foranstaltninger, som er nævnt  

 i § 2, stk. 1, 1. pkt.
I særlige tilfælde kan der ydes  

 tilskud til produktudvikling og markedsforskning samt til beslægtede  

 formål, der er godkendt af tilsynsrådet, jf. § 5.
 b)	Bistand til finansiering af planlægning af nye dagblade.
 c)	Bistand til finansiering af etablering af nye dagblade.
2)	7 mio. kr. kan anvendes til bistand til finansiering af  

 foranstaltninger i forbindelse med gennemførelse af en  

 økonomisk sanering af et dagblad, herunder i særlige  

 tilfælde som udviklingsstøtte i op til 4 år.
Tilskuddet  

 kan dog kun anvendes som udviklingsstøtte, hvis  

 finansieringsinstituttet samtidig af egne midler yder udviklingsstøtte  

 med mindst et tilsvarende beløb til det pågældende  

 dagblad.
Stk. 2. Uforbrugte tilskudsbeløb efter denne lov, der  

 ikke anvendes i et regnskabsår, overføres til det  

 følgende finansår.
Uforbrugte tilskudsbeløb er enten  

 tilskud, der ikke er bevilget, eller tilskud, der er bevilget, men ikke  

 udbetalt, da de pågældende projekter ikke er  

 gennemført.
§ 4. Kaution i henhold til § 2, stk. 1,  

 kan ydes til medlemmer af finansieringsinstituttet.
Kaution efter § 2,  

 stk. 2, og tilskud i henhold til § 3 kan foruden til dagblade ydes  

 til aviser, der udkommer med mindst ét nummer månedligt, og som  

 sælges.
§ 5. Statsministeren nedsætter et  

 tilsynsråd på fem medlemmer.
Rådets formand og de 4 andre  

 medlemmer beskikkes af statsministeren for 3 år ad gangen.
Heraf  

 beskikkes 1 medlem efter indstilling fra Dansk Journalistforbund og 1 medlem  

 efter indstilling fra Danske Dagblades Forening.
Genbeskikkelse kan finde  

 sted.
Statsministeren fastsætter rådets forretningsorden.
 Stk. 2. Tilsynsrådet skal føre det  

 regnskabsmæssige tilsyn, der er nævnt i § 1, stk. 2,  

 samt rådgive ministeren i spørgsmål om  

 finansieringsinstituttets virksomhed og i spørgsmål om  

 statsgarantiens størrelse.
 Stk. 3. Den, hvis ansøgning om støtte efter  

 § 2, stk. 2, eller § 3 ikke er imødekommet fuldt ud,  

 kan klage til tilsynsrådet, der har den endelige administrative  

 afgørelse.
 § 6. Loven træder i kraft den 1. juli  

 1984.
 Stk. 2. Lov nr. 214 af 27. maj 1970 ophæves.
 § 7. Loven gælder ikke for  

 Færøerne og Grønland.
 Lov nr. 1113 af 29. december 1997, ved hvis § 1 der  

 er foretaget ændringer af § 3, stk.1, sket ophævelse af  

 § 3, stk. 2, hvorved stk. 3 blev stk. 2, foretaget  

 ændringer af den nye § 3, stk. 2, og af § 5,  

 stk. 1, indeholder i § 2 følgende bestemmelse:
§ 2 Loven træder i kraft den 1. januar 1998.
