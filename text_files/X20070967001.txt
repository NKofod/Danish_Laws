Lejlighed uden bopælspligt erhvervet og  

 anvendt som sommerbolig Spørgsmål Er dødsboet  

 efter spørger skattepligtig ved udlæg af ejerlejlighed L til spørgers søn? Svar Nej.
Beskrivelse af de faktiske forhold Spørger er født  

 i Danmark i 1939, men flyttede til USA i slutningen af 1960'erne.
Spørger var  

 fraskilt og havde bopæl i Los Angeles.
Sønnen boede ligeledes i Californien.
 Spørger døde i  

 juli 2005. Dødsboet behandles i USA, men spørger ejede to ejendomme i  

 Danmark:
1) Ejerlejligheden  

 L Lejligheden er erhvervet  

 i 1981 efter at spørger flyttede til USA.
Det er en lejlighed på  

 108 m2. Lejligheden har ikke været udlejet,  

 men alene anvendt i forbindelse med ferieophold i Danmark.
2) Ejerlejligheden  

 N Lejligheden er  

 erhvervet i april 2005. Det er en nyopført lejlighed på  

 104 m2. Lejligheden er ikke anvendt af  

 spørger, idet den ikke var færdigopført ved spørgers død.
Det er  

 hensigten, at lejlighed L skal udlægges til spørgers søn, mens lejlighed N  

 skal  

 sælges i boet.
Det er oplyst, at lejlighederne eventuelt skal udlægges ved et  

 subsidiært skifte i Danmark, hvis Justitsministeriet meddeler tilladelse  

 hertil.
Spørgers eventuelle opfattelse ifølge anmodning og bemærkninger til  

 sagsfremstilling Det er  

 repræsentantens opfattelse, at ejerlejligheden L kan udloddes skattefrit til  

 sønnen.
SKATs indstilling og begrundelse Dødsboskatteloven  

 finder anvendelse på indkomstbeskatning i forbindelse med dødsfald.
Loven  

 indeholder regler om beskatning af dødsboer, herunder også regler om  

 beskatning  

 af personer mv., der modtager udlodning fra et dødsbo.
 Det fremgår af  

 dødsboskatteloven (DBSL) § 1 stk. 3, at pligt til at betale indkomstskat  

 efter  

 lovens bestemmelser ligeledes gælder for dødsboer, der behandles i udlandet.  

 Reglerne i dødsboskatteloven gælder uanset om skiftet sker i Danmark efter  

 henvisning fra justitsministeriet eller skiftet sker i udlandet, idet de  

 omhandlede regler også skal anvendes ved et begrænset skattepligtigt dødsbo  

 omfattet  

 af lovens kapitel 9.
 Der henvises til  

 DBSL § 54, stk. 4, om boets eventuelle skattefrihed og til § 56 stk. 1,  

 hvoraf  

 det fremgår, at §§ 19-51 (kapitel 5) med visse undtagelser også skal anvendes  

 ved begrænset skattepligtige dødsboer.
 Hvis et dødsbos  

 aktiver og nettoformue ikke overstiger beløbsgrænserne i DBSL § 6, vil boet  

 være skattefritaget, herunder også af en eventuel ejendomsavance ved  

 afståelse  

 eller udlodning.
Er et dødsbo  

 ikke skattefritaget, kan dødsboet afstå en ejendom omfattet af  

 ejendomsavancebeskatningslovens (EBL) § 8 skattefrit, hvis en afståelse før  

 dødsfaldet ville have været skattefri efter bestemmelsen.
Dette fremgår af  

 DBSL  

 § 27, stk. 2. Samme betingelser gælder ved udlodning, jf.
DBSL § 29, stk. 2.
 Afgørende for om  

 en ejendom kan afstås uden beskatning er herefter, om afdøde kunne have  

 afstået  

 ejendommen skattefrit efter EBL § 8 før sin død.
Fortjeneste ved  

 afståelse af fast ejendom skal som udgangspunkt medregnes ved  

 indkomstopgørelsen,  

 jf.
EBL § 1.
Efter EBL § 8,  

 stk. 1, skal fortjeneste ved afståelse af en- og tofamilieshuse og  

 ejerlejligheder dog ikke medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit.
Det er dog efter stk. 1, nr. 1, en betingelse  

 for skattefriheden, at ejendommens samlede grundareal er mindre end  

 1.400 m2, eller at der som nævnt i stk. 1, nr.  

 2, ifølge offentlig myndigheds bestemmelse ikke fra ejendommen kan udstykkes  

 grund til selvstændig bebyggelse.
 Efter EBL § 8,  

 stk. 2, gælder disse regler også for sommerhusejendomme og lignende, som  

 ejeren  

 eller dennes husstand har benyttet til privat formål i en del af eller hele  

 den  

 periode, hvori denne har ejet ejendommen, og hvor ejendommen har opfyldt  

 betingelserne for at kunne afstås skattefrit.
 For at reglerne  

 i EBL § 8, stk. 2, kan anvendes ved afståelse af en ejendom, kræves det, at  

 der  

 er tale om afståelse af sommerhusejendomme eller lignende.
 Parcelhusreglen  

 i EBL § 8, stk. 1 og 2, fandtes tidligere i lov om særlig indkomstskat mv. §  

 2 A, stk. 1 og 2.
 Hverken  

 forarbejderne til ejendomsavancebeskatningsloven eller til lov om særlig  

 indkomstskat mv. indeholder en afgrænsning af, hvilke typer ejendomme, der er  

 omfattet af henholdsvis stk. 1 og 2.
Told- og  

 Skattestyrelsen har i en kommentar, jf.
TfS1998,122, til en  

 Ligningsrådsafgørelse (TfS1998,118) udtalt, at det er Styrelsens opfattelse,  

 at  

 helårshuse kun kan omfattes af EBL § 8, stk. 2, hvis huset er købt som og  

 rent  

 faktisk anvendt som sommerbolig.
Det er ejeren, der må sandsynliggøre, at  

 helårshuset er erhvervet til brug for sommerbolig.
Landsretten har  

 således også i  


  

 SKM2006.144.ØLR  


  

 lagt til grund, at det er skattemyndighedernes praksis, at skattefrihed efter  

 EBL § 8, stk. 2, ved afhændelse af en ejendom, der har status som helårshus,  

 alene kan opnås, når ejendommen er erhvervet med henblik på anvendelse som  

 fritidshus og herefter anvendt således.
Højesteret har ved afgørelse af den  

 9.  

 marts 2007 stadfæstet Landsrettens afgørelse, jf.  


  

 SKM2007.209.HR  


.
 Det følger  

 således af praksis, at der kan opnås skattefrihed efter EBL § 8, stk. 2, ved  

 afhændelse af en ejendom, når ejendommen er erhvervet med henblik på  

 anvendelse  

 som fritidsbolig og herefter er anvendt således.
I den konkrete  

 sag er der efter det oplyste tale om en ejerlejlighed uden bopælspligt, og  

 som  

 formelt kun kan anvendes til helårsbeboelse, hvis der sker  

 folkeregistertilmelding på adressen.
Det er ved en tilmelding til  

 Folkeregistret  

 muligt at få ændret lejlighedens status til helårsbolig med bopælspligt, og  

 det  

 er derfor SKATs opfattelse, at der er tale om en helårsbolig omfattet af EBL  

 §  

 8, stk. 1.
 Hvorvidt  

 lejligheden vil kunne omfattes af EBL § 8, stk. 2, afhænger som nævnt ovenfor  

 af, om lejligheden er købt med henblik på anvendelse som sommerbolig, og om  

 lejligheden rent faktisk også er anvendt som sommerbolig.
 Det fremgår af  

 det oplyste, at spørger har erhvervet lejligheden med henblik på anvendelse  

 til  

 ferieophold i Danmark.
Det er derfor  

 SKATs opfattelse, at lejligheden kan anses for erhvervet som sommerbolig for  

 spørger.
På det foreliggende grundlag, er det endvidere SKATs opfattelse, at  

 betingelsen om faktisk anvendelse som sommerbolig er opfyldt, idet spørger  

 frem  

 til sin død udelukkende anvendte lejligheden ved ferieophold i Danmark.
Det  

 ændrer ikke ved SKATs opfattelse af lejlighedens faktiske anvendelse, at  

 spørger havde erhvervet lejlighed N som endnu ikke var færdigopført ved  

 spørgers død.
 På baggrund af  

 ovenstående er det SKATs vurdering, at lejlighed L, ved spørgers død, kunne  

 være afstået uden beskatning efter EBL § 8, stk. 2.
 SKAT indstiller  

 derfor, at spørgsmålet om dødsboet efter spørger er dødsboskattepligtig ved  

 udlæg af ejerlejlighed til spørgers søn besvares med et nej.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år fra afgørelsens dato.
