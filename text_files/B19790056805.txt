 I medfør af § 14 i lov nr. 333 af 19. juni 1974 om social bistand som  

 ændret ved lov nr. 258 af 8. juni 1978 fastsætter socialministeren herved  

 følgende bestemmelser om forbud mod nedværdigende behandling, fysisk  

 magtanvendelse og isolation i de af loven omfattede institutioner for voksne  

 med vidtgående fysiske eller psykiske handicap.
Endvidere fastsættes regler om anvendelse af fiksering i institutioner for  

 voksne med vidtgående fysiske eller psykiske handicap samt regler om  

 anvendelse af lukket institution for voksne med vidtgående fysiske eller  

 psykiske handicap.
Disse foranstaltninger må kun iværksættes, når forholdene  

 i det enkelte tilfælde gør det absolut påkrævet, og må kun opretholdes, så  

 længe betingelserne herfor er opfyldt, jfr. § 3. Såfremt pågældende modsætter  

 sig foranstaltningerne, og ikke er dømt til åndssvageforsorg/ institution  

 eller i henhold til retskendelse skal opholde sig i lukket institution, tager  

 amtskommunens social- og sundhedsudvalg stilling til, om der bør tilbydes  

 ophold i en anden institution eller eventuelt tilbydes anden hensigtsmæssig  

 foranstaltning.
Såfremt pågældende modsætter sig dette og kræver at blive  

 hjemsendt, kan hjemgivelse ikke nægtes.
Social- og sundhedsudvalget tager dog  

 forinden stilling til, om der er grundlag for at søge pågældende optaget på  

 psykiatrisk sygehus eller sygehusafdeling, jfr. sindssygelovens bestemmelser  

 herom.
 Om anvendelse af særlige sikkerhedsforanstaltninger over for åndssvage  

 lovovertrædere, herunder anbringelse i lukket institution samt isolation på  

 den lukkede del af det særlige afsnit for lovovertrædere på Rødbygård  

 henvises til kapitel II i socialministeriets bekendtgørelse om pligt til at  

 modtage åndssvage lovovertrædere i bistandslovens døgninstitutioner for  

 voksne med vidtgående fysiske eller psykiske handicap under amtskommunerne,  

 samt om særlige sikkerhedsforanstaltninger.
 Indgreb forudsættes i øvrigt kun anvendt i det omfang, de pædagogiske  

 midler, der er omtalt i socialstyrelsens supplerende cirkulæreskrivelse, har  

 vist sig utilstrækkelige.
FORBUD MOD NEDVÆRDIGENDE BEHANDLING,  

 LEGEMLIG AFSTRAFFELSE, FYSISK § 1.  Ydmygende, hånende eller anden nedværdigende  

 behandling er ikke tilladt.
 Stk. 2.  Legemlig afstraffelse er ikke tilladt.
 Stk. 3.  Isolation, hvorved forstås afsondring i aflåst  

 rum i kortere eller længere perioder, er, bortset fra den i § 7, stk. 2, i  

 socialministeriets ovennævnte bekendtgørelse om pligten til at modtage  

 åndssvage lovovertrædere nævnte adgang på Rødbygård, ikke tilladt.
 Stk. 4.  Fysisk magtanvendelse er, bortset fra de i § 2  

 nævnte tilfælde, ikke tilladt.
UNDTAGELSER FRA FORBUDET MOD FYSISK  

 MAGTANVENDELSE § 2.  Fysisk magtanvendelse i form af, at den  

 pågældende fastholdes eller føres til andet opholdssted, er dog tilladt,  

 såfremt den pågældende enten udviser en sådan adfærd, at fortsat ophold i  

 fællesskabet er uforsvarligt, eller såfremt den pågældende derved forhindres  

 i at skade sig selv.
Denne magtanvendelse skal afpasses efter forholdene i  

 den enkelte situation og må ikke gå ud over det strengt nødvendige.
 Stk. 2.  Handlinger, som har været nødvendige for at  

 modstå eller afværge et påbegyndt eller overhængende uretmæssigt angreb og  

 ikke åbenbart går ud over, hvad der under hensyn til angrebets farlighed,  

 angriberens person og det angrebne retsgodes betydning er forsvarligt,  

 omfattes af straffelovens bestemmelser om nødværge, hvorefter der kan blive  

 tale om at gå videre i forsvaret end anført i stk. 1. En medarbejder kan  

 således også gribe ind og hjælpe i udøvelsen af nødværge.
FÆLLES BETINGELSER FOR ANVENDELSE AF  

 FIKSERING OG ANBRINGELSE I § 3.  Anvendelse af fiksering og anbringelse i lukket  

 institution må kun ske i behandlingsøjemed og kun når samtlige følgende  

 betingelser er opfyldt:
 Stk. 2.  Den for vedkommende foranstaltning ansvarlige,  

 jfr. §§ 4 og 5 har pligt til at påse, at anvendelsen ikke udstrækkes længere  

 end absolut påkrævet.
 Stk. 3.  Bemyndigelse, herunder stående bemyndigelse,  

 til at iværksætte de nævnte foranstaltninger er ikke tilladt.
FIKSERING § 4.  Ved fiksering forstås anvendelse af mekanisk  

 tvangsmiddel i form af bælte, håndremme, fodremme eller livstykke.
Anden form  

 for mekanisk fiksering er ikke tilladt.
Stk. 2.  Fastspænding med stofseler til seng, stol eller  

 toilet for at hindre fald betragtes ikke som fiksering.
Det samme gælder den  

 form for fastspænding til kørestol eller andet hjælpemiddel, der anvendes  

 over for stærkt fysisk hæmmede personer som et nødvendigt led i behandlingen.  

 Som fiksering betragtes ej heller anvendelse af særligt lærredstøj til  

 personer, der river tøjet i stykker, eller anvendelse af bløde, beskyttende  

 specialhandsker til selvlemlæstende personer.
 Stk. 3.  Under fiksering bør personalet have kontakt med  

 den pågældende mindst hver halve time.
Stk. 4.  Fiksering skal ophøre, når det ikke længere er  

 absolut påkrævet.
Fiksering, der iværksættes efter kl. 6, må højst være 4  

 timer.
Fiksering, der iværksættes efter kl. 20, må højst vare 10 timer.
 Stk. 5.  Institutionens leder træffer beslutning om og  

 er ansvarlig for, at betingelserne for anvendelse af fiksering er opfyldt.
LUKKET INSTITUTION § 5.  Ved en lukket institution forstås en  

 institution, som har tilladelse til at holde yderdøre og vinduer konstant  

 aflåst.
Lukkede institutioner skal godkendes af socialstyrelsen efter  

 indstilling fra amtsrådet.
Stk. 2.  Amtskommunens social- og sundhedsudvalg kan  

 efter indstilling fra det sociale udvalg beslutte at anbringe voksne med  

 vidtgående psykiske handicap i lukket institution, når pågældende opfylder de  

 i § 3, stk. 1, nævnte betingelser.
Om anbringelse i lukket institution af  

 personer, som i henhold til retskendelse skal underkastes mentalundersøgelse  

 på institution eller er fritaget for varetægtsfængsling med krav om  

 anbringelse i institution, henvises til de særlige regler i § 7 i  

 socialministeriets ovennævnte bekendtgørelse om pligten til at modtage  

 åndssvage lovovertrædere.
 Stk. 3.  Såfremt det sociale udvalg efter reglerne i  

 bistandslovens § 33, stk. 1, nr. 3, jfr. afsnit VIII, har truffet beslutning  

 om anbringelse uden for hjemmet, kan unge mellem 15 og 18 år, som er dømt til  

 åndssvageforsorg/ institution, eller i henhold til retskendelse skal opholde  

 sig i lukket institution, og som opfylder de i § 3, stk. 1, nævnte  

 betingelser, optages i lukket institution for voksne med vidtgående psykiske  

 handicap.
 Stk. 4.  Den, der varetager pågældendes interesser, skal  

 altid underrettes om anbringelsen, såvidt muligt inden denne sker.
 § 6.  Ophold i lukket institution må højst vare 2  

 måneder.
 Stk. 2.  Såfremt de i § 3, stk. 1, nævnte betingelser i  

 det enkelte tilfælde gør det absolut påkrævet, kan amtsrådet efter  

 indstilling fra institutionenes leder dispensere fra 2 måneders grænsen for  

 nye perioder på højst 2 måneder.
 § 7.  Personer, der er anbragt i lukket institution ud  

 over 24 timer, skal have adgang til at opholde sig i fri luft mindst 1 time  

 dagligt.
 Stk. 2.  Under ophold i lukket institution kan den  

 pågældende beskæftiges uden for institutionen.
AFLÅSNING § 8.  Institutioner, der ikke er godkendt som lukkede,  

 kan aflåses om natten og undtagelsesvis i kortere perioder af dagen.
En  

 institution, der er aflåst hele eller næsten hele døgnet, skal være godkendt  

 som lukket institution.
SKEMATILFØRSLER OG INDBERETNINGER § 9.  Ved anvendelse af fiksering samt anbringelse i  

 lukket institution, skal institutionens leder samme dag indføre følgende  

 oplysninger på et særligt udarbejdet skema:
 Kopi af skemaet skal bero i institutionen i en særlig dertil beregnet  

 protokol.
 Stk. 2.  Institutionens leder indsender ved månedens  

 udgang skemaerne til amtsrådet med sine kommentarer.
 Stk. 3.  Amtsrådet gennemgår skemaerne, hvorpå kopi af  

 disse ved kvartalets udgang indsendes med amtsrådets kommentarer til  

 socialstyrelsen til orientering.
§ 10.  Overtrædelse af reglerne i kap. 1-6 samt  

 anvendelse af nødværge indberettes til amtsrådet.
Den i § 2, stk. 1,  

 beskrevne form for fysisk magtanvendelse skal således ikke indberettes.
Stk. 2.  Den implicerede medarbejder skal senest dagen  

 efter episoden afgive skriftlig indberetning derom til institutionens leder,  

 der med sine kommentarer samt forklaringer fra personer, der har overværet  

 episoden, inden 3 dage videresender indberetningen til amtsrådet.
Så vidt  

 muligt skal indberetningen ledsages af klientens redegørelse for episoden.
 Indberetningen skal indeholde følgende oplysninger:
 Stk. 3.  Såfremt der er begrundet mistanke om en  

 strafbar handling, der er undergivet offentlig påtale, skal institutionens  

 leder straks sende indberetning herom til amtsrådet.
 Stk. 4.  En medarbejder, som har overværet episoden, og  

 som ikke dagen efter er bedt om oplysninger til indberetningen, er pligtig at  

 meddele sin forklaring til institutionens leder.
 Stk. 5.  En medarbejder, der i øvrigt får begrundet  

 viden om episoden, skal også meddele institutionens leder denne viden.
 Stk. 6.  Institutionens leder giver samtidig med sin  

 indberetning til amtsrådet kopi af denne til den implicerede medarbejder samt  

 orienterer den, der varetager klientens interesser.
Stk. 7.  En medarbejder, der tjenstligt indberettes for  

 en tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Han skal samtidig gøres bekendt  

 med, at han ikke har pligt til at udtale sig om fremstillingen.
Stk. 8.  Hvis den implicerede part er institutionens  

 leder, skal der sendes indberetning direkte til amtsrådet.
Medarbejderen  

 giver i dette tilfælde institutionens leder genpart af sin indberetning.  

 Amtsrådet sørger for, at den, der varetager klientens interesser, orienteres.
 Stk. 9.  Amtsrådet træffer afgørelse i sagen inden 6  

 uger, og sender ved udgangen af kvartalet de modtagne indberetninger til  

 socialstyrelsen med oplysninger om, hvilke foranstaltninger amtsrådet har  

 foretaget.
 OM KLAGEADGANG, TILSYN, SANKTIONER M.V.
 § 11.  Klager vedrørende overtrædelse af  

 bestemmelserne i denne bekendtgørelse, indbringes for amtsrådet, der træffer  

 afgørelse om de foranstaltninger, der vil være at foretage.
 Stk. 2.  Amtsrådet skal besvare klagerne så hurtigt som  

 muligt og inden 6 uger.
§ 12.  Forinden besvarelsen af en klage anmoder  

 amtsrådet den ansvarlige institutionsleder om en udtalelse.
Med udtalelsen  

 indsendes en redegørelse fra den medarbejder, der har kendskab til de  

 forhold, der klages over.
Såfremt der er sket skematilførsel i henhold til §  

 9, skal en udskrift af tilførslen vedlægges.
Stk. 2.  Institutionens leder eller den, denne  

 bemyndiger dertil, skal herudover hurtigst muligt foretage en undersøgelse,  

 der omfatter samtale med den pågældende klient, de medarbejdere, der har  

 kendskab til de forhold, der klages over, og mulige vidner til episoden.
Der  

 udfærdiges rapport om de pågældende samtaler, og rapporten indsendes med  

 institutionslederens indstilling til amtsrådet med de i stk. 1 nævnte  

 oplysninger.
Desuden orienteres den, der varetager den pågældende klients  

 interesser.
 § 13.  Klager over amtsrådets beslutninger i medfør af  

 denne bekendtgørelse kan indbringes for socialstyrelsen og i sidste instans  

 for socialministeren.
 Stk. 2.  Socialstyrelsen kan pålægge amtsrådet at optage  

 en klagesag til behandling.
 § 14.  Klager over anbringelse i lukket institution  

 kan indbringes for den sociale ankestyrelse i henhold til bistandslovens §  

 15, stk. 4.
 § 15.  Amtsrådet fører tilsyn med institutionerne,  

 herunder med anvendelsen af reglerne i denne bekendtgørelse, jfr.  

 bistandslovens § 114.
 § 16.  Socialstyrelsen fører overtilsynet med  

 institutionerne, herunder med anvendelsen af reglerne i denne bekendtgørelse.
 Stk. 2.  Socialstyrelsen følger udviklingen på området  

 og aflægger lejlighedsvis besøg på institutionerne med henblik på at følge  

 udviklingen indenfor denne bekendtgørelses område og har i særlig grad  

 opmærksomheden henledt på forholdene i de lukkede institutioner.
 § 17.  Overfor den ansatte kan anvendes de  

 reaktionsmuligheder, der følger af pågældendes ansættelsesvilkår.
 § 18.  Denne bekendtgørelse indskrænker ikke det  

 ansvar, medarbejderne kan pådrage sig i henhold til straffeloven, jfr.  

 navnlig straffelovens kapitel 24 om forbrydelser mod kønssædeligheden og  

 kapitel 25 om forbrydelser mod liv og legeme.
 § 19.  Institutionens leder skal sikre sig, at såvel  

 institutionens klienter som de, der varetager pågældendes interesser, gøres  

 bekendt med reglerne i denne bekendtgørelse, herunder med adgangen til at  

 klage til henholdsvis den sociale ankestyrelse, jfr. § 14, og amtsrådet, jfr.  

 § 11, samt at amtsrådets beslutning kan indbringes for socialstyrelsen og i  

 sidste instans for socialministeren.
 § 20.  Der skal endvidere gives underretning om  

 adgangen til at rette henvendelse til det af folketinget i henhold til  

 grundlovens § 71, stk. 7, nedsatte tilsyn med personer, der er underkastet  

 administrativ frihedsberøvelse.
 § 21.  Denne bekendtgørelse udleveres til samtlige  

 medarbejdere, der over for institutionens leder kvitterer for modtagelsen.
IKRAFTTRÆDEN § 22.  Denne bekendtgørelse træder i kraft ved  

 bekendtgørelsen i Lovtidende med virkning fra den 1. januar 1980.
 Samtidig ophæves socialministeriets bekendtgørelse nr. 505 af 19.  

 september 1977 om magtanvendelse, isolation og lukket afdeling m.v. i  

 særforsorgens institutioner samt om klageadgangen over forsorgsudøvelsen.
