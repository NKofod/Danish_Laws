Bekendtgørelse af  

  

 lov om produktionsskoler Herved bekendtgøres lov om produktionsskoler, jf.  

 lovbekendtgørelse nr. 75 af 29. januar 2003, med de ændringer, der følger af  

 lov nr. 297 af 30. april 2003, lov nr. 418 af 10. juni 2003, lov nr. 1226 af  

 27. december 2003, lov nr. 1228 af 27. december 2003 og lov nr. 361 af 19.  

 maj  

 2004.
Kapitel 1 Formål og virksomhed § 1.  

  

 Produktionsskoler  

 tilbyder undervisningsforløb, der er baseret på praktisk arbejde og  

 produktion.  

 Tilbudet gives til unge under 25 år, som ikke har gennemført en  

 ungdomsuddannelse, og som ikke umiddelbart har forudsætninger for at  

 påbegynde  

 en sådan uddannelse, eller har afbrudt en ungdomsuddannelse.
Stk. 2.  

  

 Tilbudet  

 skal styrke deltagernes personlige udvikling og forbedre deres muligheder i  

 uddannelsessystemet og på det almindelige arbejdsmarked, herunder til  

 beskæftigelse i fleksjob, i skånejob eller lignende.
Tilbudet skal endvidere  

 bidrage til at udvikle deltagernes interesse for og evne til aktiv medvirken  

 i  

 et demokratisk samfund.
 Stk. 3.  

  

 Tilbudet  

 tilrettelægges med særligt henblik på, at den unge opnår kvalifikationer, der  

 kan føre til gennemførelse af en erhvervskompetencegivende ungdomsuddannelse.
Stk. 4.  

  

 Tilbudet  

 tilrettelægges som heltidsundervisning.
Undervisningsministeren kan fastsætte  

 nærmere regler herom.
Stk. 5.  

  

 Optagelse  

 og udskrivning af deltagere finder sted løbende under hensyn til de enkelte  

 deltageres behov.
Ved optagelsen udarbejdes en plan for den enkelte deltagers  

 forløb.
Undervisningsministeren fastsætter nærmere regler herom.
§ 2.  

  

 Produktionsskoletilbud omfatter praktisk arbejde, produktion og teoretisk  

 undervisning i tilknytning hertil.
Den teoretiske undervisning skal være af  

 betydeligt omfang og i størst muligt omfang integreres med det praktiske  

 arbejde.
 Stk. 2.  

  

 I tilbudet  

 skal indgå uddannelses- og erhvervsvejledning.
 Stk. 3.  

  

 Tilbudet  

 skal fortrinsvis have relation til fagområder inden for de  

 erhvervskompetencegivende ungdomsuddannelser.
 Stk. 4.  

  

 Til  

 deltagere med behov herfor skal tilbydes undervisning, der styrker  

 deltagernes  

 grundlæggende færdigheder.
 Stk. 5.  

  

 I tilbudet  

 kan endvidere indgå:
 1)  

 	  

 Praktik af kortere  

 varighed i privat eller offentlig virksomhed.
 2)  

 	  

 Ekskursioner og  

 udvekslingsophold.
 3)  

 	  

 Specialundervisning  

 og anden specialpædagogisk bistand.
 Stk. 6.  

  

 Indtil 1/3  

 af et produktionsskoleforløb kan anvendes til undervisning, uddannelser og  

 kurser, som er oprettet ved eller i medfør af en uddannelseslov.
 Stk. 7.  

  

 Produktionsskoletilbud skal gennemføres i egnede lokaler med  

 værkstedsindretning eller faciliteter svarende til skolens virksomhedsplan,  

 jf.  

 § 6, stk. 7.
 Stk. 8.  

  

 Undervisningsministeren kan fastsætte regler om omfang, tilrettelæggelse og  

 indhold af tilbud efter stk. 1-5, samt om kravene til lokaler og udstyr  

 efter stk. 7.
 § 3.  

  

 En  

 produktionsskole kan afsætte sin produktion på vilkår, der ikke giver private  

 udbydere urimelig konkurrence.
Kapitel 2 Godkendelse, drift og tilsyn § 4.  

  

 Produktionsskoler etableres som selvejende institutioner med vedtægter, der  

 godkendes af den kommunalbestyrelse eller det amtsråd, der helt eller delvis  

 yder grundtilskud til skolen, jf. § 9, stk. 1. Hvor grundtilskud  

 ydes  

 af et amtsråd, skal skolens oprettelse godkendes af kommunalbestyrelsen for  

 den  

 kommune, hvor skolen oprettes.
 Stk. 2.  

  

 Vedtægterne  

 skal indeholde bestemmelser om, hvad der skal foretages ved skolens ophør,  

 herunder at eventuelle overskydende midler skal anvendes til beslægtede  

 formål  

 efter kommunalbestyrelsens eller amtsrådets godkendelse.
 Stk. 3.  

  

 Undervisningsministeren fastsætter nærmere regler om vedtægternes indhold.
 Stk. 4.  

  

 Ved  

 godkendelse af vedtægterne skal kommunalbestyrelsen eller amtsrådet påse, at  

 skolen råder over egnede lokaler, jf. § 2, stk. 7, og kan påbegynde  

 sin virksomhed på et realistisk økonomisk grundlag.
 Stk. 5.  

  

 Godkendelse  

 af en produktionsskoles vedtægter skal tilbagekaldes, hvis skolen ophører med  

 at drive produktionsskolevirksomhed, eller hvis skolens virksomhed ikke  

 længere  

 er i overensstemmelse med denne lov eller regler fastsat i medfør heraf.  

 Tilbagekaldelsen kan ske uden varsel.
Stk. 6.  

  

 Godkendelsen af en produktionsskoles vedtægter kan endvidere tilbagekaldes,  

 såfremt der ikke længere er behov for skolen.
Tilbagekaldelsen skal ske med  

 mindst et års varsel til en 1. januar.
 Stk. 7.  

  

 Undervisningsministeren kan fastsætte regler om fremgangsmåden ved  

 tilbagekaldelse af godkendelse af vedtægter.
 Stk. 8.  

  

 Undervisningsministeren kan fastsætte regler om kravene til det økonomiske  

 grundlag ved etablering af skoler.
 § 5.  

  

 Skolen  

 skal i sit virke som selvejende institution være uafhængig, og dens midler må  

 alene komme dens undervisnings- og produktionsvirksomhed til gode.
 Stk. 2.  

  

 Likvide  

 midler, der ikke er nødvendige til den daglige drift, skal under hensyntagen  

 til sikkerheden anbringes på en eller flere af følgende måder:
 1)  

 	  

 Som indestående i  

 pengeinstitutter hjemmehørende i Danmark eller et andet land inden for Det  

 Europæiske Økonomiske Samarbejdsområde (EØS).
 2)  

 	  

 I fondsaktiver  

 udstedt af danske realkreditinstitutter, Kreditforeningen af Kommuner i  

 Danmark  

 eller andre danske finansieringsinstitutter under offentligt tilsyn.
 3)  

 	  

 I fondsaktiver eller  

 gældsbreve, for hvilke den danske stat eller en dansk kommune står som  

 udsteder  

 eller garant.
 4)  

 	  

 I værdipapirer fra et  

 EU-/EØS-medlemsland, bortset fra aktier og investeringsforeningsbeviser, som  

 efter deres art og sikkerhed kan sidestilles med de aktiver, der er nævnt i  

 nr.  

 2 og 3.
 Stk. 3.  

  

 Skolen kan  

 uanset bestemmelsen i stk. 2, nr. 4, under størst mulig hensyntagen til  

 sikkerheden i fornødent omfang anbringe likvide midler i andelsbeviser med  

 begrænset hæftelse eller i aktier i det pengeinstitut, som skolen bruger som  

 sin sædvanlige bankforbindelse, og i andelsbeviser med begrænset hæftelse i  

 forsyningsvirksomheder m.m., hvis skolen derved opnår økonomiske fordele.  

 Andelene og aktierne skal afhændes, hvis skolen skifter pengeinstitut eller  

 ikke længere opnår den forudsatte fordel.
 Stk. 4.  

  

 Aftaler,  

 herunder husleje- og ejendomsaftaler, skal indgås på vilkår, der ikke er  

 ringere for skolerne end sædvanlige markedsvilkår, og skal søges ændret, hvis  

 udviklingen i markedsvilkårene tilsiger det.
 Stk. 5.  

  

 Undervisningsministeren kan fastsætte nærmere regler om huslejeaftaler,  

 herunder i særlige tilfælde bestemme, at huslejeaftaler skal indgås på andre  

 vilkår end dem, der er nævnt i stk. 4.
 § 6.  

  

 Den  

 overordnede ledelse af den enkelte skole varetages af bestyrelsen.
Stk. 2.  

  

 Bestyrelsen  

 sammensættes af et ulige antal medlemmer på mindst 5. De lokale  

 arbejdsmarkedsorganisationer skal være repræsenteret, og der kan endvidere  

 være  

 repræsentanter for den eller de kommunalbestyrelser og amtsråd, der yder  

 grundtilskud til skolen, jf. § 9, stk. 1. Antallet af kommunale  

 eller  

 andre offentligt udpegede repræsentanter må dog ikke være så stort, at det  

 udgør et flertal i bestyrelsen.
Deltagernes råd, jf. § 6 a, udpeger en  

 tilforordnet til skolens bestyrelse.
 Stk. 3.  

  

 Følgende  

 personer kan ikke være medlemmer af bestyrelsen:
 1)  

 	  

 Personer, der udlejer  

 ejendomme m.m. til skolen.
 2)  

 	  

 Medlemmer af  

 bestyrelsen i fonde, selskaber, foreninger eller andre virksomheder, der  

 udlejer ejendomme m.m. til skolen, eller som kontrollerer udlejer af  

 ejendomme  

 m.m. til skolen.
 3)  

 	  

 Advokater, revisorer  

 eller lignende rådgivere for personer, jf. nr. 1, eller for fonde, selskaber,  

 foreninger eller andre virksomheder, jf. nr. 2.
 4)  

 	  

 Ansatte i ledende  

 stillinger hos personer, jf. nr. 1, eller i fonde, selskaber, foreninger  

 eller  

 andre virksomheder, jf. nr. 2.
 5)  

 	  

 Medlemmer af  

 bestyrelsen ved en skole inden for samme skoleform.
Stk. 4.  

  

 Er  

 lejeforholdet af uvæsentligt omfang, finder stk. 3, nr. 1-4, ikke  

 anvendelse.
Undervisningsministeren fastsætter nærmere regler herom.
 Stk. 5.  

  

 For  

 bestyrelsen, lederen og andre ansatte ved skolen gælder i øvrigt  

 bestemmelserne  

 i forvaltningslovens kapitel 2 om inhabilitet og i kapitel 8 om tavshedspligt  

 m.v.
Stk. 6.  

  

 Bestyrelsen  

 vælger selv sin formand og næstformand.
For varetagelse af hvervet som  

 formand  

 og næstformand kan der af skolens midler ydes et vederlag efter de gældende  

 regler om særskilt vederlag.
Undervisningsministeren fastsætter efter  

 forhandling med finansministeren nærmere regler herom.
Stk. 7.  

  

 Bestyrelsen  

 udarbejder hvert år en plan for skolens virksomhed.
Virksomhedsplanen skal  

 være  

 i overensstemmelse med §§ 1 og 2 og skal omfatte en beskrivelse af mål,  

 målgruppe samt indholdet af undervisningen og produktionsvirksomheden.
Stk. 8.  

  

 Bestyrelsen  

 udarbejder en strategi for skolens udslusning af deltagere.  

 Udslusningsstrategien skal være offentligt tilgængelig på skolens hjemmeside  

 på  

 internettet.
Bestyrelsen er desuden ansvarlig for, at skolens eventuelle  

 generelle samarbejdsaftaler og skolens erfaringer hermed i relation til  

 udslusning gøres offentligt tilgængelige på skolens hjemmeside på  

 internettet.
 Stk. 9.  

  

 Bestyrelsen  

 fastsætter regler for optagelse af deltagere på skolen.
 Stk. 10.  

  

 Bestyrelsen fastlægger efter forslag fra skolelederen skolens budget og  

 godkender dens regnskab.
 Stk. 11.  

  

 Bestyrelsen ansætter og afskediger skolens leder.
Stk. 12.  

  

 Bestyrelsen ansætter og afskediger lærere og andet personale.
Bestyrelsen kan  

 bemyndige skolens leder hertil.
 Stk. 13.  

  

 Bestyrelsen skal straks give Undervisningsministeriet og grundtilskudsydende  

 kommunalbestyrelser og amtsråd meddelelse, hvis skolen ophører, standser sine  

 betalinger, begæres erklæret konkurs, eller der i øvrigt er fare for, at  

 skolens virksomhed må indstilles.
 Stk. 14.  

  

 Undervisningsministeren kan fastsætte nærmere regler om bestyrelsens  

 sammensætning og funktion.
§ 6 a.  

  

 Ved hver skole har deltagerne ret til at danne et deltagerråd.
Rådet udpeger  

 repræsentanter for deltagerne til udvalg m.v., som skolen har nedsat til at  

 behandle spørgsmål af betydning for deltagerne i almindelighed.
Dette gælder  

 dog ikke udvalg m.v., hvor deltagelsen ville stride mod anden lovgivning.  

 Undervisningsministeren fastsætter nærmere regler om valg til deltagernes  

 råd,  

 om deltagerrådenes virksomhed og om bestyrelsens forpligtelse over for  

 deltagerrådene.
§ 7.  

  

 Ved  

 enhver produktionsskole skal der være ansat en leder.
Lederen varetager den  

 daglige administration og har det pædagogiske ansvar.
Lederen kan ikke  

 samtidig  

 være leder for en anden produktionsskole, undervisnings- eller  

 kursusinstitution eller være ansat i en kommune eller amtskommune, der yder  

 grundtilskud til skolen.
 § 7 a.  

  

 Undervisningsministeren kan fastsætte regler om elektronisk kommunikation  

 mellem skolen og Undervisningsministeriet,  

 mellem skolen og andre offentlige myndigheder og  

 uddannelsesinstitutioner omfattet af Undervisningsministeriets lovgivning  

 samt  

 mellem skolen og brugerne af skolen, herunder om anvendelse af digital  

 signatur.
§ 8.  

  

 Undervisningsministeren  

 fører tilsyn med produktionsskolerne.
Finder undervisningsministeren, at en  

 skoles virksomhed ikke er i overensstemmelse med denne lov, de regler eller  

 aftaler, der er fastsat eller indgået i henhold til loven, kan ministeren  

 udstede  

 påbud til skolen om at ændre den pågældende virksomhed.
 Stk. 2.  

  

 Undervisningsministeren kan indhente alle oplysninger fra skolerne om  

 undervisningen, deltagerne, personalet, udstyret, huslejeaftaler, aftaler om  

 ejendomskøb og andre aftaler og om skolernes drift i øvrigt til brug for  

 fastlæggelse af tilskud,  

 gennemgang  

 af årsregnskaber, gennemførelse af tilsyn og udarbejdelse af statistik.
Stk. 3.  

  

 Produktionsskolerne skal hos deltagerne indhente oplysninger om deres  

 personnumre.
Skolerne kan videregive disse oplysninger til  

 undervisningsministeren,  

 jf. stk. 2.
Stk. 4.  

  

 Undervisningsministeren kan bestemme, at oplysninger efter stk. 2 og 3  

 skal leveres i elektronisk form, herunder fastsætte, i hvilket format  

 leveringen skal ske.
Undervisningsministeren kan fastsætte nærmere regler  

 herom.
Stk. 5.  

  

 Undervisningsministeren kan bestemme, at produktionsskolerne eller grupper af  

 produktionsskoler skal anvende fælles administrative systemer sammen med  

 andre  

 institutioner.
Undervisningsministeren kan fastsætte nærmere regler herom.
 § 8 a.  

  

 Undervisningsministeren nedsætter Rådet om Kortuddannedes Fortsatte  

 Uddannelse.  

 Rådet rådgiver undervisningsministeren om kortuddannedes uddannelsesbehov  

 inden  

 for almen voksenundervisning på grundlæggende niveau og om  

 produktionsskolernes  

 undervisningstilbud for kortuddannede med sigte på de pågældendes fortsatte  

 uddannelse og anden kompetenceudvikling, herunder overgang til erhvervsrettet  

 uddannelse på grundlæggende niveau.
Stk. 2.  

  

 Rådet  

 består af en formand og 18 medlemmer.
Undervisningsministeren udpeger  

 formanden.  

 Rådets øvrige medlemmer udpeges således:
 1)  

 	  

 1 medlem efter  

 indstilling fra Amtsrådsforeningen i Danmark.
 2)  

 	  

 1 medlem efter  

 indstilling fra Københavns og Frederiksberg Kommuner i forening.
 3)  

 	  

 1 medlem efter  

 indstilling fra Kommunernes Landsforening.
 4)  

 	  

 2 medlemmer efter  

 indstilling fra Landsorganisationen i Danmark.
 5)  

 	  

 2 medlemmer efter  

 indstilling fra Danmarks Arbejdsgiverforening.
 6)  

 	  

 1 medlem efter  

 indstilling fra Forstanderforeningen for VUC.
 7)  

 	  

 1 medlem efter  

 indstilling fra Forstanderkredsen for Produktionsskoler/Produktionshøjskoler.
 8)  

 	  

 1 medlem efter  

 indstilling fra Foreningen for Produktionsskoler og Produktionshøjskoler.
 9)  

 	  

 1 medlem efter  

 indstilling fra Danske Produktionshøjskolers Lærerforening.
 10)  

 	  

 1 medlem efter  

 indstilling fra forstanderne for sprogcentrene.
 11)  

 	  

 1 medlem efter  

 indstilling fra Dansk Folkeoplysnings Samråd.
 12)  

 	  

 1 medlem efter  

 indstilling fra de landsdækkende oplysningsforbund og Foreningen af  

 Daghøjskoler i forening.
 13)  

 	  

 1 medlem efter  

 indstilling fra Samrådet af forstandere og viceforstandere ved den  

 amtskommunale specialundervisning for voksne.
 14)  

 	  

 1 medlem efter  

 indstilling fra Landsforbundet af Ungdoms- og Voksenundervisere.
 15)  

 	  

 2 medlemmer efter  

 indstilling fra deltagerne i almen voksenundervisning, forberedende  

 voksenundervisning, daghøjskoleforløb, undervisning i dansk som andetsprog  

 for  

 voksne udlændinge, specialundervisning for voksne samt produktionsskoleforløb  

 i  

 forening.
Stk. 3.  

  

 Medlemmerne  

 udpeges for en 4-årig periode.
Genudpegning kan finde sted.
De efter stk. 2,  

 nr.  

 15, udpegede medlemmer udpeges dog kun for en etårig periode.
Rådets  

 medlemmer  

 kan genudpeges.
 Stk. 4.  

  

 Undervisningsministeren kan udpege tilforordnede til at deltage i rådets  

 arbejde.
 Stk. 5.  

  

 Rådet  

 fastsætter selv sin forretningsorden, som bekendtgøres af  

 undervisningsministeren.
 Stk. 6.  

  

 Undervisningsministeren stiller sekretariatsbistand til rådighed for rådet.
Kapitel 3 Tilskud § 9.  

  

 En  

 eller flere kommunalbestyrelser eller amtsråd kan yde grundtilskud til  

 produktionsskoler med et samlet beløb pr. skole, der for 1999 udgør 345.000  

 kr.  

 Tilskuddet reguleres årligt med Finansministeriets indeks for pris- og  

 lønudviklingen.
Grundtilskuddet udbetales i januar måned med det fulde beløb.
Stk. 2.  

  

 Hvis  

 grundtilskud ydes af to eller flere kommunalbestyrelser eller amtsråd i  

 fællesskab, kan den enkelte andel af grundtilskuddet ikke udgøre mindre end  

 1/3  

 af det fulde grundtilskud.
Ydes grundtilskud af flere end tre  

 kommunalbestyrelser eller amtsråd i fællesskab, forhøjes grundtilskuddet, så  

 det for hver kommunalbestyrelse eller hvert amtsråd udgør 1/3 af det i  

 stk. 1 fastsatte grundtilskud.
I tilfælde, hvor særlige geografiske  

 forhold gør sig gældende, kan undervisningsministeren bestemme, at den  

 enkelte  

 andel kan udgøre mindre end 1/3 af det fulde grundtilskud.
 Stk. 3.  

  

 Hvor  

 grundtilskud ydes af flere kommunalbestyrelser eller amtsråd i fællesskab,  

 træffer de aftale om, hvilken kommunalbestyrelse eller hvilket amtsråd der  

 godkender skolens vedtægter.
 Stk. 4.  

  

 Tilsagn om  

 grundtilskud skal opsiges, hvis godkendelse af vedtægterne tilbagekaldes i  

 henhold til § 4, stk. 5. Opsigelsen kan ske uden varsel.
Stk. 5.  

  

 Tilsagn om  

 grundtilskud kan endvidere opsiges, såfremt der ikke længere er behov for  

 skolen.
Opsigelsen skal ske med mindst et års varsel til en 1. januar.
 Stk. 6.  

  

 Kommunalbestyrelser og amtsråd kan yde tilskud til produktionsskoler ud over  

 grundtilskud i henhold til stk. 1.
 Stk. 7.  

  

 Kommunalbestyrelser  

 og amtsråd kan overdrage fast ejendom til en produktionsskole.
 § 10.  

  

 Staten yder tilskud til produktionsskoler, hvis vedtægter er godkendt, og som  

 modtager grundtilskud, jf. dog stk. 2 og 8. Statstilskud ydes som  

 driftstilskud og bygningstilskud.
Stk. 2.  

  

  Statstilskud  

 ydes kun til produktionsskoler, der har en aktivitet på mindst 20 årselever  

 pr.  

 år i det seneste opgørelsesår eller som gennemsnit af de seneste 2  

 opgørelsesår.
Opgørelsesåret er perioden fra den 1. juli til den 30. juni.  

 Statstilskud ydes dog indtil udgangen af det finansår, hvor det er  

 konstateret,  

 at skolen ikke opfylder de nævnte krav.
Undervisningsministeren kan fastsætte  

 nærmere regler herom.
I tilfælde, hvor særlige geografiske forhold gør sig  

 gældende, eller hvis nærmeste anden produktionsskole ikke er beliggende inden  

 for en radius på 75 minutters befordringstid med offentlige  

 befordringsmidler,  

 kan undervisningsministeren fravige kravet om 20 årselever.
Stk. 3.  

  

 Staten yder et særligt  

 tilskud ud fra antallet af årselever, hvori indgår deltagere, der i  

 forlængelse  

 af et produktionsskoleophold af mindst 1 måneds varighed går videre i  

 kompetencegivende uddannelse eller lønnet erhvervsarbejde.
Tilskuddet ydes,  

 når  

 produktionsskolen har dokumentation for, at deltageren har været i gang med  

 en  

 tilskudsberettigende aktivitet i 12 uger inden for en periode på 4 måneder  

 efter produktionsskoleopholdet.
Undervisningsministeren fastsætter nærmere  

 regler om betingelser for og beregning af dette tilskud.
 Stk. 4.  

  

 Staten yder  

 et særligt tilskud pr. uddannelsesplan, når produktionsskolen igangsætter  

 forløb som led i en erhvervsgrunduddannelse, der tilrettelægges af  

 produktionsskolen.  

 Der kan kun ydes tilskud til én uddannelsesplan for den enkelte elev.
Stk. 5.  

  

 Staten yder et  

 særligt tilskud ud fra antallet af årselever, hvori indgår deltagere, der  

 deltager i undervisning i henhold til § 2, stk. 6, på institutioner for  

 erhvervsrettet uddannelse i grundforløb eller dele af grundforløb i  

 erhvervsuddannelserne.
Tilskuddet ydes, på betingelse af at udgiften til den  

 pågældende undervisning afholdes af produktionsskolen.
Stk. 6.  

  

 Størrelsen af  

 tilskud efter stk. 3-5 beregnes ud fra takster, hvis størrelse fastsættes på  

 de  

 årlige finanslove.
Antallet af årselever beregnes ud fra samme principper som  

 ved beregning af statstilskud efter stk. 1, jf. § 11.
 Stk. 7.  

  

 Staten yder et  

 igangsættelsestilskud pr. år til hver produktionsskole til sikring af bedre  

 udslusning.
 Stk. 8.  

  

  Ydelse  

 af statstilskud  

 er endvidere  

 betinget af, at skolen opfylder betingelserne i kapitel 1 og 2.
 Stk. 9.  

  

 Skolen  

 disponerer frit ved anvendelsen af tilskud efter stk. 1 og 3-5, idet  

 formålene med disse forudsættes opfyldt, jf. dog § 12, stk. 1.
 Stk. 10.  

  

 Staten  

 refunderer udgiften til skoleydelse, jf. § 17.
§ 11.  

  

 Tilskud i henhold til § 10, stk. 1, ydes som fast tilskud pr.  

 årselev  

 med beløb, hvis størrelse fastsættes på de årlige finanslove.
Ved beregningen  

 af årselever indgår deltagere inden for produktionsskolernes målgruppe, jf.  

 § 1, stk. 1, 2. pkt., dog ikke deltagere, for hvem skolen opkræver  

 betaling efter lov om betaling for uddannelse i forbindelse med visse tilbud  

 efter lov om en aktiv beskæftigelsesindsats og lov om aktiv socialpolitik  

 m.m.
Stk. 2.  

  

 Ved  

 beregningen af årselever kan der for den enkelte deltager højst medregnes et  

 års produktionsskoleophold.
Ved beregningen heraf indgår såvel det aktuelle  

 produktionsskoleophold som eventuelle tidligere ophold på samme eller andre  

 produktionsskoler, herunder eventuelle forløb som led i en fri  

 ungdomsuddannelse.
Forløb som led i en erhvervsgrunduddannelse, der er  

 tilrettelagt af kommunalbestyrelser og institutioner godkendt efter lov om  

 institutioner for erhvervsrettet uddannelse, samt forløb som led i aktivering  

 i  

 henhold til lov om en aktiv beskæftigelsesindsats indgår ikke i beregningen.
 Stk. 3.  

  

 Ved  

 beregningen af årselever indgår ikke elever fra folkeskolen, der deltager i  

 undervisningsforløb i henhold til folkeskolelovens § 9, stk. 5.
Stk. 4.  

  

 Inden for  

 en kvote, der udgør 10 pct. af produktionsskolens samlede årselevtal i det  

 forudgående finansår, kan der i særlige tilfælde medregnes ophold af længere  

 varighed.
For skoler, der ikke har haft aktivitet i det forudgående finansår,  

 beregnes kvoten på baggrund af det forventede årselevtal.
 Stk. 5.  

  

 Undervisningsministeren  

 fastsætter nærmere regler om beregningen af årselever, herunder om beregning  

 af  

 1-års-reglen i stk. 2, og om meddelelse af tilladelse til ophold af  

 længere varighed samt om, hvilken tilknytning eleverne skal have til Danmark  

 for  

 at indgå i årselevberegningen.
 Stk. 6.  

  

 Undervisningsministeren kan fastsætte regler om, at undervisning i medfør af  

 § 2, stk. 6, ikke indgår i årselevberegningen.
§ 12.  

  

 Tilskud i henhold til §§ 9 og 10 må kun anvendes til skolens virksomhed  

 efter denne lov.
Der kan ikke foretages transport i tilsagte eller forventede  

 tilskud.
 Stk. 2.  

  

 Undervisningsministeren fastsætter nærmere regler om tilskud i henhold til  

 §§ 9 og 10, herunder om ansøgning, anvisning, ydelse af forskud,  

 tilbagebetaling, modregning af tilskud og kontrol af udbetalt tilskud.
Stk. 3.  

  

 Undervisningsministeren kan for skoler, der ikke følger bestemmelserne i  

 denne  

 lov, de regler eller aftaler, jf. § 14, der er fastsat eller indgået i  

 henhold til loven, eller undervisningsministerens påbud, jf. § 8,  

 stk. 1, tilbageholde tilskud, lade tilskud bortfalde helt eller delvis  

 eller kræve tilskud tilbagebetalt helt eller delvis.
Undervisningsministeren  

 kan tilbageholde tilskud eller lade tilskud bortfalde for skoler, som begæres  

 erklæret konkurs eller standser deres betalinger, eller når der i øvrigt er  

 fare for, at en skoles virksomhed må indstilles.
 Stk. 4.  

  

 Undervisningsministeren kan kræve tilskud tilbagebetalt, hvis grundlaget for  

 tilskudsberegningen eller tilskudsberegningen i øvrigt har været fejlagtig.
 Stk. 5.  

  

 For meget  

 udbetalt tilskud kan modregnes i kommende udbetalinger til skolen.
Stk. 6.  

  

 Undervisningsministeren kan endvidere træffe beslutning om, at der ikke ydes  

 tilskud til en skole, herunder en ny skole, hvis der efter ministerens skøn  

 ikke er tilstrækkelig sikkerhed for, at skolen opfylder kravet i § 5,  

 stk. 1, om uafhængighed og forvaltning af skolens midler.
Der kan herved  

 navnlig lægges vægt på, om 1)  

 	  

 skolen indgår i et  

 fællesskab eller et samarbejde med skoler, institutioner, fonde,  

 virksomheder,  

 foreninger m.fl., der indebærer en nærliggende risiko for, at skolen styres  

 af  

 andre, 2)  

 	  

 skolens midler  

 anvendes til formål uden for skolen eller 3)  

 	  

 skolens ledelse og  

 lærere står i et juridisk eller økonomisk afhængighedsforhold til de i nr. 1  

 nævnte institutioner m.fl.
 § 12 a.  

  

 Undervisningsministeren  

 kan ved ydelse af tilskud i henhold til § 10, stk. 1, stille  

 vilkår,  

 der fremmer formålet i lov om en aktiv beskæftigelsesindsats (sociale  

 klausuler). Undervisningsministeren kan fastsætte nærmere regler herom.
Kapitel 4 Kommunale bidrag § 13.  

  

 For hver deltager, der udløser statstilskud til en produktionsskole, jf. §  

 11,  

 stk. 1, betaler hjemstedskommunen bidrag til staten pr. årselev med beløb,  

 hvis  

 størrelse fastsættes på de årlige finanslove for det bidragspligtige  

 finansår.  

 Ved hjemstedskommune forstås den kommune, i hvilken deltageren ifølge CPR  

 havde  

 bopæl den 5. september i kalenderåret før det bidragspligtige finansår.  

 Størrelsen af bidragene pr. årselev fastsættes afhængigt af den samlede  

 aktivitet på produktionsskolerne i finansåret.
Bidragssatserne,  

 gradueringsprocenten og det bidragssatsændrende aktivitetsgrundlag fastsættes  

 på de årlige finanslove.
Stk. 2.  

  

 Til  

 kommuner, der yder grundtilskud til en produktionsskole, gives et fradrag ved  

 beregningen af kommunens bidrag efter stk. 1 svarende til det beløb,  

 kommunen yder i grundtilskud.
For hver kommune kan højst ske fradrag for ét  

 fuldt grundtilskud.
For nyoprettede skoler foretages intet fradrag i det  

 finansår, hvor skolen er begyndt på sin virksomhed.
Stk. 3.  

  

 Efter hvert  

 kvartal foretager produktionsskolen en særskilt beregning af de  

 bidragsmæssige  

 konsekvenser for de enkelte kommuner, der ifølge skolens oplysning skal  

 betale  

 bidrag efter stk. 1, så det fremgår, hvor mange årselever på henholdsvis  

 under  

 og over 18 år kommunen skal betale bidrag for.
Beregningen foretages efter  

 reglerne for beregningen af statstilskud.
Skolerne indsender oplysningerne  

 til  

 Undervisningsministeriet, der herefter orienterer kommunerne om  

 aktivitetsudviklingen på produktionsskolerne og de forventede bidragsmæssige  

 konsekvenser heraf, dels for kommunerne under et, dels for den enkelte  

 kommune.
Stk. 4.  

  

 Hvert år inden  

 udgangen af februar måned efter det bidragspligtige finansår sender skolen  

 til  

 hver kommune, der ifølge skolens oplysning skal betale bidrag efter stk. 1,  

 en  

 liste med navn og personnummer for de deltagere, som kommunen skal betale  

 bidrag for, samt bidragets størrelse for hver deltager.
Hvis kommunen  

 konstaterer, at skolens liste indeholder forkerte oplysninger om en deltagers  

 hjemstedskommune, skal kommunen senest den 1. april meddele dette til skolen  

 sammen med oplysning om deltagerens rette hjemstedskommune.
I modsat fald  

 skal  

 skolens oplysninger lægges til grund ved bidragsopkrævningen.
Skolerne sender  

 herefter senest den 1. maj eventuelt korrigerede lister til  

 Undervisningsministeriet med kopi til hjemstedskommunerne.
Hvis en  

 hjemstedskommune herefter konstaterer, at en liste indeholder forkerte  

 oplysninger om en deltagers hjemstedskommune, skal kommunen senest den 1.  

 juni  

 meddele dette til Undervisningsministeriet.
Ministeriet undersøger i sådanne  

 tilfælde i CPR deltagerens rette hjemstedskommune.
Herefter beregnes og  

 opkræves  

 bidraget i henhold til listerne fra skolerne  

 eventuelt korrigeret efter henvendelse fra kommunen.
 Stk. 5.  

  

 Undervisningsministeren kan bestemme, at produktionsskolerne skal indsende  

 oplysningerne efter stk. 3 og 4 på skemaer, der er udfærdiget af  

 Undervisningsministeriet.
 Stk. 6.  

  

 Bidragsopkrævningen gennemføres ved modregning i udbetalingerne i juli måned  

 til kommunerne fra Told- og Skattestyrelsen af indkomstskat, statstilskud  

 m.v.
 § 13 a.  

  

 Elevens bopælskommune kan kræve refusion af bidraget i henhold til § 13, stk.  

 1, fra en anden kommune for deltagere, der ved beregningen af kommunal  

 udligning til kommuner indgår i folketallet i den anden kommune.
Kapitel 5 Løn m.v.
 § 14.  

  

 For ledere og lærere ved produktionsskoler skal løn- og ansættelsesvilkår  

 følge  

 de af finansministeren aftalte eller fastsatte bestemmelser, herunder  

 vedrørende pensionsforhold.
Kapitel 6 Regnskab og revision § 15.  

  

 Skolens regnskabsår er kalenderåret.
Stk. 2.  

  

 Årsregnskaber for produktionsskoler skal revideres af en statsautoriseret  

 eller  

 en registreret revisor.
Bestyrelsen underretter Undervisningsministeriet om  

 den  

 udpegede revisor og om revisorskift.
Stk. 3.  

  

  Bestyrelsen  

 påser, at revisor opfylder bestemmelserne om uafhængighed i § 11 i lov om  

 statsautoriserede og registrerede revisorer.
Bestyrelsen må endvidere ikke  

 antage en revisor, der samtidig er revisor for udlejer af de ejendomme m.m.,  

 som institutionen anvender, eller for fonde, selskaber, foreninger eller  

 andre  

 virksomheder, der kontrollerer udlejer, medmindre lejeforholdet er af  

 uvæsentligt omfang.
Undervisningsministeren fastsætter regler om, hvornår  

 lejeforholdet er af uvæsentligt omfang.
Opfylder revisor ikke på  

 tilfredsstillende måde kravene til revision i henhold til denne lov eller  

 regler fastsat i medfør heraf, eller tilsidesætter revisor i øvrigt sine  

 pligter som revisor, kan undervisningsministeren pålægge bestyrelsen inden  

 for  

 en nærmere angiven frist at udpege en anden revisor.
 Stk. 4.  

  

 Revisor  

 attesterer oplysninger til brug for beregningen af tilskud, jf. §§ 10 og  

 11.
 Stk. 5.  

  

 Årsregnskaberne opstilles og revideres efter regler fastsat af  

 undervisningsministeren.
 Stk. 6.  

  

 I  

 forbindelse med indsendelsen af årsregnskabet til Undervisningsministeriet  

 afgiver bestyrelsesmedlemmerne en erklæring på tro og love om, at de opfylder  

 betingelserne for at være medlemmer af bestyrelsen, jf. § 6, stk. 3  

 og 4.
Kapitel 7 Andre bestemmelser § 16.  

  

 Produktionsskoler kan udbyde undervisning og anden aktivitet som  

 indtægtsdækket  

 virksomhed.
§ 17.  

  

 Produktionsskolerne udbetaler en skoleydelse til de deltagere, der udløser  

 statstilskud.
Skoleydelsens størrelse pr. uge fastsættes på de årlige  

 finanslove.
 Stk. 2.  

  

 Undervisningsministeren fastsætter nærmere regler om skoleydelsen, herunder  

 om,  

 at denne ikke skal udbetales til visse grupper af deltagere og skal nedsættes  

 forholdsmæssigt for deltagere, der uden lovlig grund kommer for sent til  

 eller  

 udebliver fra produktionsskoleaktiviteten, ikke aktivt deltager i  

 udfærdigelse,  

 justering og opfyldelse af den individuelle forløbsplan eller ikke aktivt  

 deltager i praktikforløb, som skolen skønner bidrager til opfyldelse af  

 forløbsplanen.
§ 18.  

  

 Til  

 de af produktionsskolernes deltagere, der udløser statstilskud, ydes tilskud  

 til udgifter til befordring mellem bopæl og skole.
Tilskuddet ydes af  

 amtsrådet  

 efter regler fastsat af undervisningsministeren.
 Stk. 2.  

  

 I Bornholms,  

 Frederiksberg og Københavns Kommuner varetages amtsrådets opgaver efter stk.  

 1  

 af kommunalbestyrelsen.
§ 19.  

  

 Deltagere på produktionsskoler, der kommer til skade som følge af  

 undervisning  

 under arbejdspladslignende forhold, er berettiget til ydelser efter reglerne  

 i  

 lov om sikring mod følger af arbejdsskade.
Udgifterne til ydelser afholdes af  

 staten.
 Stk. 2.  

  

 Ordningen  

 efter stk. 1 omfatter de deltagere, der udløser statstilskud efter denne  

 lov,  

 og de deltagere, for hvem skolen opkræver betaling efter lov om betaling for  

 udgifter til uddannelse i forbindelse med visse tilbud efter lov om en aktiv  

 beskæftigelsesindsats og lov om aktiv socialpolitik m.m.  

 Undervisningsministeren kan fastsætte nærmere regler om ordningen.
§ 20.  

  

 Produktionsskoler samarbejder med andre uddannelsesinstitutioner i et lokalt  

 fællesskab.
Samarbejdet kan angå udbudet af uddannelser, kurser og  

 vejledningsaktiviteter m.v. og gensidig meddelelse af oplysninger om  

 planlagte og  

 forventede initiativer.
Undervisningsministeren kan fastsætte nærmere regler  

 herom.
 § 21.  

  

 Undervisningsministeren  

 kan yde tilskud til forsøgs- og udviklingsarbejder samt til  

 konsulentvirksomhed.
 Stk. 2.  

  

 Undervisningsministeren fastsætter nærmere regler om tilskud i henhold til  

 stk. 1, herunder om regnskab og revision.
 Stk. 3.  

  

 Undervisningsministeren  

 kan fravige bestemmelserne i denne lov i forbindelse med forsøgs- og  

 udviklingsarbejder.
Kapitel 8 Ikrafttrædelses- og overgangsbestemmelser § 22.  

  

 Loven træder i kraft den 1. januar 2000, jf. dog stk. 2-6.
Stk. 2-6.  

  

 (Udeladt) § 23.  

  

 (Udeladt).
 § 24.  

  

 Loven gælder ikke for Færøerne og Grønland.
Ved § 21 i lov nr. 263 af 12. april 2000 fik § 1  

 og § 6 ændret affattelse og § 6 a og § 8 a, blev indsat.
Loven  

 indeholder  

 følgende ikrafttrædelsesbestemmelse:
§ 22 Stk. 1.  

  

 Loven  

 træder i kraft den 1. januar 2001 ...(udeladt).
Stk. 2-3.  

  

 (Udeladt) Stk. 4.  

  

 Repræsentanter,  

 der tiltræder en bestyrelse ved lovens ikrafttræden i henhold til  

 ...(udeladt),  

 § 6, stk. 2, i lov om produktionsskoler som ændret ved § 21,  

 nr.  

 2, i denne lov, vælges kun for den resterende del af den ordinære  

 bestyrelsesperiode.
 Stk. 5.  

  

 Såfremt der  

 blandt medlemmerne af bestyrelsen for en selvejende institution er elever  

 eller  

 studerende på samme institution, kan bestyrelsen på sit første møde efter  

 lovens ikrafttræden beslutte, at lovens regler om valg af repræsentanter for  

 elever eller studerende først skal finde anvendelse på institutionen fra  

 udløbet af de nævnte nuværende medlemmers indeværende funktionsperiode, dog  

 senest fra det tidspunkt, hvor de endeligt ophører med at være elever eller  

 studerende på institutionen.
Ved § 6 i lov nr. 478 af 31. maj 2000 fik § 2,  

 stk. 7, § 5, stk. 1, § 7, § 10, stk. 3, og § 12, stk. 3,  

 ændret affattelse og § 5, stk. 3 og 4, § 6, stk. 3-5, § 8,  

 stk. 1, 2. pkt., § 12, stk. 6, § 15, stk. 3, og § 15,  

 stk. 6, indsattes.
Loven indeholder følgende ikrafttrædelsesbestemmelse:
§ 14 Stk. 1.  

  

 Loven  

 træder i kraft den 1. juli 2000. (udeladt).
 Stk. 2....(udeladt),  

 § 6, nr. 4, skal senest være opfyldt ved førstkommende nyudpegning  

 af  

 bestyrelsesmedlemmer.
 Stk. 3....  

 (udeladt), § 15, stk. 3, 1. og 2. pkt., i lov (udeladt), om  

 produktionsskoler ...(udeladt), skal være opfyldt senest den 1. juli 2001,  

 eller når revisor lovligt kan opsiges ifølge kontrakten.
Stk. 4.  

  

 (Udeladt) Stk. 5.  

  

 Uanset  

 bestemmelsen i § 10, stk. 3, i lov ...(udeladt), om  

 produktionsskoler...(udeladt), kan staten indtil den 31. december 2001 yde  

 tilskud til skoler,  

 hvis vedtægter er godkendt før den 1. januar 2000, jf. § 22,  

 stk. 5,  

 i lov ...(udeladt), om produktionsskoler.
Betingelsen i § 5,  

 stk. 2,  

 i lov ...(udeladt), om produktionsskoler om anbringelse af skolens likvide  

 midler skal være opfyldt senest den 31. december 2000, jf. § 22,  

 stk. 4,  

 i lov ...(udeladt), om produktionsskoler, eller senest når midler kan  

 frigøres  

 med kontraktmæssigt varsel.
 Stk. 6....(udeladt),  

 § 15, stk. 3, 1. og 2. pkt., i lov ...(udeladt), om  

 produktionsskoler...(udeladt), tages op til revision i folketingsåret  

 2003-04.
 Stk. 7.  

  

 (Udeladt).
Ved lov nr. 1323 af 20. december 2000 fik § 10,  

 stk. 2 og § 11, stk. 2, 2. pkt. ændret affattelse.
Loven indeholder  

 følgende ikrafttrædelsesbestemmelse:
§ 2 Stk. 1.  

  

 Loven træder i kraft den 1. januar 2001.
 Stk. 2.  

  

 Aktivitetsopgørelsen i henhold til § 10, stk. 2, som affattet ved  

 denne lovs § 1, nr. 1, finder første gang sted efter udløbet af  

 opgørelsesåret 1. juli 2000 til den 30. juni 2001 for dette opgørelsesår  

 eller  

 som et gennemsnit af opgørelsesårene 1. juli 1999 til den 30. juni 2000 og 1.  

 juli 2000 til den 30. juni 2001. Opfylder skolen ikke aktivitetskravet,  

 bortfalder statstilskuddet fra og med den 1. januar 2002.
Ved § 10 i lov nr. 246 af 6. april 2001 fik § 5,  

 stk. 2, nr. 4, § 5, stk. 4-5, § 8, stk. 2, § 8, stk. 4, §  

 10, stk. 1, og § 10, stk. 3-4, ændret affattelse, og § 5,  

 stk. 3, § 7 a og § 8, stk. 5, indsattes.
Loven indeholder følgende  

 ikrafttrædelsesbestemmelse:
§ 15 Loven træder i kraft den 1. maj 2001.
Ved § 13 i lov nr. 286 af 25. april 2001 indsattes  

 § 12 a.
Loven indeholder følgende ikrafttrædelsesbestemmelse:
§ 3 Loven træder i kraft den 15. maj 2001 og har virkning  

 for afgørelse om tildeling af tilskud, der træffes den 15. maj 2001 eller  

 senere.
Ved § 72 i lov nr. 145 af 25. marts 2002 blev § 18, stk. 2,  

 indsat.
Loven indeholder følgende ikrafttrædelsesbestemmelse:
§ 78 Stk. 1.  

  

 Loven træder i  

 kraft den 1. januar 2003, jf. dog § 79, stk.1.
Stk. 2.  

  

 (Udeladt) Ved § 3 i lov nr. 275 af 8. maj 2002 fik § 13,  

 stk. 1, og § 16 ændret affattelse.
Loven indeholder følgende  

 ikrafttrædelsesbestemmelse:
§ 6 Stk. 1.  

  

 Lovens §§ 1-3 træder i kraft den 1. august 2002, § 1, nr. 1-3, træder dog  

 først  

 i kraft den 1. april 2003.
Stk. 2.  

  

 (udeladt) Ved § 2 i lov nr. 1077 af 17. december 2002 fik § 11, stk.  

 2, sidste pkt., og § 16 ændret affattelse.
Loven indeholder følgende  

 ikrafttrædelsesbestemmelse:
§ 3 Loven træder i kraft den 1. januar 2003.
Ved lov nr. 1079 af 17. december 2002 fik § 6, stk. 4, § 9,  

 stk. 1, § 11, stk. 1 og 2, § 13, stk. 1, § 17, § 18, stk. 1, og § 19 ændret  

 affattelse, og § 11, stk. 4, § 13, stk. 3-6, og § 13 a indsattes.
Loven  

 indeholder følgende ikrafttrædelsesbestemmelse:
§ 2 Stk. 1.  

  

 Loven træder i  

 kraft den 1. januar 2003.
 Stk. 2.  

  

 § 11, stk. 1,  

 som affattet ved denne lovs § 1, nr. 3, har virkning for statstilskud, der  

 vedrører tilskudsåret 2003 og følgende år.
 Stk. 3.  

  

 Ved anvendelsen  

 i 2003 af § 11, stk. 4, som affattet ved denne lovs § 1, nr. 5, skal det  

 samlede årselevtal for 2002 omberegnes i overensstemmelse med den ændring af  

 årselevberegningen fra 42 til 40 uger, der gennemføres fra og med 2003.
 Stk. 4.  

  

 § 13, stk. 1,  

 som affattet ved denne lovs § 1, nr. 6, og § 13, stk. 3-6, som affattet ved  

 denne lovs § 1, nr. 7, har virkning fra og med bidragsopkrævningen i 2003 for  

 2002.
 Stk. 5.  

  

 Refusionsordningen efter § 13 a, som affattet ved denne lovs § 1, nr. 8, har  

 virkning fra og med bidragsopkrævningen i 2004 for 2003.
 Ved § 2 i lov nr. 1083 af 17. december 2002 indsattes § 10,  

 stk. 3 og 4. Loven har følgende ikrafttrædelsesbestemmelse:
§ 9 Loven træder i kraft den 1. januar 2003.
Ved § 4 i lov nr. 297 af 30. april 2003 fik § 8 a ændret  

 affattelse.
Loven har følgende ikrafttrædelsesbestemmelse:
§ 10 Stk. 1.  

  

 Loven træder i  

 kraft den 1. juli 2003.
Stk. 2.  

  

 (udeladt) Stk. 3.  

  

 (udeladt) Stk. 4.  

  

 (udeladt) Ved § 15 i lov nr. 418 af 10. juni 2003 fik § 11, stk. 1, 2.  

 pkt., § 11, stk. 2, 3. pkt., § 12 a og § 19, stk. 2, 1. pkt., ændret  

 affattelse.
Loven har følgende ikrafttrædelsesbestemmelse:
§ 24 Stk. 1.  

  

 Loven træder i  

 kraft den 1. juli 2003.
Stk. 2.  

  

 (udeladt) Stk. 3.  

  

 (udeladt) Stk. 4.  

  

 (udeladt) Stk. 5.  

  

 (udeladt) Ved § 2 i lov nr. 1226 af 27. december 2003 blev § 6, stk.  

 7, § 10, stk. 5-7, indsat og § 10, stk. 1, 1. pkt., § 10, stk. 3, § 10, stk.  

 4,  

 og § 10, stk. 6, fik ændret affattelse.
Loven har følgende  

 ikrafttrædelsesbestemmelse:
§ 4 Stk. 1.  

  

 Loven træder i  

 kraft den 1. januar 2004   (udeladt).
Stk. 2.  

  

 (udeladt) Stk. 3.  

  

 (udeladt) Stk. 4.  

  

 (udeladt) Stk. 5.  

  

 (udeladt) Ved § 5 i lov nr. 1228 af 27. december 2003 fik § 17, stk.  

 2, ændret affattelse.
Loven har følgende ikrafttrædelsesbestemmelse:
§ 6 Stk. 1.  

  

 Loven træder i  

 kraft den 1. januar 2004.
Stk. 2.  

  

 (udeladt) Stk. 3.  

  

 (udeladt) Stk. 4.  

  

 (udeladt) Stk. 5.  

  

 (udeladt) Stk. 6.  

  

 (udeladt) Stk. 7.  

  

 (udeladt) Ved § 3 i lov nr. 361 af 19. maj 2004 fik § 7a, § 15, stk.  

 2, og § 15, stk. 3, ændret affattelse.
Loven har følgende  

 ikrafttrædelsesbestemmelse:
§ 9 Stk. 1.  

  

 Loven træder i  

 kraft den 1. juli 2004.
 Stk. 2.  

  

 Kravet i § 15,  

 stk. 2, i lov om produktionsskoler, som affattet ved denne lovs § 3, nr. 2,  

 om  

 at årsregnskaber for produktionsskoler skal revideres af en statsautoriseret  

 eller en registreret revisor, har virkning fra og med regnskabsåret 2005.
