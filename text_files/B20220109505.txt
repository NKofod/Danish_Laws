Bekendtgørelse om ændring af bekendtgørelse om økologisk arealtilskud § 1 I bekendtgørelse nr. 1077 af 1. juni 2021 om økologisk arealtilskud, som ændret ved bekendtgørelse nr. 151 af 27. januar 2022, foretages følgende ændringer:
 1. § 2 affattes således:
 »§ 2. Landbrugsstyrelsen kan give tilsagn om tilskud til aktive landbrugere til at opretholde økologisk jordbrugsproduktion på landbrugsarealer. Økologisk arealtilskud kan omfatte de i nr. 1-2 anførte tillæg:
 1) Frugt/bær-tillæg, der er tillæg for arealer med produktion af nærmere fastsatte typer af frugt og bær.
2) Tillæg for reduceret kvælstoftilførsel, der er et tillæg for arealer på bedrifter med begrænset tilførsel af kvælstof.« 2. § 5 affattes således:
»§ 5. Ansøgning om tilsagn efter § 2 skal indgives til Landbrugsstyrelsen på et særligt skema, der fås via Landbrugsstyrelsens hjemmeside.
Ansøgningsfristen følger fristen for ansøgning om tilsagn om tilskud til pleje af græs- og naturarealer, jf. § 10, stk. 3, i bekendtgørelse nr. 756 af 31. maj 2022 om markblok, elektronisk fællesskema og elektroniske tilsagnsskemaer.
Stk. 2. Der kan kun søges for hele marker, som er indtegnet som tilsagnsareal.« 3. I § 9, nr. 1, indsættes efter »autoriseret«: »eller certificeret«.
 4. I § 11 indsættes efter »autorisation«: »eller certificering«.
 5. I § 12, stk. 4, nr. 1, indsættes efter »autorisation«: »eller certificering«.
 6. I § 12, stk. 4, nr. 3, 2. pkt., indsættes efter »autorisation«: »eller certificering«.
 7. I § 12, stk. 4, nr. 4, 1. pkt., indsættes efter »autorisation«: »eller certificering«.
 8. I § 12, stk. 5, nr. 1, indsættes efter »autorisation«: »eller certificering«.
 9. I § 15, nr. 1, indsættes efter »autoriseret«: »eller certificeret«.
 10. I § 23 indsættes som stk. 5:
»Stk. 5.  Ved omdannelse til tilsagn om tilskud til minivådområder ophæves tilsagn om økologisk arealtilskud med virkning fra begyndelsen af det tilsagnsår, hvor projektet til minivådområde påbegyndes.« 11. § 25, stk. 1, nr. 3, affattes således:
»3) Producentskifteerklæringen skal udfyldes og indsendes elektronisk ved brug af Ministeriet for Fødevarer, Landbrug og Fiskeris Tast selv, som kan tilgås via Landbrugsstyrelsens hjemmeside.« 12. § 25, stk. 2, affattes således:
»Stk. 2. Hvis erhverver hverken indtræder i tilsagnet for arealet eller underskriver producentskifteerklæring efter stk. 1, kan producentskifteerklæring dog indgives på et særligt skema, der fås ved henvendelse til Landbrugsstyrelsen, og som indsendes via e-mail til Landbrugsstyrelsen.
Producentskifteerklæringen skal vedlægges dokumentation for overdragelsen af arealet.
Tidspunktet for overdragelsen af det økonomiske ansvar for driften af arealet skal fremgå af dokumentationen.
Stk. 1, nr. 4 og 5, finder tilsvarende anvendelse.« § 2 Stk. 1. Bekendtgørelsen træder i kraft den 1. juli 2022.
Stk. 2. Bekendtgørelsen finder ikke anvendelse for producentskifteerklæringer indgivet før bekendtgørelsens ikrafttræden.
For disse finder de hidtil gældende regler i bekendtgørelse nr. 1077 af 1. juni 2021 om økologisk arealtilskud anvendelse.
