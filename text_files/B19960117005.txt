 I medfør af § 13, stk. 2, i lov nr. 485 af 12. juni 1996 om fremme af  

 energi- og vandbesparelser i bygninger, fastsættes:
 § 1.  Energikonsulenter må ved energimærkning m.v. af  

 små ejendomme ikke kræve højere honorarer end de i bilag 1 nævnte for  

 udførelsen af de opgaver, som er nævnt i bilaget.
 Stk. 2.  Energiledelseskonsulenter må ved energimærkning  

 m.v. af store ejendomme og store erhvervslejemål ikke kræve højere honorarer  

 end de i bilag 2 nævnte for udførelsen af de opgaver, som er nævnt i bilaget.
 Stk. 3.  For udførelsen af andre opgaver ved  

 energimærkning m.v. af bygninger end de i bilag 1 og 2 nævnte aftales  

 honoraret mellem konsulenten og rekvirenten.
§ 2.  En energikonsulent skal kunne dokumentere at  

 være dækket af en professionel ansvarsforsikring for eventuelle  

 bygningsskader, som konsulen kan pålægges ansvaret for som følge af sin  

 virksomhed som energikonsulent.
Forsikringen skal som minimum kunne dække  

 bygningsskader på 2,5 mio. kr. om året i 5 år efter arbejdernes afslutning.
Stk. 2.  Et firma, der er registreret af  

 Registreringsudvalget for Energimærkning af Store Ejendomme, skal kunne  

 dokumentere, at firmaet er dækket af en professionel ansvarsforsikring for  

 eventuelle bygningsskader, som de til firmaet knyttede  

 energiledelseskonsulenter kan pålægges ansvaret for som følge af deres  

 virksomhed som energiledelseskonsulent.
Forsikringen skal som minimum kunne  

 dække bygningsskader for 2,5 mio. kr. om året i 5 år efter arbejdernes  

 afslutning for hver konsulent, som er tilknyttet firmaet.
 § 3.  Bestemmelserne i §§ 1 og 2 gælder ikke for  

 interne energiledelseskonsulenter.
 § 4.  Klage over konsulentens fastsættelse af honorar  

 for de i § 1, stk. 1, omhandlede opgaver kan indbringes for  

 Registreringsudvalget for Energimærkning af små ejendomme.
 Stk. 2.  Klage over konsulentens fastsættelse af honorar  

 for de i § 1, stk. 2, omhandlede opgaver kan indbringes for  

 Registreringsudvalget for Energimærkning af store ejendomme.
 § 5.  Bekendtgørelsen træder i kraft den 1. januar  

 1997.
Energistyrelsen, den 16. december 1996 Ib Larsen / Flemming Secher Bilag 1 Maksimale honorarstørrelser for energikonsulenter Med virkning fra 1. januar 1997 gælder der følgende maksimalpriser for  

 energimærkning af små ejendomme (dvs. udarbejdelse af energimærke og  

 energiplan):
 Huse opført før 1. januar 1972: maksimalt 500 kr. incl. moms.
 Huse med udnyttet tagetage eller mere end en normaletage excl. kælder:  

 maksimalt 500 kr. incl. moms.
 2. Ejerlejligheder i etageejendomme med areal under  

 200 (m2) excl. kælder:
 Honorar for energimærkning m.v. må ikke overstige 1.600 kr. incl. moms.
Bilag 2 Maksimale honorarstørrelser for energiledelseskonsulenter Med virkning fra 1. januar 1997 gælder der følgende maksimalpriser for  

 energimærkning af store ejendomme og store erhvervslejemål (dvs. udarbejdelse  

 af energimærke og energiplan):
 Honorar excl. moms for energimærkning må ikkke overstige 3.100 kr. + A x  

 0,35 kr./(m2), hvor A er ejendommens samlede boligareal.
 Honorar excl. moms må ikke overstige 3.100 kr. + A x 0,70 kr./(m2), hvor A  

 er ejendommens samlede areal.
 Honorar excl. moms må ikke overstige 4.900 kr. + A x 0,70 kr./m2, hvor A  

 er ejendommens samlede areal.
