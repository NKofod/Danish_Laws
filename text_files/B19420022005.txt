 Efter indstilling fra Reservatraadet fastsætter Ministeriet for Landbrug  

 og Fiskeri herved i Henhold til § 7 i Lov Nr. 94 af 7. April 1936 om  

 Reservater for Pattedyr og Fugle følgende Bestemmelser angaaende Fredning af  

 Dyrelivet paa Ølene i Østermarie Kommune paa Bornholm.
Grænserne for det fredede Areal er afmærket i Marken med Skilte, der bærer  

 Paaskriften: »Statsreservat.
Al Jagt samt Indsamling af Fugleæg er  

 forbudt«.
 Arealet afgrænses saaledes:
Mod Syd af Skellet mellem Østermarie Kommune og Pedersker Sogneplantage, mod Øst fra Skellet mellem Pedersker og Povlsker Sogneplantager og nordpaa  

 af Kommunevejen Pedersker - Østermarie, mod Vest fra Skellet mellem Pedersker og Aaker Sogneplantager og nordpaa  

 af Forlængelsen af den i nævnte Skel løbende Kommunevej og mod Nord af de nordlige Skel af følgende Matr.
Nr.: 211 bz, 211 bxx, 211  

 dv, 211 eu og 211 bd, alt af Østermarie Sogn.
 Det forbydes alle og enhver uden Reservatraadets Tilladelse at udøve Jagt  

 eller paa anden Maade ombringe eller indfange Vildt eller indsamle Fugleæg  

 paa det fredede Omraade, ligesom Færdsel med Skydevaaben eller Hund samme  

 Sted er forbudt udenfor Veje og Stier, der er aabne for almindelig Færdsel.
Paa den Del af det fredede Omraade, som tilhører Staten. er al Færdsel uden Reservatraadets Tilladelse forbudt.
 Overtrædelse af nærværende Bekendtgørelse straffes i Overensstemmelse med  

 § 20 i Lov om Reservater for Pattedyr og Fugle med Bøder, for saa vidt der  

 ikke i Henhold til den øvrige Lovgivning er forskyldt større Straf.
 Denne Bekendtgørelse træder straks i Kraft.
 Ministeriet for Landbrug og Fiskeri, den  

 19. Maj 1942.
P.
M.
V.
J.
Wilcke.
 /Regnar Pedersen.
 Fm.
