Pantentankenævnet stadfæstede med dissens Patentdirektoratets  

 afgørelse om, at det ansøgte figurmærke ikke havde særpræg.
Et medlem af  

 ankenævnet udtalte, at »... den kuplede, skrå del i toppen af den i  

 ansøgningen viste pen vil kunne adskille ansøgerens penne fra andre og  

 således har fornødent særpræg.« År 1996, 8. januar afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 18. juli 1991 indleverede klageren en ansøgning om registrering af et  

 varemærke (figurmærke forestillende toppen af en pen) for penne og blyanter i  

 klasse 16.
 I skrivelse af 19. februar 1992 udtalte Patentdirektoratet:
 »Vi har fundet mærket uegnet til registrering, da det ikke har det  

 særpræg, et varemærke skal have for at kunne registreres.
 Begrundelsen herfor er, at mærket blot er en tegnet gengivelse af varen.
Vi har truffet afgørelsen i henhold til varemærkelovens § 13.« Klageren skrev i denne anledning den 22. maj 1992 følgende til  

 direktoratet:
 »Vi anerkender modtagelsen af Direktoratets skrivelse af 19. februar  

 1992, hvori det meddeles, at mærket er fundet uegnet til registrering, da  

 mærket blot er en tegnet gengivelse af varen.
 Vi skal høfligst anmode om, at Direktoratets afgørelse tages op til  

 fornyet overvejelse med følgende begrundelse.
Vi gør opmærksom på, at den stiplede afbildning af pennen ikke hører med  

 til selve varemærket i det anmeldte mærke, men blot er en anskueliggørelse  

 af, hvor selve varemærket er anbragt.
Selve varemærket består af en  

 »kuplet, skrånende top« anbragt i toppen af et skriveredskab modsat  

 den skrivende spids.
 Denne karakteristiske kuplede skrånende top opfylder særpræg, idet den kan  

 tjene til at adskille den ene erhvervsdrivendes vare fra den andens samt er  

 egnet til at angive, at varen hidrører fra ansøgerne.
Det identiske mærke er registreret i Benelux, Canada, Israel, Saudi  

 Arabien, USA og Venezuela.
Mærket er desuden mønsterbeskyttet i England,  

 Irland og Spanien.
Der vedlægges kopier af de amerikanske og canadiske  

 registreringer samt en vareprøve, som venligst bedes returneret.
Desuden henviser vi til VR 1647-1982 et figurmærke bestående af et stiplet  

 omrids af et skriveredskab, hvori selve varemærket består af den specielt  

 udformede »clips«, og vi henstiller, at Direktoratet accepterer  

 nærværende ansøgning til registrering i lighed med VR 1647-1982.' Den 29. oktober 1992 fastholdt direktoratet, at det ansøgte mærke ikke er  

 i besiddelse af fornødent særpræg, idet mærket blot er en tegnet gengivelse  

 af selve varen.
 Direktoratet skrev bl.a.:
»Der er tale om et udstyrsmærke af den art man i teorien betegner som  

 almindelig helhedsudstyr (varens konkrete blivende fremtoning). I disse  

 tilfælde kan varen normalt kun tjene som kendetegn for selve varen, hvis  

 varens udformning via indarbejdelse har fået kendetegnsfunktion.
Det  

 bemærkes, at man ikke kan se varemærket i toppen af kuglepennen, som det  

 fremgår af fremsendte vareprøve.
Kuglepennen returneres herved.
Direktoratet  

 kan kun tage stilling til vareudstyrsmærket, som det fremgår af mærket.
I registreringen VR 1647 1982 var det mere klart, at der er tale om  

 såkaldt deludstyr, idet selve fastgørelsesindretningen på pennen havde en  

 særpræget udformning, der kunne tjene som kendetegn.« Klageren anmodede i skrivelse af 6. januar 1993 direktoratet om at tage  

 sin afgørelse op til fornyet overvejelse endnu en gang med følgende  

 begrundelse:
»Vi understreger, at nærværende varemærkeansøgning består af et  

 figurmærke, som er et stiplet omrids af et skriveredskab, hvor selve  

 varemærket består af den specielt udformede »kuplede, skrånende  

 top« anbragt i toppen af skriveredskabet modsat den skrivende spids.
Til  

 tydeliggørelse heraf vedlægges en forstørret kopi af varemærket.
Det understreges at varemærket, nemlig den »kuplede, skrånende  

 top«, ikke har nogen betydning for funktionen af varen som sådan.
Det er  

 således ikke selve varen, der ønskes beskyttet som kendetegn, men alene den  

 specielt udformede top.
Der ses ikke at være nogen grund til at nægte  

 registrering af denne top, der anses for at besidde det til registrering  

 nødvendige særpræg, idet den tjener til af adskille den ene erhvervsdrivendes  

 varer fra den andens samt er egnet til at angive, at varen hidrører fra  

 ansøgerne.
 Til støtte herfor henvises til en række øvrige figurmærker, der er  

 opbygget på samme måde, og som er accepteret til registrering.
 Kopier af de nævnte registreringer vedlægges til Direktoratets  

 orientering.
De ovenfor nævnte eksempler er alle registreringer af varemærkeelementer,  

 der ikke har noget med funktionen af selve den afbildede vare at gøre.
Der er  

 således tale om særpræget deludstyr, der kan tjene som kendetegn.
 Den kuplede, skrånende top i nærværende sag bør ifølge vor opfattelse også  

 betragtes som et såkaldt deludstyr, der i sin udformning er tilstrækkeligt  

 særpræget til at kunne tjene som kendetegn i lighed med de ovenfor nævnte  

 registreringer.
Med henvisning til ovenstående samt med henvisning til vort første indlæg  

 af 22. maj 1992, skal vi derfor henstille, at Direktoratet accepterer  

 nærværende ansøgning til registrering.' Direktoratet fastholdt imidlertid ved skrivelse af 11. februar 1993 sin  

 tidligere afgørelse.
 Den 15. oktober 1993 afslog direktoratet ansøgningen under henvisning til  

 varemærkelovens § 13.
 Denne afgørelse har klageren ved skrivelse af 13. december 1993 indbragt  

 for Patentankenævnet med påstand om, at Patentdirektoratets afgørelse ændres,  

 således at klagerens mærke godkendes til registrering.
 I klagebegrundelsen anfører klageren:
»Der er i nærværende sag tale om et vareudstyrsmærke, jvf.  

 Varemærkelovens §2, stk. 1, nr. 4 ifølge hvilken et varemærke kan bestå af  

 »varens form, udstyr eller emballage«.
Der kan dog ikke ifølge  

 Varemærkelovens §2, stk. 2 erhverves varemærkeret til tegn, som udelukkende  

 består af enten en udformning, som følger varens egen karakter, eller en  

 udformning af varen som er nødvendig for at opnå et teknisk resultat.
Indenfor vareudstyrsmærker sondres mellem såkaldte heludstyrsmærker og  

 såkaldte deludstyrsmærker.
Nærværende ansøgning er et eksempel på et  

 deludstyrsmærke, idet varemærkeelementet i det ansøgte mærke består af  

 følgende: en kuplet skrånende top, anbragt i toppen af et skriveredskab, der  

 for anskuelighedens skyld af afbildet med stiplede linier.
Varemærket i denne ansøgning består derfor alene af den kuplede skrånende  

 top.
Den stiplede linie er alene tilført for at tydeliggøre, hvor på varen  

 varemærket befinder sig.
For at tydeliggøre ovenstående vedlægges en kopi af dansk  

 varemærkeregistrering nr. 1647-1982 figurmærke (jvf. bilag 9) forestillende  

 en stiplet tegnet pencil med fuldt optegnet »clips«.
Varemærket i  

 denne registrering omfatter alene den fuldt optrukne clips (jvf. bilag 9).  

 Registrering nr. 1647-1982 er således et eksempel på et registreret  

 deludstyrsvaremærke.
 Sådanne deludstyrsmærker kan registreres, når de opfylder de sædvanlige  

 betingelser for registrering, nemlig at de har det til registrering  

 tilstrækkelige særpræg og i øvrigt ikke er forvekslelige med tidligere  

 rettigheder.
 For så vidt angår deludstyrsmærkernes særpræg er kravene følgende:
 Hvis disse krav kan opfyldes, er der intet i vejen for at tillade  

 registrering af et deludstyrsmærke, og registreringen vil da alene give  

 eneret til den del af figuren, der er afbildet med fuldt optrukne linier.
At det undertiden kan være vanskeligt at afgøre, hvad en  

 udstyrsregistrering dækker, er i sig selv ikke tilstrækkeligt til at afslå en  

 ansøgning, idet tvivl herom kan afhjælpes ved indsættelse af en passende  

 disclaimer. jf.
Varemærkelovens §16, stk. 2. I det konkrete tilfælde vil en  

 tvivl om, hvad der er opnået eneret til kunne afhjælpes ved følgende  

 tilføjelse:
»Der er ved registreringen ikke opnået eneret til den stiplede del af  

 figuren.« eller »Varemærkeretten består alene af den skrånende kuplede top« eller »Den stiplede afbildning af selve varen er alene medtaget i  

 figurmærket for at tydeliggøre, hvor på varen varemærket sidder«.
 Som eksempel på ovenstående vedlægges en kopi af anmelderens  

 hjemlandsregistrering US reg. nr. 1.431.905 (bilag 10) med følgende  

 disclaimer:
»The lining shown in the mark on the drawing is for shading purposes  

 only.
The mark consist on a domed slanted top portion at the end of the body  

 opposite the writing point.« Til trods for at vi ved flere lejligheder har henvist til, at mærket ikke  

 omfatter den stiplede afbildning af selve varen men alene den  skrånende  

 kuplede top, har Direktoratet fastholdt, at mærket ikke havde særpræg med den  

 begrundelse, at det »blot var en tegnet gengivelse af varen«.
Det  

 er vor opfattelse, at begrundelsen ikke er korrekt, idet der ved ansøgningen  

 ikke er stillet krav om at opnå eneret til den stiplede gengivelse af varen  

 men alene til den skrånende kuplede top.
 Det, der således reelt skal tages stilling til ved behandlingen af  

 nærværende ansøgning, er, om den skrånende kuplede top har været  

 brugt/registreret af andre, og om den tillige kan være egnet til at adskille  

 anmelderens varer fra andres.
 Der er ved behandlingen af nærværende ansøgning ikke fremdraget  

 forvekslelige modhold, og vi må derfor gå ud fra, at der ikke i registeret  

 eksisterer identiske eller forvekslelige varemærkeregistreringer til hinder  

 for en registrering af nærværende ansøgning.
Dernæst er det vor opfattelse, at mærket besidder det til registrering  

 nødvendige særpræg, idet det ikke er sædvanligt, at udforme toppen af et  

 skriveredskab på den måde, som nærværende mærke fremviser.
Der er således her  

 tale om en individuel, kreativ og særpræget udformning, der er velegnet til  

 at adskille ansøgerens varer fra andres, lige så vel som mærket er velegnet  

 til at angive, at varen hidrører fra ansøger.
 Til støtte for ovenstående henvises til følgende registrerede mærker  

 (bilag 11-15):
 der alle viser et varemærke placeret på en stiplet udformning af selve  

 varen.
 Endelig henviser vi til en række registreringer af figurmærker med henblik  

 på at påvise, at når disse har kunnet gennemføres til registrering, må  

 nærværende ansøgning også besidde tilstrækkeligt særpræg til at kunne  

 accepteres til registrering:
 Af disse eksempler fremgår det, at Direktoratet i sin hidtidige praksis  

 ikke har stillet store krav til særpræg for at kunne acceptere disse  

 figurmærker til registrering, og vi mener derfor, at det vil være i  

 overensstemmelse med Direktoratets praksis også at kunne acceptere, at  

 nærværende ansøgning har tilstrækkeligt særpræg til at kunne registreres,  

 enten således som mærket er ansøgt evt. med indsættelse af en passende  

 disclaimer eller i et forstørret udsnit, således som det fremgår af bilag 16.
På baggrund af ovenstående påstår vi Patentdirektoratets afgørelse ændret,  

 således at nærværende sag hjemvises til Patentdirektoratet til  

 færdigbehandling.' I anledning af klagen har direktoratet ved skrivelse af 16. september 1994  

 afgivet følgende udtalelse:
»I klagebegrundelsen fremhæver klageren, at der er tale om et  

 deludstyrsvaremærke.
Klageren hævder, at mærket ikke omfatter den stiplede  

 afbildning af et skriveredskab, men alene den skrånende kuplede top.
Direktoratet kan ikke være enig i, at varemærket alene består af den  

 nævnte top, idet det er direktoratets opfattelse, at et ansøgt varemærke  

 består af den afbildning, der er vist i ansøgningen eller af den genstand,  

 der er vist i afbildningen, når der er tale om et tredimensionalt varemærke.  

 I nærværende tilfælde er det, som ved visse andre deludstyrsregistreringer,  

 klart, at den del af varemærket, der skal fungere som kendetegn, er toppen  

 foroven på skriveredskabet.
Afgørende for, om varemærket kan registreres er  

 derfor, om denne del af mærket i den sammenhæng, hvori den er placeret, er i  

 besiddelse af et sådan særpræg, at det er egnet til at adskille  

 mærkeindehaverens varer fra andres.
Det er direktoratets opfattelse, at i hvert fald i hovedparten af de af  

 klageren fremdragne tidligere registreringer er der tale om deludstyrsmærker,  

 hvor den kendetegnende del af mærket i sammenhæng med dens placering på varen  

 har et sådant særpræg, at den fungerer som kendetegn for mærkeindehaverens  

 varer.
I nærværende tilfælde skønnes imidlertid den fremhævede del af  

 varemærket ikke at have et sådant særpræg, at den vil blive opfattet som et  

 særligt kendetegn for mærkeindehaverens varer.
Mærket er derfor fundet uegnet  

 til registrering i medfør af varemærkelovens § 13, jf. § 2, stk. 1.
Det henstilles derfor, at Ankenævnet stadfæster det ved direktoratets  

 skrivelse af 15. okt. 1993 meddelte afslag.« Ankenævnet har behandlet sagen på sit møde den 12. september 1995.
For klageren mødte cand.jur.
Birgit Wiborg, der henviste til det  

 skriftlige materiale og navnlig anførte, at der er tale om en meget  

 karakteristisk detalje i en daglig brugsvare.
Der er ikke tale om en  

 afbildning af en ny genstand.
To medlemmer (Grønning-Nielsen og Hans Chr.
Thomsen) udtaler:
 Det ansøgte fremstår som en udformningsmæssigt ubetydelig detalje, der  

 ikke findes ukendt, hvorfor Direktoratets afgørelse bør stadfæstes.
 Et medlem (Warnich-Hansen) udtaler:
 Idet den kuplede, skrå del i toppen af den i ansøgningen viste pen vil  

 kunne adskille ansøgerens penne fra andre og således har fornødent særpræg  

 findes sagen at burde hjemvises til Patentdirektoratet til videre behandling.
 Der træffes afgørelse efter stemmeflertallet.
 Herefter bestemmes:
 Den påklagede afgørelse stadfæstes.
