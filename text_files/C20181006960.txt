Vejledning om bekendtgørelse om bestemmelser efter den tidligere statstjenestemandslovgivning, der forbliver i kraft 1. Indledning Det følger af § 60 i lovbekendtgørelse nr. 511 af 18. maj 2017 om tjenestemænd, at lov nr. 154 af 7. juni 1958 om lønninger og pensioner m.v. til statens tjenestemænd samt lov nr. 5 (Lovtidende B) af samme dato om normering og klassificering af statstjenestemandsstillinger ophæves, men at ministeren for offentlig innovation har mulighed for at fastsætte, at bestemmelser heri samt bekendtgørelser og cirkulærer udstedt med hjemmel heri forbliver i kraft.
 Ministeren for offentlig innovation har fastsat dette i bekendtgørelse nr. 943 af 4. juli 2017 om bestemmelser efter den tidligere statstjenestemandslovgivning, der forbliver i kraft.
 Lov nr. 154 af 7. juni 1958 om lønninger og pensioner mv. til statens tjenestemænd blev efter ikrafttræden ændret ved lov nr. 80 af 21. marts 1959, lov nr. 79 af 25. marts 1961, lov nr. 108 af 26. april 1961, lov nr. 147 af 20. maj 1961, lov nr. 111 af 30. marts 1962, lov nr. 128 af 13. april 1962, lov nr. 151 af 28. april 1962, lov nr. 75 af 13. marts 1963, lov nr. 83 af 16. marts 1963, lov nr. 113 af 30. marts 1963, lov nr. 224 af 32. maj 1963, lov nr. 82 af 20. marts 1964, lov nr. 361 af 18. december 1964, lov nr. 123 af 31. marts 1966, lov nr. 184 af 24. maj 1967, lov nr. 106 af 29. marts 1969 og lov nr. 262 af 4. juni 1969.
 Lov nr. 5. (Lovtidende B) af 7. juni 1958 om normering og klassificering af statstjenestemandsstillinger blev efter ikrafttræden ændret ved lov nr. 2 af 21. marts 1959, lov nr. 2 af 31. marts 1960, lov nr. 2 af 25. marts 1961, lov nr. 7 af 26. april 1961, lov nr. 19 af 30. marts 1962, lov nr. 23 af 13. april 1962, lov nr. 15 af 30. marts 1963, lov nr. 8 af 20. marts 1964, lov nr. 15 af 27. maj 1964, lov nr. 7 af 31. marts 1965, lov nr. 82 af 31. marts 1966 og lov nr. 6 af 29. marts 1969.
 Eftersom den tidligere tjenestemandslovgivning ikke er optaget i Retsinformation, har Moderniseringsstyrelsen af praktiske hensyn valgt at gengive ordlyden af bestemmelserne i denne vejledning.
 Det bemærkes, at forskrifterne nævnt i § 3 i bekendtgørelse om bestemmelser efter den tidligere statstjenestemandslovgivning, der forbliver i kraft, er optaget i Retsinformation.
 2. Bestemmelser i lov nr. 154 af 7. juni 1958 om lønninger og pensioner m.v. til statens tjenestemænd som senest ændret ved lov nr. 262 af 262 af 4. juni 1969, der fortsat er gældende.
§ 31. Lønninger, som er fastsat årsvis, ventepenge og pensioner udbetales månedlig og forud ved hver måneds begyndelse, dog således at dersom udbetalingsdagen falder på en helligdag, skal udbetalingen finde sted på den sidste søgnedag i den foregående måned.
Søgnedage på hvilke det udbetalende kontor er lukket i henhold til lov, anordning eller ministeriel bekendtgørelse, sidestilles i denne henseende med helligdage.
Tjenestemandens død eller afskedigelse, efter at sådan udbetaling har fundet sted, men før månedens udløb, giver ikke staten noget krav på tilbagebetaling af det for den efterfølgende måned forudbetalte beløb.
Hvis efterindtægt oppebæres, vil beløbet dog være at udligne i efterindtægten.
Stk. 2. Finansministeren1) kan tillade, at den udbetaling finder sted indtil 6 søgnedage før den i stk. 1 anførte forfaldsdag.
Dør eller afskediges tjenestemanden i tidsrummet mellem udbetalingen og forfaldsdagen, kan det udbetalte beløb kræves tilbagebetalt.
 Stk. 3. Dødsfald eller uansøgt afgang i den måned, for hvilken udbetaling har fundet sted, medfører ikke tilbagebetaling af nogen del af det forud oppebårne månedsbeløb.
§ 34. Tjenestemænd kan efter nærmere af finansministeren2) fastsatte regler give forskrivninger på deres løn, men sådanne forskrivninger har alene retskraft, når de gives til lånefond eller pengeinstitutter, som af finansministeren er anerkendt som berettigede til at modtage dem, og de må i forbindelse med eventuelle renter og afdrag på lønningsforskud, jfr. § 33, stk. 2, ikke indeholde forpligtelse til afdrag af mere end 1/8 af de lønningsbeløb, som ved lånet stiftelse udbetales til tjenestemanden.
For så vidt angår de ved en tjenestemands fratræden til udbetaling forfaldne pensionsbidrag, jfr. § 50, stk. 3, 1. pkt., vil forskrivning kunne gives på højst 1/8 af beløbet.
 Stk. 2. Tilsvarende regler gælder med hensyn til forskrivninger på efterindtægt, ventepenge og pension.
§ 36. () Stk. 5. Den ydre og indre vedligeholdelse af tjenesteboliger påhviler staten.
Skatter og afgifter, som påhviler staten som ejer af ejendomme, hvori den tjenestebolig er beliggende, udredes af staten uden refusion fra tjenestemanden.
For tjenesteboliger med jordtilliggende fordeles skatter og afgifter efter vedkommende ministers nærmere bestemmelse, således at kun en til boligen svarende forholdsmæssig del udredes af staten, jf. § 37, stk. 4 § 37. For brugen af tjenestejord skal der beregnes et årligt fradrag i lønnen.
Dette fradrag fastsættes for et tidsrum af 5 år af den pågældende minister for hver tjenestestillings vedkommende under hensyntagen til jordloddens størrelse, beskaffenhed, beliggenhed m. m. og skal omtrentlig svare til, hvad jordlodden ved forsvarlig udnyttelse ordentligvis kan ventes at indbringe brugeren netto.
Såfremt der for statens regning udføres grundforbedringsarbejder på tjenestejorden, kan vurdering foretages uden for de sædvanlige tider.
Stk. 2. Såfremt en tjenestemand med pågældende styrelses samtykke og under dennes kontrol foretager grundforbedringsarbejder for egen regning, kan der af styrelsen sikres tjenestemanden, at han i tilfælde af jordens afgivelse inden for et af styrelsen fastsat åremål, dog højst 15 år, af staten får godtgjort så stor en del af udgiften, som svarer til forholdet mellem de tilbageværende måneder af perioden og hele perioden.
Det skal da ved opslag af pågældende stilling pålægges efterfølgeren at afdrage det af staten udredede beløb og forrente den til enhver tid resterende del med 5 pct. p. a.
I den pågældende periode må fradraget efter stk. 1 fastsættes således, at den merværdi, som grundforbedringen udgør for tjenestejorden, kommer brugeren til gode.
 Stk. 3. Hver minister, under hvis ministerium der findes stillinger med tjenestejord, udfærdiger nærmere regler for tjenestejordens forsvarlige behandling samt bestemmelser om tjenestejords aflevering fra formanden eller hans bo til eftermanden.
Stk. 4. Alle på tjenestejorden hvilende skatter, afgifter og byrder udredes af brugeren.3) § 42. () Stk. 3. Ved en tjenestemands 25, 40 og 50 års tjenestejubilæer ydes der gratiale efter nærmere af finansministeren4) fastsatte regler.
§ 53. () Stk. 3. Overjordemødre, overplejere, plejere og plejersker skal afskediges, når de er fyldt 65 år, og kan forlange sig afskediget med pension, når de er fyldt 60 år.
De nævnte tjenestemænd kan efter det fyldte 60. år afskediges uden iagttagelse af bestemmelsen i § 8, stk. 4.5) Stk. 4. Sygeplejersker kan forlange sig afskediget med pension, når de er fyldt 65 år.
De kan efter denne aldersgrænse afskediges uden iagttagelse af bestemmelsen i § 8, stk. 4.
§ 103. () Stk. 2. Personel i statens skibe eller luftfartøjer har under fraværelse fra hjemstedet ret til fri lægebehandling, medicin og eventuelt hospitalsophold; tilsvarende gælder forsvarets personel under udkommando i fort, lejr eller andet militært etablissement samt under kantonnement og udgående øvelser.
 § 106. Lovens § 99 gælder ikke for udenrigstjenesten.
 Stk. 2. Forflyttes en tjenestemand i udenrigstjenesten til fast tjeneste andetsteds, kan der tilstås ham godtgørelse for rejseomkostninger og udgifter ved flytning af bohave.
 Stk. 3. Forflyttes i tjenestemand i udenrigstjenesten, og påføres der ham derved huslejetab, kan udenrigsministeren tilstå ham erstatning for dette tab.
Stk. 4. Fratræder en i udenrigstjenesten ansat tjenestemand under tjenesten i udlandet uden at tiltræde anden statstjeneste, eller afskediges han på grund af alder, finder de stk. 2 fastsatte regler anvendelse.
Skyldes afskedigelsen svagelighed eller anden tjenestemanden utilregnelig årsag, eller stilles han på ventepenge, finder tillige reglen i stk. 3 anvendelse.
 Stk. 5. Afgår en i udenrigstjenesten ansat tjenestemand ved døden under tjeneste i udlandet, kan udenrigsministeren tilstå hans husstand rejsegodtgørelse efter reglen i stk. 2 og hans enke og børn flyttegodtgørelse samt hans bo erstatning for huslejetab efter de i stk. 2 og 3 fastsatte regler.
 Stk. 6. De nærmere regler gælder for fastsættelse af de i stk. 2-5 nævnte godtgørelser, derunder også i hvilken udstrækning disse kan tilstås tjenestemandens familie og husstand, fastsættes i et af udenrigsministeren udfærdiget reglement.
 Stk. 7. Beordres en tjenestemand i udenrigstjenesten til midlertidig tjeneste andetsteds eller på tjenesterejse, kan der tilstås ham godtgørelse for rejseomkostninger efter regler, der fastsættes i et af udenrigsministeren udfærdiget reglement.
 § 107. I tilfælde, hvor der tildeles repræsentationscheferne i udlandet monteret tjenestebolig, vil der, når særlige omstændigheder taler derfor, kunne tilstås den pågældende tjenestemand et tilskud til bosættelsesomkostninger, der ikke må overstige 10.000 kr.
 Stk. 2. Hvor monteret tjenestebolig ikke findes, udbetales der cheferne for de diplomatiske og konsulære repræsentationer ved udnævnelse som sådan henholdsvis 30.000 kr., 21.600 kr. og 15.600 kr., efter som de pågældende er placeret i henholdsvis 30., 28., eller 26., lønningsklasse, med fradrag af, hvad der tidligere måtte være ydet de pågældende i bosættelsespenge.
§ 116. Når søværnets skibe er på togt inden for det i § 117, stk. 3. c., nævnte farvandsområde, ydes der chefer (herunder gruppe-, delings-, flotille-, og divisionschefer) et tilskud til bordhold fra 3 kr. til 11 kr. daglig, afhængigt af skibets og besætningens størrelse samt af togtets beskaffenhed.
Dette tilskud kan inden for det samme skib normalt kun oppebæres af én person.
Uden for det nævnte farvandsområde samt i udenlandske havne forhøjes tilskuddet med 1/3. Tilsvarende tilskud kan efter forsvarsministerens bestemmelse ydes militære chefer under kommando i land.
 3. Bestemmelser i lov nr. 5 (Lovtidende B) af 7. juni 1958 om normering og klassificering af statstjenestemandsstillinger som ændret senest ved lov nr. 6 (Lovtidende B) af 29. marts 1969, der fortsat er gældende.
 § 2. De i ministerierne (undtagen udenrigsministeriet) ansatte tjenestemænd placeres og normeres således:
I lønningsklasse () 29: Departementschefer (24) () De i nærværende lønningsklasse placerede tjenestemænd samt chefen for sekretariatet for civilt beredskab står i deres embede umiddelbart under ministeren.6) § 5. Tjenestegørende befalingsmænds ansættelse i stillinger som kontorchefer og afdelingschefer inden for Forsvarsministeriet sker for et ved tiltrædelsen fastsat tidsrum på indtil 4 år.
Ansættelserne vil, når forholdende taler derfor, kunne forlænges for indtil 3 år ad gangen.
Under tjenesten i disse stillinger sættes vedkommende befalingsmænd i overtalligt nummer i deres værn eller korps.
Stk. 2. Ved afgang fra stillingerne som følge af ovennævnte ansættelsesperiodes udløb genindtræder vedkommende befalingsmænd i deres stillinger i værn eller korps, og lønningslovens § 28 vil herved kunne bringes i anvendelse.
Ved sådan afgang kommer lønningslovens § 53 ikke til anvendelse, men i øvrigt er ansættelse i omhandlede stillinger forbundet med pensionsret efter de almindelige for statsmandsstillinger gældende regler.
 Stk. 3. I øvrigt kan befalingsmænd og ligestillede, som forretter tjeneste i Forsvarsministeriet uden at være udnævnt i foran omhandlede stillinger, under denne tjeneste sættes i overtalligt nummer i deres værn eller korps.
 § 10. Bestemmelserne om tjenestebolig m.v. i § 36 i lov nr. 154 af 7. juni 1958 om lønninger og pensioner m.v. til statstjenestemænd gælder ikke for tjenestemænd ved repræsentationerne i udlandet.
 Stk. 2. Udenrigsministeriet stiller en af staten ejet eller lejet tjenestebolig til rådighed for udsendte repræsentationschefer.
 Stk. 3. Repræsentationscheferne er pligtige at overtage den tjenestebolig, der anvises dem.
 Stk. 5. Hvor omstændighederne taler derfor, kan også andre tjenestemænd ved repræsentationerne i udlandet henvises til at tage ophold i en af Udenrigsministeriet ejet eller lejet bolig, for hvis benyttelse de må erlægge en godtgørelse, hvis størrelse fastsættes af ministeriet.
§ 11. () Stk. 2. Ved beregning af feriegodtgørelse efter lønnings- og pensionslovens § 13, stk. 1, kan der ikke ydes tjenestemænd ved repræsentationerne i udlandet højere godtgørelse, end de ville have opnået, såfremt ferietilgodehavendet var opstået under tjeneste i Udenrigsministeriet.
 § 12. Ved beregning af funktionsvederlag efter § 12 i lov nr. 154 af 7. juni 1958 om lønninger og pensioner m.v. til statens tjenestemænd henregnes hjemmetillæg til den faste lønning.
 Stk. 2. Uanset § 12 i lov om lønninger og pensioner m.v. til statens tjenestemænd skal en udsendt tjenestemands arbejde under hans fravær i almindelighed udføres af det tilbageblevne personale uden særligt vederlag.
 Stk. 3. Når omstændighederne i særlig grad taler derfor, kan der dog under en repræsentationschefs fraværelse tillægges en ved repræsentationen ansat tjenestemand, der uden afbrydelse i mindst 14 dage fungerer i chefens sted, et tillæg til hans udetillæg efter nærmere retningslinjer, der fastsættes efter indstilling fra udetillægsnævnet.
 Stk. 4. Tjenestemænd, der udsendes for at fungere i diplomatisk eller lønnet konsulær stilling, eller som under embedsledighed konstitueres i en sådan stilling, oppebærer foruden vederlag efter § 12 i lov om lønninger og pensioner m.v. til statens tjenestemænd tillige et beløb svarende til det for stillingen fastsatte udetillæg, dog for tjeneste som chargé daffaires kun 2/3 af tillægget, hvis han fungerer, og 3/4 af tillægget, hvis han er konstitueret.
§ 98. () Stk. 3. Befalingsmænd af linjen kan endvidere, når de selv ansøger derom, og når de overføres til tjeneste i reserven, afskediges med pension, for så vidt dette anses for ønskeligt af tjenstlige grunde.
 Stk. 4. Befalingsmænd af reserven afskediges senest efter de for tilsvarende stillinger i linjen gældende højeste aldersgrænser.
§ 144. () Stk. 2. Embedslæger, der ansættes i 27. eller 24. lønningsklasse må kun drive anden virksomhed  ud over den, der omfattes af deres gerning som embedslæger samt de i § 16 i lov nr. 87 af 21. april 1914 om embedslæger omtalte forretninger og hermed beslægtede forretninger  såfremt der forinden efter indstilling fra sundhedsstyrelsen7) er meddelt dem tilladelse hertil af indenrigsministeren.8) § 274. () Stk. 2. Under udkommando, der medfører længere tids fravær fra tjenestestedet, kan der efter nærmere af forsvarsministeren fastsatte bestemmelser ydes det i udkommandoen deltagende personel forskud på lønning og udkommandotillæg for indtil 2 måneder, alt efter udkommandoens varighed.
Finansministeriet, Moderniseringsstyrelsen, den 18. december 2018 1) Nu ministeren for offentlig innovation.
 2) Nu ministeren for offentlig innovation.
 3) § 37, stk. 4, gælder ikke for tjenestejord under Naturstyrelsen.
 4) Nu ministeren for offentlig innovation.
 5) Bestemmelsen om pligtig afgangsalder ved det fyldte 65. år er ikke opretholdt.
 6) Bestemmelsen gælder ikke for chefen for sekrtariatet for divilt beredskab.
 7) Nu Styrelsen for Patientsikkerhed.
 8) Nu sundhedsministeren.
