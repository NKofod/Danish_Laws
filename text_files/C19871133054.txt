 Efter den omstrukturering, der har været nødvendig i forbindelse med  

 etableringen af nyt statsfængsel i Jyderup, har direktoratet udarbejdet  

 ændrede fordelingsregler for fængselsdømte og reviderede hæftekvoteordninger.
 Der vedlægges revideret bilag til direktoratets cirkulære af 29. august  

 1983 om anbringelse af personer, der er idømt frihedsstraf eller forvaring,  

 og om overførsel af indsatte mellem kriminalforsorgens institutioner, samt  

 revideret hæftekvoteordning pr. oktober 1987.
 Ved udarbejdelsen af de ændrede regler m.v. er der i videst muligt omfang  

 taget hensyn til de synspunkter og kommentarer, som er fremkommet, efter at  

 direktoratet udsendte de første udkast ved skrivelse af 21. juli 1987.
 Samtidig er der udarbejdet en tidsplan for ikrafttrædelsen af reglerne.  

 Under hensyn til at de fængselsafdelinger, der konverteres til  

 hæfteafdelinger, konverteres med forskellig hast samtidig med den  

 omstændighed, at Skibsbylejren af ressourcemæssige grunde ønskes afviklet  

 senest den 1. januar 1988, ligesom tidspunktet for ibrugtagelsen af  

 Statsfængslet i Jyderup stadig beror på spørgsmålet om klassificering og  

 besættelse af stillingerne, har det været nødvendigt at gøre tidsplanen  

 temmelig detaljeret.
Direktoratet forudser, at der i overgangsperioden kan opstå problemer med  

 udnyttelsen af institutionssystemet og anmoder om forståelse for situationen  

 og om tilbageholdenhed med hensyn til tilsigelser i vanskelige perioder.
Det  

 sidste gælder navnlig de politikredse, hvis hæftedomfældte skal udstå straf i  

 Statsfængslet Jyderup.
 Man anmoder om, at de enkelte institutioner holder sig i kontakt med  

 hinanden med henblik på at medvirke til, at overgangsperioden kan foregå så  

 glidende som muligt og med den bedst mulige kapacitetsudnyttelse.
Udover ændrede fordelingsregler og revideret hæftekvoteordning vedlægges  

 tidsplan for konvertering af fængselsafdelinger til hæfteafdelinger m.v. (*  

 2) Direktoratet vil nøje følge udnyttelsen og bistå, hvor der i konkrete  

 situationer bliver behov derfor.
 E.B.
W.
Rentzmann Til Politiet, kriminalforsorgens anstalter, afdelinger og pensioner samt  

 arrestinspektørerne.
 Bilag. (til direktoratets cirkulære af 29. august 1983 om anbringelse af  

 personer, der er idømt frihedsstraf eller forvaring, og om overførsel af  

 indsatte mellem kriminalforsorgens institutioner).
Revideret september 1987. Retningslini- er om anbringelse af fængselsdømte i de enkelte anstalte Ved cirkulæret er der fastsat regler, hvorefter anbringelse af fængselsdømte  

 mænd så vidt muligt sker efter et geografisk nærhedsprincip.
Tilsvarende  

 gælder med hensyn til fængselsdømte kvinder, der anbringes i åben anstalt.
I  

 det følgende gives en samlet oversigt over de retningslinier, der inden for  

 den nuværende anstaltsmæssige struktur vil blive fulgt ved anbringelsen af  

 fængselsdømte.  MÆND.
1. Åbne anstalter.
STATSFÆNGSLET VED HORSERØD:
Domfældte fra Frederiksborg og Bornholms amter samt Roskilde politikreds.  

 Domfældte idømt straffe på 5 mdr. eller derover fra Nykøbing F., Nakskov og  

 Vordingborg politikredse.
Domfældte fra Storkøbenhavn (politikredsene 1-8),  

 såfremt særlige familiemæssige eller andre personlige forhold taler for  

 anbringelse i nærheden af København.
STATSFÆNGSLET I JYDERUP:
 Domfældte fra Vestsjællands amt, Køge og Næstved politikredse samt  

 domfældte fra Storkøbenhavn (politikredsene 1-8), øvrige Sjælland og  

 Lolland-Falster, der har et behov for beskæftigelse i produktionsskole, som  

 ikke kan opfyldes i den anstalt, hvor anbringelse ellers skulle finde sted.  

 STATSFÆNGSLET PÅ SØBYSØGÅRD:
Domfældte fra Odense, Svendborg og Nyborg politikredse samt domfældte, der  

 skal gennemgå en uddannelse, der ikke kan gennemføres i den anstalt, hvor  

 anbringelse ellers skulle finde sted.
STATSFÆNGSLET RENBÆK:
Domfældte fra Sønderjyllands amt, Assens, Middelfart, Ribe, Fredericia og  

 Kolding politikredse samt domfældte fra Vordingborg, Nykøbing F. og Nakskov  

 politikredse idømt straffe på under 5 mdr.
STATSFÆNGSLET VED NR.
SNEDE Domfældte fra Vejle og Herning politikredse samt domfældte fra  

 Storkøbenhavn (politikredsene 1-8). STATSFÆNGSLET MØGELKÆR:
 Domfældte fra Horsens, Odder, Silkeborg og Viborg politikredse samt  

 domfældte fra Storkøbenhavn (politikredsene 1-8). STATSFÆNGSLET VED SDR.  

 OMME:
 Domfældte fra Esbjerg, Varde, Ringkøbing, Holstebro, Skive og Thisted  

 politikredse samt domfældte fra Storkøbenhavn (politikredsene 1-8).  

 STATSFÆNGSLET PÅ KRAGSKOVHEDE:
 Domfældte fra Nordjyllands amt og Århus, Randers og Grenå politikredse.
2. Lukkede anstalter.
STATSFÆNGSLET I VRIDSLØSELILLE:
Domfældte over ca. 23 år fra Bornholms amt og Nykøbing F. og Nakskov  

 politikredse.
Domfældte fra Sjælland (politikredsene 9-19) og Storkøbenhavn  

 (politikredsene 1-8), såfremt særlige familiemæssige forhold taler derfor.  

 STATSFÆNGSLET I NYBORG:
 Domfældte over ca. 23 år fra Fyns amt, Sjælland (politikredsene 9-19) og  

 Storkøbenhavn (politikredsene 1-8).
Udlændinge, der kan påregnes udvist af landet efter straffens udståelse,  

 og som ikke kan anbringes efter et geografisk nærhedsprincip.
STATSFÆNGSLET I  

 RINGE:
Domfældte under ca. 23 år og domfældte over denne alder, som af  

 personlighedsmæssige grunde har vanskeligt ved at klare sig i andre lukkede  

 anstalter.
Domfældte over 23 år, hvis hustru/samlever skal udstå straf i  

 Statsfængslet i Ringe, når ganske særlige forhold med vægt taler for, at  

 parret anbringes i samme anstalt, og anbringelsen ikke skønnes utilrådelig  

 under hensyn til anstaltens øvrige klientel.
Bortfalder grundlaget for  

 placeringen, skal pågældende i almindelighed overføres til anden anstalt.  

 STATSFÆNGSLET I HORSENS:
 Domfældte over ca. 23 år fra hele Jylland.
Udlændinge, der kan påregnes udvist af landet efter straffens udståelse,  

 og som ikke kan anbringes efter et geografisk nærhedsprincip.
ANSTALTEN VED  

 HERSTEDVESTER:
 Domfældte, der har behov for psykiatrisk assistance.  KVINDER.
1. Åbne anstalter.
STATSFÆNGSLET VED HORSERØD:
Domfældte fra Storkøbenhavn (politikredsene 1-8) og amter øst for  

 Storebælt.
FÆNGSELSAFDELINGEN AMSTRUP:
 Domfældte fra amter vest for Storebælt.
2. Lukkede anstalter.
STATSFÆNGSLET I RINGE:
Domfældte, der ikke har behov for psykiatrisk assistance.
ANSTALTEN VED  

 HERSTEDVESTER:
