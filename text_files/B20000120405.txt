Bekendtgørelse om uddannelsen til  

 væksthusgartner I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 væksthusgartner eller delkompetence, jf. erhvervsuddannelseslovens  

 § 15, stk. 2, som væksthusgartnerassistent.
Uddannelsens mål § 2. Målet er, at den uddannede  

 væksthusgartner selvstændigt kan udføre alle normalt  

 forekomne arbejdsopgaver inden for beskæftigelsesområdet på  

 en sikkerheds- og sundhedsmæssig, ergonomisk samt miljø- og  

 arbejdsmiljømæssig forsvarlig måde i overensstemmelse med  

 gældende forskrifter.
Stk. 2. Den uddannede væksthusgartner skal udvise  

 ansvarlighed og selvstændighed i forhold til sin arbejdssituation og de  

 sociale relationer i virksomheden.
Desuden skal den uddannede kunne  

 samarbejde med andre, kommunikere med kolleger og ledelse af virksomheden  

 samt være bevidst om og udvise kvalitet i sit arbejde.
Stk. 3. Den uddannede væksthusgartnerassistent skal  

 efter instruktion kunne udføre enkle arbejdsopgaver i et  

 væksthusgartneri, samt selvstændigt kunne betjene enkle tekniske  

 hjælpemidler, såsom pottemaskiner og el-vogne.
Desuden skal den  

 uddannede væksthusgartnerassistent kunne samarbejde med andre samt  

 udvise kvalitet i sit arbejde.
Kapitel 2 Uddannelsens varighed og struktur mv.
 § 3. Uddannelsen er henført til den  

 erhvervsfaglige fællesindgang Fra jord til bord - hotel, køkken  

 levnedsmiddel og jordbrug, jf. § 14, stk. 2, i lov om  

 erhvervsuddannelser.
 Stk. 2. Det faglige udvalg for uddannelsen er Det faglige  

 Uddannelsesudvalg for Jordbrug.
 § 4. Uddannelsen til væksthusgartner varer 3  

 år og 8 måneder, jf. dog § 6.  

 Delkompetenceforløb, jf. § 1 varer 2 år.
Stk. 2. Uddannelsen til omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
For  

 elever med uddannelsesaftale kan grundforløbet deles i to  

 skoleperioder af 10 ugers varighed.
 Stk. 3. Den obligatoriske skoleundervisning i  

 hovedforløbet i uddannelsen til væksthusgartner er opbygget af  

 to skoleperioder på henholdsvis 13 og 12 uger, der omfatter grundfag,  

 områdefag, bundne specialefag, valgfri specialefag og valgfag.  

 Undervisningen i valgfri specialefag kan ligge udenfor de normale  

 skoleperioder.
 Stk. 4. Skoleundervisningen i hovedforløbet for
delkompetenceforløb omfatter en skoleperiode på 13 uger.  

 Undervisningen omfatter grundfag, områdefag, bundne specialefag og  

 valgfag.
 Stk. 5. I grundforløbet har eleven mulighed for valgfri  

 undervisning, jf., grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 6. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og i de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. Personer, der er fyldt 25 år, og som  

 har mindst 3 års relevant erhvervserfaring som  

 fuldtidsbeskæftigelse eller tilsvarende deltidsbeskæftigelse, kan  

 gennemføre uddannelsen på normalt 2 år, herunder normalt  

 45 ugers skoleundervisning.
Skoleundervisningen omfatter et obligatorisk  

 grundforløb eller et supplerende kursus, jf. § 7.
Stk. 2. Skolen kan endvidere efter samråd med det  

 faglige udvalg tilrettelægge særlige forløb  

 bestående af perioder med henholdsvis skoleunderivsning og  

 praktikuddannelse for elever, der opfylder betingelserne i stk. 1, og  

 som derudover har særlige forudsætniger for uddannelsen.
Det  

 faglige udvalg skal godkende fastsættelsen af praktikperioder.
 Stk. 3. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 4. Skoleundervisningen omfatter grundfag,  

 områdefag, bundne specialefag, valgfri specialefag og valgfag med de  

 fastsatte mål, jf. §§ 9 14.
§ 7. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 8 uger, der har til  

 formål at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2.  

Suppleringskurset og herunder afklaring kan gennemføres uden  

 uddannnelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen).
Kapitel 3 Skoleundervisningen § 9. Undervisningen i grundforløbet  

 omfatter følgende områdefag, der er særlige for  

 hovedforløbet:
1)	Plantedyrkning i væksthus Niveau: Begynder Målet er, at eleven:
a)	inden for kulturetablering kan redegøre for og efter  

 instruktion etablere en given kultur, herunder forberede og gennemføre  

 såvel generativ som vegetativ formering, b)	kan redegøre for de klimafaktorer, der har betydning i en  

 formering, c) kan redegøre for og efter instruktion  

 gennemføre et pasningsforløb for en kultur under givne forhold  

 samt udføre de opgaver, der er forbundet med kulturen, d)	kan fremstille en simpel gødningsopløsning og udbringe  

 gødning, e) kan efter instruktion klargøre og pakke en produktion  

 af potteplanter og snitblomster til salg, f)	har kendskab til edb-baserede salgssystemer og g)	har kendskab til og kan efter instruktion anvende de inden  

 for væksthusgartneri almindeligt forekommende tekniske  

 hjælpemidler på en miljø og  

 arbejdsmiljømæssig forsvarlig måde.
2)	Plantekendskab i væksthus Niveau: Begynder Målet er, at eleven:
a)	kan navngive de almindeligst dyrkede planter, samt kan placere  

 planterne i det botaniske system, b)	kan udarbejde en simpel dyrknings- og håndteringsanvisning ud  

 fra egen indsamlede kulturdata og c)	har kendskab til fremkomst af nye sorter samt deres  

 nyhedsbeskyttelse i henhold til lovgivningen.
3)	Plantesundhedslære i væksthus 1 Niveau: Rutine Målet er, at eleven har:
a)	bestået delprøve 1 og 4 (væksthusdelen)
til erhvervelse af sprøjtecertifikat efter  

 miljøministeriets regler, b)	kendskab til de almindeligste skadedyr og svampes placering  

 på planterne for bedre at kunne vurdere relevante  

 behandlingsteknikker, c)	har kendskab til forebyggelse og bekæmpelse af skadedyr og  

 svampe, såvel med konventionelle kemiske bekæmpelsesmidler som  

 med alternative midler og metoder og d)	har kendskab til integreret produktion med hensyn til sygdomme og  

 skadedyr.
 Stk. 2. De i stk. 1, nævnte fag varer i alt 5  

 uger.
 Stk. 3. Undervisningen i delkompetenceforløb omfatter  

 de i stk. 1 nævnte fag.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, engelsk, F.
 2)	Informationsteknologi, F, 1,0 uge.
 3)	Naturfag, F.
 4)	Produktudvikling, produktion og service, modul 1, 1,0 uge.
 5)	Virksomhedslære og innovation, F.
 Stk. 2. Det i stk. 1, nr. 2, nævnte grundfag  

 påbegyndes i grundforløbet.
 Stk. 3. De i stk. 1, nævnte fag varer i alt  

 7 uger.
 Stk. 4. Undervisningen i delkompetenceforløb  

 omfatter de i stk. 1, nr. 1 og 2, nævnte fag.
 § 11. Undervisningen i hovedforløbet  

 omfatter desuden følgende områdefag:
1)	Anvendt økologi i væksthus Niveau: Begynder Målet er, at eleven:
a)	kan give forslag til ændring af dyrkningsmetoder i et  

 konventionelt gartneri, som vil betyde øget bæredygtighed, b)	kan redegøre for dyrkningsprincipper og økologisk  

 forsvarlige løsninger i væksthusgartneri, c)	kan redegøre for idégrundlaget, som ligger til grund  

 for økologisk jordbrug, d)	kan redegøre for principielle forskelle mellem konventionelt  

 og økologisk gartneri, e)	har kendskab til bæredygtige principper samt kan  

 redegøre for, hvorledes denne viden i praksis kan anvendes indenfor  

 væksthusgartneri og f)	har kendskab til dyrkningsgrundlag og regler for godkendelse som  

 statskontrolleret økologisk gartneri (Ø-mærke).
2)	Plantedyrkning i væksthus 1 Niveau: Rutine Målet er, at eleven kan:
a)	redegøre for og gennemføre en kultur med etablering og  

 klargøring af dyrkningsareal samt foretage formering, potning,  

 plantning, høst og pakning af kulturen, samt andre arbejdsfunktioner  

 med kulturen, b)	anvende faglitteratur og tilegne sig andre relevante data i  

 forbindelse med arbejdet og c)	arbejde dels med kulturgrupperne potteplanter i væksthus og  

 på friland samt kombinationer heraf, dels kulturgrupperne  

 grønsager under glas, løg og knolde samt fremdrivning heraf og  

 snitblomster.
3)	Plantesundhedslære i væksthus 2 Niveau: Rutine Målet er, at eleven:
a)	har bestået delprøve 2 og 3 (væksthusdelen) til  

 erhvervelse af sprøjtecertifikat efter Miljøministeriets  

 regler, b)	kan anvende teknikker til forebyggelse og biologisk bekæmpelse  

 i overensstemmelse med gældende arbejdsmiljøregler.
c)	kan redegøre for principper og metoder til forebyggelse og  

 biologisk bekæmpelse af skadevoldere i væksthuskulturer, d)	kan redegøre for principperne for integreret produktion (IP)  

 med hensyn til forebyggelse og bekæmpelse af sygdomme og skadedyr  

 og e)	kan redegøre for principper og anvende metoder for  

 ukrudtsbekæmpelse uden brug af kemikalier.
 Stk. 2. De i stk. 1, nævnte fag varer i alt 4  

 uger.
 Stk. 3. Undervisningen i delkompetenceforløb omfatter  

 de i stk. 1, nr. 2 og 3 nævnte fag.
 § 12. Undervisningen i hovedforløbet  

 omfatter følgende bundne specialefag:
1)	Jord, vand, næring i væksthus Niveau: Avanceret Målet er, at eleven:
a)	kan udføre vanding og udbringning af gødning i  

 overensstemmelse med gældende arbejdsmiljøregler, b)	kan udtage prøver til analyse af vækstsubstrater og  

 planter på en kvalitetsmæssig korrekt måde, c)	kan foretage simple gødningsberegninger, d)	kan foretage gødningsberegninger ud fra analyseresultater og  

 kulturens behov, e)	kan redegøre for opbygning af et  

 vandindvindingsanlæg, f)	kan redegøre for og anvende de almindeligste metoder til  

 udbringning af vand og gødning inden for væksthusgartneri samt  

 redegøre for forskellige typer af vandrensningsanlæg til brug i  

 væksthuse, g)	kan redegøre for almindeligt forekommende  

 vækstsubstrater i væksthusgartneri, deres  

 ernæringsmæssige egenskaber, behandling heraf samt  

 tilførsel af jordforbedringsmidler til naturlig jord, h)	kan redegøre for de analysetyper, som anvendes i  

 væksthusgartneri samt formålet med disse, i)	kender de mest elementære kemiske begreber, terminologi og  

 stoffernes reaktioner for at forstå planters næringsoptagelse  

 og j)	kender til vandindvindingsmuligheder og lovgrundlaget for  

 disse.
2)	Kulturforhold under glas Niveau: Avanceret Målet er, at eleven:
a)	kan navngive væksthusets enkelte dele samt vedligeholde  

 tekniske anlæg, b)	kan betjene automatik og klimacomputer, c)	kan redegøre for lysets spektrale sammensætning,  

 lysmåling og lysformer, herunder dagslysets varierende  

 strålingsintensitet samt kunstlyskilder, lysspredningen fra disse samt  

 anvendelse til vækst- og reguleringslys, d)	kan redegøre for kulturforhold, som har betydning for  

 planternes væksthastighed, udvikling og form samt mulighederne for at  

 regulere dette, e)	kan redegøre for fordele og ulemper ved forskellige  

 væksthustyper, samt andre driftsrum, f)	kan redegøre for formål med og funktion af normalt  

 forekommende tekniske anlæg, g)	kan redegøre for varmetransport samt optimal isolering mod  

 lys- og varmetab, h)	kan redegøre for forskellige energikilder til  

 væksthusgartnerier, herunder fordele og ulemper ved disse, i)	kan redegøre for principper for tilførsel af varme til  

 væksthuse og kulturer, j)	kan redegøre for forskelle mellem kedler og fyr med hensyn  

 til anvendelse og sikkerhedsforskrifter samt problemer omkring oliebeholder,  

 olietilførsel, kul- og gasfyring, fjernvarme samt skorstene og k)	kan redegøre for principper for anbringelse af rør og  

 ledninger til rum- og jordopvarmning, samt placering og funktion af ventiler  

 og pumper til regulering af varmetilførsel.
3)	Plantedyrkning i væksthus 2 Niveau: Avanceret Målet er, at eleven:
a)	selvstændigt kan anvende de almindelige tekniske  

 installationer og hjælpemidler i væksthuse, der forefindes til  

 plantedyrkning, b)	kan udfylde salgspapirer, registreringsskemaer, grafisk  

 tilvækstkontrol og fortolke dyrkningsvejledninger i praksis, c)	kan måle Lv. og pH. i vækstmedier og i vandingsvand,  

 samt vurdere og kommentere resultaterne og d)	kan fremstille og kontrollere en stamopløsning udfra en  

 plante- og vandanalysegødningsplan.
4)	Plante- og kulturkendskab Niveau: Avanceret Målet er, at eleven:
a)	på en selvstændig og initiativrig måde, eventuelt  

 i samarbejde med andre, kan indsamle data, planlægge og udarbejde et  

 dyrkningsprogram for en væksthuskultur, b)	kan identificere, navngive og placere planter i det botaniske system  

 og c)	kan redegøre for de forskellige forhold ved fremkomst af nye  

 sorter af planter ved krydsning, mutation og selektion og deres  

 nyhedsbeskyttelse i henhold til lovgivningen herom.
5)	Projektopgave Niveau: Avanceret Målet er, at eleven:
a)	selvstændigt eller i samarbejde med andre fuldfører en  

 projektorganiseret tværfaglig afslutningsopgave.
Eleven vælger et  

 projektemne, som skal godkendes af skolen.
Alle relevante fag skal  

 indgå i projektet.
 Stk. 2. De i stk. 1, nævnte fag varer i alt  

 8 uger.
 Stk. 3. Undervisningen i delkompetenceforløb omfatter  

 de i stk. 1, nr.1, c, e, f, g, j, nr. 2, a, d, e, f, nr. 3, og nr. 4,  

 nævnte fag.
 § 13. Undervisningen i hovedforløbet  

 omfatter desuden 2 ugers valgfri specialefag, med det overordnede mål,  

 at eleven får et større og bredere kendskab til et udvalgt  

 specialområde eller større kendskab et mere snævert  

 specialområde.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger, dog 2 uger for  

 delkompetenceforløb.
Praktikuddannelsen § 15. I uddannelsen til  

 væksthusgartner omfatter praktikuddannelsen følgende  

 arbejdsområder og funktioner:
1)	klargøring til formering, formering af planter, almindeligt  

 arbejde med kulturen, høst, pakning og salg, samt andre opgaver, der  

 normalt forekommer med kulturen i det enkelte gartneri, 2)	betjening af teknisk udstyr, såsom pottemaskine,  

 afstandsmaskine, priklemaskiner, interntransportsystemer, klimastyring,  

 fyringsanlæg og salgssystemer, 3)	blanding af gødning og betjene vandings- og  

 gødningsanlæg, 4)	betjening af sprøjter og udførelse af biologisk  

 bekæmpelse og 5)	rengøring og vedligeholdelse af væksthuse og det  

 tekniske udstyr i gartneriet.
 Stk. 2. I uddannelsen til væksthusgartnerassistent  

 omfatter praktikuddannelsen følgende arbejdsområder og  

 funktioner:
1)	klargøring til formering, formering af planter, almindeligt  

 arbejde med kulturen, høst og pakning, samt andre opgaver, der normalt  

 forekommer med kulturen i det enkelte gartneri, 2)	betjening af enkelt teknisk udstyr, såsom pottemaskine,  

 el-vogne, 3)	blanding af gødning, 4)	betjening af sprøjter og 5)	rengøring og vedligeholdelse af væksthuse.
 § 16. I uddannelsen til  

 væksthusgartner er målet med praktikuddannelsen, at  

 eleven:
1)	på avanceret niveau kan udføre de arbejdsprocesser, der  

 normalt forekommer med kulturer, herunder kan registrere og kontrollere  

 kulturer, 2)	på rutineniveau kan:
a)	betjene klimastyring, vandings- og gødningsanlæg samt  

 de tekniske hjælpemidler som virksomheden råder over, b)	efter vejledning kan planlægge og udføre  

 sygdomsbekæmpelse, skadedyrsbekæmpelse eller retardering  

 og 3)	har kendskab til gødningsplaner og  

 produktionsplaner.
 Stk. 2. I uddannelsen til væksthusgartnerassistent er  

 målet med praktikuddannelsen, at eleven:
 1)	på rutineniveau kan:
a)	udføre de arbejdsprocessor, der normalt forekommer med  

 kulturer, b)	betjene enkle tekniske hjælpemidler, såsom pottemaskiner  

 og el-vogne, c)	efter vejledning udføre sygdoms- og  

 skadedyrsbekæmpelse, d)	efter vejledning betjene vandingsanlæg og 2)	på begyndreniveau kan betjene de tekniske hjælpemidler,  

 som virksomheden råder over.
§ 17. For at give eleven en alsidig uddannelse  

 skal praktiktiden normalt deles mellem to eller flere praktikvirksomheder.  

 Såfremt der ikke på forhånd er indgået en  

 kombinationsaftale, skal den praktikvirksomhed, der har indgået  

 uddannelsesaftale med eleven, bistå denne med at fremskaffe en ny  

 praktikplads.
Kan en ny praktikplads ikke fremskaffes som forudsat,  

 påhviler det praktikvirksomheden at fortsætte  

 uddannelsesforholdet indtil en ny praktikplads er fremskaffet eller  

 uddannelsen er afsluttet.
 § 18. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring, idet praktikuddannelsen især tager sigte på at  

 supplere erfaringen gennem uddannelsestiden og koble denne til den teoretiske  

 undervisning i skoleperioderne.
 Uddannelsesbog mv.
 § 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 20. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, gives dog alene  

 "gennemført/ikke gennemført" eller  

 "bestået/ikke bestået", hvis det fremgår af de  

 nærmere retningslinier for faget eller kursusplanen.
 Stk. 3. Efter at have gennemført områdefagene  

 plantesundhedslære i væksthus 1 og plantesundhedslære i  

 væksthus 2 certificeres eleven med sprøjtecertifikat.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende karakter.
 Stk. 4. For grundfag med eksamen er den afsluttende karakter  

 et gennemsnit af standpunktskarakteren og eksamenskarakteren, beregnet med 1  

 decimal.
 Stk. 5. For elever, der afslutter uddannelsen med  

 delkompetence som væksthusgartnerassistent, gives en  

 standpunktskarakter i alle fag ved afslutningen af skoleperioden i  

 hovedforløbet.
Sygeeksamen og ny eksamen (eller prøve) § 22. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 23. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført, og når betingelserne i  

 henholdsvis stk. 2 eller stk. 3 er opfyldt.
 Stk. 2. I uddannelsen til væksthusgartner skal  

 følgende betingelse være opfyldt for at udstede  

 skolebevis:
 1)	Eleven har opnået mindst gennemsnitskarakteren 6,0 i grundfag,  

 områdefag og bundne specialefag og valgfri specialefag.
 2)	Eleven har opnået mindst gennemsnitskarakteren 6,0 i  

 områdefagene plantesundhedslære i væksthus 1 og  

 plantesundhedslære i væksthus 2.
 3)	Eleven har opnået mindst karakteren 6 i specialefaget  

 projektopgave.
 Stk. 3. I uddannelsen til væksthusgartnerassistent skal  

 følgende betingelser være opfyldt for at udstede  

 skolebevis:
 1)	Eleven har opnået mindst karakteren 6,0 i gennemsnit af  

 grundfag, områdefag og bundne specialefag, dog undtaget karakteren i  

 grundfaget fremmedsprog, engelsk.
 2)	Eleven har gennemført eksamen i grundfaget fremmedsprog,  

 engelsk.
 Stk. 4. Skolebeviset skal indeholde:
 1)	Betegnelse for uddannelsen.
 2)	Angivelse af de specialefag, som eleven har gennemført.
 3)	Oplysning om de opnåede karakterer i grundfag, områdefag  

 og specialefag samt gennemsnitskvotienter.
 Stk. 5. Hvis der ikke er grundlag for at udstede skolebevis,  

 udsteder skolen en skolevejledning, jf. retsbekendtgørelsen.
 § 24. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 25. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 23 og afsluttende praktikerklæring  

 for praktikuddannelsen er udstedt, jf. § 24.
 Stk. 3. Det faglige udvalg opbevarer fortegnelse over udstedte  

 uddannelsesbeviser i 30 år.
Kapitel 5 Ikrafttrædelses- og overgangsbestemmelser § 26. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 602  

 af 9. juli 1997 om uddannelsen til væksthusgartner.
 Stk. 3. Den i stk. 2 nævnte bekendtgørelse  

 finder dog anvendelse for elever, der er begyndt på den hidtidige 3.  

 skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
