Bilag 1 Bilag 2 Bilag 3 Bilag 4 Bekendtgørelse om indberetning af oplysninger om dansk akvakultur I medfør af § 112 og § 130, stk. 2 og 4, i lov om fiskeri og fiskeopdræt, jf. lovbekendtgørelse nr. 372 af 26. april 2006, som ændret ved lov nr. 317 af 31. marts 2007, og efter bemyndigelse fastsættes:
 § 1. Bekendtgørelsen gælder for personer og virksomheder, som ejer eller driver akvakulturanlæg.
§ 2. I denne bekendtgørelse forstås ved 1) Akvakultur: Opdræt eller dyrkning af akvatiske organismer ved hjælp af metoder, der skal øge produktionen af de pågældende organismer ud over, hvad det naturlige miljø giver mulighed for; organismerne forbliver en fysisk eller juridisk persons ejendom i hele opdræts- eller dyrkningsfasen, indtil de er høstet.
 2) Ferskvandsdambrug: Akvakulturanlæg som udelukkende indtager ferskvand og har afløb til vandløb, søer eller havet.
 3) Havbrug: Akvakulturanlæg bestående af netbure, trådkasser eller lignende placeret i marine vandområder, og hvis drift forudsætter anvendelse af foder.
 4) Indpumpningsanlæg: Akvakulturanlæg placeret på land med indtag af saltvand, herunder kølevand fra kraftværker eller lignende, og hvis drift forudsætter anvendelse af foder.
 5) Recirkulationsanlæg: Akvakulturanlæg til opdræt af akvatiske organismer, hvor vandet genanvendes efter en eller anden form for behandling (f.eks. filtrering).
 6) Muslinge-/østersanlæg: Akvakulturanlæg bestående af liner, strømper, trådkonstruktioner eller lignende til opdræt af muslinger eller østers i marine vandområder.
 7) Anden akvakultur: Opdrætsform af akvakultur, der ikke er omfattet af nr. 2-6.
 8) Tilførsel: Køb og interne leverancer.
 9) Fraførsel: Salg og interne leverancer.
 Stk. 2. Organismer, der lever i vand, og som udnyttes af offentligheden som en alment tilgængelig ressource med eller uden tilladelse hertil, betragtes ikke som akvakultur, men som fiskefangster.
 § 3. Personer og virksomheder, som ejer akvakulturanlæg, skal hvert år sende følgende oplysninger om driften af akvakulturanlægget i det foregående kalenderår til Fiskeridirektoratet:
 1) Juridisk ansvarliges navn, adresse, CVR-nummer samt evt. produktionsenhedsnummer telefonnumre og e-mailadresse.
 2) Eventuelt forpagters navn, adresse, telefonnummer og e-mailadresse.
3) Anlæggets interne nummer (tildelt af Fødevarestyrelsen), CHR-nummer (nummer i det Centrale Husdyrregister), navn, adresse, telefonnumre, kommune og region.
For havbrug og anden akvakultur beliggende i søterritoriet oplyses desuden geografiske placering (koordinater og stednavn).
 4) Om anlægget drives i fælles drift med andre anlæg med et fælles regnskab.
 5) Alle arter, der har været opdrættet i akvakulturanlægget.
 6) Anlægsoplysninger i overensstemmelse med bilag 1.
 7) Antal beskæftigede inklusiv ejer, opdelt på henholdsvis fuldtids-, deltids- og sæsonbeskæftigede mænd og kvinder.
 8) Årets tilførsel til anlægget i overensstemmelse med bilag 2.
 9) Årets tilførsel af æg til anlægget i overensstemmelse med bilag 2.
 10) Årets fraførsel fra anlægget i overensstemmelse med bilag 3.
 11) Årets fraførsel af æg fra anlægget i overensstemmelse med bilag 3.
12) Bestand opgjort i mængde pr. 1. januar og på opgørelsestidspunktet.
Opgørelsestidspunktet skal være mellem 1. januar og 28. februar.
Stk. 2. Oplysningerne nævnt i stk. 1 skal sendes til Fiskeridirektoratet på et særligt indberetningsskema, som Fiskeridirektoratet udsender.
Der skal anvendes et indberetningsskema for hvert enkelt akvakulturanlæg.
Indberetningsskemaerne skal være modtaget i Fiskeridirektoratet senest den 1. marts.
Stk. 3. Uanset stk. 2 kan Fiskeridirektoratet under hensyn til anlæggenes grad af samdrift mv. tillade, at oplysningerne for flere akvakulturanlæg indberettes på et indberetningsskema.
Begrundet ansøgning herom skal indeholde navn og internt nummer for de pågældende anlæg og være modtaget i Fiskeridirektoratet senest den 10. februar i det år, hvor indberetning skal ske.
 § 4. Med bøde straffes den, der overtræder eller forsøger at overtræde § 3.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 5. Bekendtgørelsen træder i kraft den 1. januar 2008.
 Stk. 2. Bekendtgørelse nr.934 af 21. november 2002 ophæves.
Fiskeridirektoratet, den 19. december 2007 Esben Egede Rasmussen / Sidsel Bie Meier Bilag 1 Anlægsoplysninger Afhængig af anlægstype, jf. pkt. 1 - 6 nedenfor, skal i henhold til § 3, stk. 1, nr. 6, indsendes følgende oplysninger:
1) Ferskvandsdambrug: Vandforsyning kan være: Ferskvand eller brakvand.
Antal enheder oplyses separat for: Jorddamme, kummer, kanaler eller runde damme eller andet.
Volumen af produktionsenheder total (m3) oplyses separat for: Jorddamme, kummer, kanaler eller runde damme eller andet.
2) Havbrug: Vandforsyning er Saltvand.
Antal enheder oplyses separat for: Bure/opankret eller bure fastgjort til pæle eller andet.
Volumen (m3) oplyses separat for: Bure/opankret eller bure fastgjort til pæle eller andet.
3) Indpumpningsanlæg: Vandforsyning kan være: Kølevand, saltvand eller brakvand eller andet.
Antal enheder oplyses separat for: Jorddamme, kanaler, kummer eller runde damme eller andet.
Volumen (m3) oplyses separat på: Jorddamme, kanaler, kummer eller runde damme eller andet.
4) Recirkulerede anlæg: Vandforsyning kan være: Ferskvand, saltvand eller brakvand eller andet.
Antal enheder oplyses separat for: Jorddamme, kummer, kanaler eller runde damme eller andet.
Volumen (m3) oplyses separat på: Jorddamme, kummer, kanaler eller runde damme eller andet.
5) Muslinge-/østersanlæg: Vandforsyning kan være: Saltvand, brakvand eller andet.
Antal enheder oplyses separat for: Muslingeyngelopsamlingslinier, muslingeproduktionsliner eller andet.Areal (m2) oplyses separat på: Muslingeophæng eller andet.
6) Anden akvakultur: Vandforsyning kan være: Ferskvand, saltvand eller brakvand eller andet.
Antal enheder oplyses separat for: Jorddamme, kummer, kanaler, runde damme, bure/opankret, bure fastgjort til pæle, muslingeyngelopsamlingsliner, muslingeproduktionsliner eller andet.
Volumen (m3) oplyses separat på: Jorddamme, kummer, kanaler, runde damme, bure/opankret, bure fastgjort til pæle eller andet.
Areal (m2) oplyses separat for: Muslingeyngelopsamlingsliner, muslingeproduktionsliner eller andet.
Bilag 2 Årets tilførsel til anlægget Afhængig af anlægstype jf. pkt. 1  6 nedenfor skal i henhold til § 3, stk. 1, nr. 8 og 9, indsendes følgende oplysninger:
 1) FerskvandsdambrugDato/periode, antal øjenæg (stk.) eller mængde (vægt) samt tilhørende værdi (kr. på tilførselstidspunktet ekskl. moms) for hver kombination af: opdrætsart, land hvorfra tilførsel kommer, tilførsel fra andet dansk akvakulturanlæg uafhængig af CVR-nummer, vaccination for (I) Rødmundssyge, anvendelseskode: (B) Sættefisk, (F) Yngel.
 2) HavbrugDato/periode, antal øjenæg (stk.) eller mængde (vægt) samt tilhørende værdi (kr. på tilførselstidspunktet ekskl. moms) for hver kombination af: opdrætsart, land hvorfra tilførsel kommer, tilførsel fra andet dansk akvakulturanlæg uafhængig af CVR-nummer, vaccineret for: (I) Rødmundssyge, (II) Vibriose, (III) Furunkulose eller (IV) andet, anvendelseskode: (B) Sættefisk, (F) Yngel.
 3) IndpumpningsanlægDato/periode, antal øjenæg (stk.) eller mængde (vægt) samt tilhørende værdi (kr. på tilførselstidspunktet ekskl. moms) for hver kombination af: opdrætsart, land hvorfra tilførsel kommer, tilførsel fra andet dansk akvakulturanlæg uafhængig af CVR-nummer, vaccineret for: (I) Rødmundssyge, (II) Vibriose, (III) Furunkulose eller (IV) andet, anvendelseskode: (B) Sættefisk, (F) Yngel.
 4) RecirkulationsanlægDato/periode, antal øjenæg (stk.) eller mængde (vægt) samt tilhørende værdi (kr. på tilførselstidspunktet ekskl. moms) for hver kombination af: opdrætsart, land hvorfra tilførsel kommer, tilførsel fra andet dansk akvakulturanlæg uafhængig af CVR-nummer, vaccinationer for: (I) Rødmundssyge, (IV) andet, anvendelseskode: (B) Sættefisk, (F) Yngel, (H) Glasål, (I) Sætteål.
 5) Muslinge-/østersanlægDato/periode, antal øjenæg (stk.) eller mængde (vægt) samt tilhørende værdi (kr. på tilførselstidspunktet ekskl. moms) for hver kombination af: opdrætsart, land hvorfra tilførsel kommer, tilførsel fra andet dansk akvakulturanlæg uafhængig af CVR-nummer, vaccinationer for: (IV) andet, anvendelseskode: (F) Yngel, (G) Andet.
 6) Anden akvakulturDato/periode, antal øjenæg (stk.) eller mængde (vægt) samt tilhørende værdi (kr. på tilførselstidspunktet ekskl. moms) for hver kombination af: opdrætsart, land hvorfra tilførsel kommer, tilførsel fra andet dansk akvakulturanlæg uafhængig af CVR-nummer, vaccinationer for: (IV) andet, anvendelseskode: (G) Andet.
Bilag 3 Årets fraførsel fra anlægget Afhængig af anlægstype jf. nr. 1-6 nedenfor skal i henhold til § 3, stk. 1, nr. 10 og 11, indsendes følgende oplysninger:
 1) FerskvandsdambrugDato/periode, mængde (vægt) samt tilhørende værdi (kr. på fraførselstidspunktet ekskl. moms) for hver kombination af: opdrætsart, land hvortil fraførsel sker, fraførsel til andet dansk akvakulturanlæg uafhængig af CVR-nummer, anvendelse: (A) Konsum, (B) Sættefisk, (C) Udsætning i frivand, (D) Levende eksport, (E) Lystfiskeri/put and take, (F) Yngel, (X) Døde, kasserede og undslupne, dog ikke værdiangivelse for døde, kasserede og undslupne.Øjenæg (antal) og Rogn/kaviar (vægt) opdelt på art og kasserede samt tilhørende værdi i kr. på fraførselstidspunktet ekskl. moms, dog ikke værdiangivelse for kasserede.
 2) HavbrugDato/periode, mængde (vægt) samt tilhørende værdi (kr. på fraførselstidspunktet ekskl. moms) for hver kombination af: opdrætsart, land hvortil fraførsel sker, fraførsel til andet dansk akvakulturanlæg uafhængig af CVR-nummer, anvendelse: (A) Konsum, (X) Døde, kasserede og undslupne, dog ikke værdiangivelse for døde, kasserede og undslupne.Mængden (vægt) af: Rogn/kaviar opdelt på art og kasserede samt tilhørende værdi i kr. på fraførselstidspunktet ekskl. moms, dog ikke værdiangivelse for kasserede.
 3) IndpumpningsanlægDato/periode, mængde (vægt) samt tilhørende værdi (kr. på fraførselstidspunktet ekskl. moms) for hver kombination af: opdrætsart, land hvortil fraførsel sker, fraførsel til andet dansk akvakulturanlæg uafhængig af CVR-nummer, anvendelse: (A) Konsum, (D) Levende eksport, (E) Lystfiskeri/put and take, (X) Døde, kasserede og undslupne, dog ikke værdiangivelse for døde, kasserede og undslupne.Mængden (vægt) af: Rogn/kaviar opdelt på art og kasserede samt tilhørende værdi i kr. på fraførselstidspunktet ekskl. moms, dog ikke værdiangivelse for kasserede.
 4) RecirkulationsanlægDato/periode, mængde (vægt) samt tilhørende værdi (kr. på fraførselstidspunktet ekskl. moms) for hver kombination af: opdrætsart, land hvortil fraførsel sker, fraførsel til andet dansk akvakulturanlæg uafhængig af CVR-nummer, anvendelse: (A) Konsum, (B) Sættefisk, (C) Udsætning i frivand, (D) Levende eksport, (E) Lystfiskeri/put and take, (H) Glasål, (I) Sætteål, (F) Yngel, (X) Døde, kasserede og undslupne, dog ikke værdiangivelse for døde, kasserede og undslupne.Mængden (vægt) af: Rogn/kaviar, øjenæg (antal) opdelt på art, kasserede æg, samt tilhørende værdi i kr. på fraførselstidspunktet ekskl. moms, dog ikke værdiangivelse for kasserede.
 5) Muslinge-/østersanlægDato/periode, mængde (vægt) samt tilhørende værdi (kr. på fraførselstidspunktet ekskl. moms) for hver kombination af: opdrætsart, land hvortil fraførsel sker, fraførsel til andet dansk akvakulturanlæg uafhængig af CVR-nummer, anvendelse: (A) Konsum, (C) Udsætning i frivand, (D) Levende eksport, (F) Yngel, (X) Døde, kasserede og undslupne, dog ikke værdiangivelse for døde, kasserede og undslupne.
 6) Anden akvakulturDato/periode, mængde (vægt) samt tilhørende værdi (kr. på fraførselstidspunktet ekskl. moms) for hver kombination af: opdrætsart, land hvortil fraførsel sker, fraførsel til andet dansk akvakulturanlæg uafhængig af CVR-nummer, anvendelse: (A) Konsum, (B) Sættefisk, (C) Udsætning i frivand, (D) Levende eksport, (E) Lystfiskeri, (F) Yngel, (X) Døde, kasserede og undslupne, dog ikke værdiangivelse for døde, kasserede og undslupne.
Bilag 4 Procedure for indsendelse m.v. af indberetningsskemaer, jf. § 3, stk. 2 Fiskeridirektoratet udsender i januar indberetningsskema samt vejledning til indberetningsskema til samtlige anlægsejere, uafhængig af produktionstype, hvoraf det fremgår, at oplysningerne skal indberettes elektronisk eller pr. brev.
 Indberetningsskemaerne skal være modtaget i Fiskeridirektoratet senest den 1. marts.
 Oplysninger om anlæggets navn, adresse og telefonnummer, anlægsoplysninger, årets tilførsel af fisk (mængde), årets fraførsel af fisk (mængde), årets tilførsel af æg (antal) og årets fraførsel af æg (antal) videresendes til Fødevarestyrelsen.
 Samtlige indberettede oplysninger videresendes til Fødevareøkonomisk Institut.
