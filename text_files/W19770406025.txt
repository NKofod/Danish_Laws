Fundet, at en benyttelsesændring fra kontor til beboelse var væsentlig  

 i relation til bestemmelserne i bygningsreglementet vedrørende opholdsarealer Boligministeriet har i dag skrevet således til landsretssagfører Poul  

 Hede, H.C.
Andersens Boulevard 33, 1553 V.:
 »I skrivelse af 29. august 1977 påklagede De for reg. revisor V.  

 Jacobs en af Frederiksberg kommunalbestyrelse truffet afgørelse vedrørende  

 ejendommen, mat.nr. 10 cq, Frederiksberg.
I skrivelse af 3. oktober 1977 meddelte boligministeriet, at man afventede  

 yderligere oplysninger fra Frederiksberg kommunalbestyrelse.
Disse  

 oplysninger fremkom med Frederiksberg kommunalbestyrelses skrivelse af 18.  

 oktober 1977, som vedlægges i fotokopi.
 Det fremgår af sagen, at Frederiksberg kommunalbestyrelse har givet  

 principiel tilladelse til sammenlægning af to erhvervslejligheder til eet  

 beboelseslejemål i tagetagen i ovennævnte ejendom på betingelse af, at der  

 efter kommunalbestyrelsens nærmere godkendelse anlægges størst muligt  

 opholdsareal på ejendommen.
 Frederiksberg kommunalbestyrelse har i denne forbindelse henvist til, at  

 benyttelsesændringen fra kontor til beboelse er væsentlig i forhold til  

 bestemmelserne i bygningsreglementet af 1977 vedrørende opholds- og  

 parkeringsarealer, hvorfor disse bestemmelser finder anvendelse, jfr.  

 byggelovens § 2.
 Kommunalbestyrelsen har overfor boligministeriet endvidere telefonisk  

 oplyst, at det krævede opholdsareal kan etableres ved en anden indretning af  

 det eksisterende gårdareal, f.eks. ved nedrivning af skure m.v.
 I den anledning skal boligministeriet oplyse følgende:
 Ifølge byggelovens § 2, stk. 1 c finder loven anvendelse på ændringer i  

 benyttelse af bebyggelse, som er væsentlige i forhold til bestemmelser i  

 loven eller de i medfør af loven udfærdigede bestemmelser.
 Boligministeriet er enig med Frederiksberg kommunalbestyrelse i, at  

 benyttelsesændringen fra kontor til beboelse må anses for væsentlig i  

 relation til bestemmelserne i bygningsreglementets kap. 2.1.2., vedrørende  

 opholdsarealer, således at kommunalbestyrelsen har hjemmel i  

 byggelovgivningen til det stillede krav.
 Det forudsættes herved, at der alene vil blive krævet etableret det  

 yderligere opholdsareal, som benyttelsesændringen medfører.
 Der henvises til j.nr. 606/77.
 P.M.V.
 E.B.
Karen Juhl fuldm.
