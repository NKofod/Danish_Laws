 I henhold til § 154, stk. 2, i lov om aktieselskaber, jf.  

 lovbekendtgørelse nr. 433 af 18. juli 1988, og § 124, stk. 2, i lov om  

 anpartsselskaber, jf. lovbekendtgørelse nr. 434 af 18. juli 1988, fastsættes:
Anmeldelser § 1.  Alle anmeldelser til Erhvervs- og  

 Selskabsstyrelsen skal ske ved benyttelse af de dertil af styrelsen  

 foreskrevne blanketter.
 § 2.  Anmeldelse om stiftelse af et aktieselskab eller  

 et anpartsselskab skal i det mindste angive:
 Stk. 2.  Med anmeldelsen skal følge:
 Stk. 3.  Hvis selskabet er stiftet alene med det formål  

 at være deltager med hele sin kapital i et ansvarligt selskab, skal med  

 anmeldelsen yderligere følge den herom trufne aftale i original eller  

 bekræftet kopi.
 Stk. 4.  De med anmeldelsen indsendte bilag  

 tilbagesendes selskabet med undtagelse af stiftelsesoverenskomsten eller  

 stiftelsesdokumentet samt de i stk. 2, nr. 2, 5 og 6, samt stk. 3 nævnte  

 bilag.
 § 3.  Ændres et selskabs vedtægt eller ændres forhold,  

 hvorom anmeldelse er sket, skal anmeldelse herom indsendes til Erhvervs- og  

 Selskabsstyrelsen inden en måned, medmindre andet er bestemt i aktie- eller  

 anpartsselskabsloven.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vetægtsændring skal indsendes daterede  

 vedtægter med den fuldstændige ordlyd i den nye affattelse.
§ 4.  Anmeldelsen skal være underskrevet af alle  

 bestyrelsesmedlemmer eller af alle direktører i anpartsselskaber, der ikke  

 har en bestyrelse.
Underskrifterne skal bekræftes af en notar, en advokat  

 eller 2 vitterlighedsvidner.
 Stk. 2.  Dokumenterne skal være affattet på dansk.
 Stk. 3.  Samtidig med anmeldelsen betales det herfor  

 fastsatte gebyr.
 Registrering og offentliggørelse m.v.
§ 5.  Oplysninger om et anmeldt forhold optages i  

 registeret over aktie- og anpartsselskaber (registreres), hvis det anmeldte  

 ikke er i strid med aktieselskabsloven eller anpartsselskabsloven, med  

 bestemmelser, som er fastsat i medfør af aktieselskabslovens § 154, stk. 2,  

 og § 178 samt anpartsselskabslovens § 124, stk. 2, og § 137 med  

 stiftelsesoverenskomsten henholdsvis stiftelsesdokumentet samt vedtægten  

 eller med bestemmelser i eller i henhold til bestemmelser fastsat i medfør af  

 andre love, hvis overholdelse Erhvervs- og Selskabsstyrelsen finder nødvendig  

 for at kunne gennemføre registrering.
Tilsvarende gælder meddelelser,  

 årsregnskaber m.v., der indgives med henblik på registrering eller  

 offentliggørelse efter bestemmelser i eller i henhold til bestemmelser  

 fastsat i medfør af lov.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
§ 6.  Registeret over aktie- og anpartsselskaber føres  

 efter Erhvervs- og Selskabsstyrelsens bestemmelse.
Ethvert selskab får et  

 registernummer.
Datoen for registeringen og for nye selskabers vedkommende  

 registreringsnummer indføres i registeret.
 § 7.  Erhvervs- og Selskabsstyrelsen udgiver årligt en  

 alfabetisk fortegnelse over samtlige selskaber, der optages i registeret.  

 Fortegnelsen skal endvidere omfatte navnene på de selskaber, der er slettet  

 af registeret efter den sidst udgivne årsfortegnelse.
Stk. 2.  Fortegnelsen kan samordnes med andre offentlige  

 fortegnelser.
Supplementsfortegnelser kan udgives i løbet af året.
 Offentlighed m.v.
 § 8.  Dokumenter, der beror i Erhvervs- og  

 Selskabsstyrelsen, er offentligt tilgængelige.
Stk. 2.  Bestemmelsen i stk. 1 omfatter ikke § 9.  Dokumenter, der er offentligt tilgængelige, kan  

 på forlangede gennemses på Erhvervs- og Selskabsstyrelsens kontor.
 Stk. 2.  Udskrifter af registerets oplysninger om  

 selskaber samt fotokopier eller aftryk af eventuelle mikrofilm af de  

 dokumenter, der er offentligt tilgængelige kan fås hos styrelsen.
 Stk. 3.  Erhvervs- og Selskabsstyrelsen kan bestemme, at  

 fotokopi eller aftryk af mikrofilm også kan tages ved selvbetjening af  

 kopieringsapparater opstillet hos styrelsen.
 Stk. 4.  Erhvervs- og Selskabsstyrelsen kan bestemme, at  

 alle eller bestemte offentligt tilgængelige oplysninger om flere selskaber  

 kan fås maskinelt efter særlig aftale eller i henhold til eventuelle af  

 styrelsen fastsatte almindelige bestemmelser.
 Stk. 5.  For de i denne paragraf omhandlede oplysninger  

 betales det fastsatte gebyr.
 § 10.  Erhvervs- og Selskabsstyrelsens afgørelser i  

 medfør af denne bekendtgørelse kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende.
Ikrafttrædelsesbestemmelser § 11.  Bekendtgørelsen træder i kraft den 1. februar  

 1989.
 Stk. 2.  Bekendtgørelse nr. 967 af 17. december 1986 om  

 anmeldelse m.v. til aktieselskabs-registeret for aktie- og anpartsselskaber  

 ophæves.
