Bekendtgørelse  

 om forbrugerbeskyttelse i medfør af lov om elforsyning  

1) I medfør af § 6 a i lov om elforsyning, jf.  

 lovbekendtgørelse nr. 286 af 20. april 2005, fastsættes:
 § 1.  

  

 Denne bekendtgørelse finder anvendelse på forbrugeraftaler om levering af  

 elektricitet, som en elhandelsvirksomhed indgår som led i sit erhverv, når  

 den  

 anden part (forbrugeren) hovedsagelig handler uden for sit erhverv.
 Stk. 2.  

  

 Denne  

 bekendtgørelse finder ikke anvendelse på forbrugeraftaler, i det omfang anden  

 lovgivning måtte give forbrugeren en bedre retsstilling.
§ 2.  

  

 Forbrugere og elhandelsvirksomheder skal i forbindelse med etablering af et  

 kundeforhold indgå kontrakt om levering af elektricitet.
Kontrakten skal som  

 minimum angive følgende:
 1)  

 	  

 Elhandelsvirksomhedens  

 navn, adresse, telefon- og cvr-nummer.
 2)  

 	  

 Hvilke ydelser der leveres,  

 elektricitetens kvalitetsniveau og til hvilken adresse.
 3)  

 	  

 Tidspunkt for  

 leverancens start fra den pågældende elhandelsvirksomhed.
 4)  

 	  

 De typer  

 vedligeholdelsesservice, der eventuelt tilbydes.
 5)  

 	  

 Hvordan information  

 om gældende tariffer, gebyrer og andre priser kan indhentes.
 6)  

 	  

 Kontraktens løbetid  

 og for så vidt angår tidsbegrænsede kontrakter eventuelle betingelser for  

 fornyelse af kontrakten.
 7)  

 	  

 Betingelserne for  

 afslutning af kontrakten samt en eventuel ret til opsigelse.
 8)  

 	  

 Hvilket varsel  

 forbrugeren skal give elhandelsvirksomheden, hvis forbrugeren agter at flytte  

 fra adressen, hvor ydelserne leveres, og forbrugeren ønsker at opsige  

 kontrakten.
 9)  

 	  

 Hvorvidt kunden kan  

 fortsætte aftaleforholdet på en ændret leveringsadresse.
 10)  

 	  

 Frist for  

 elhandelsvirksomhedens udsendelse af slutafregning ved aftaleforholdets  

 ophør.
 11)  

 	  

 Oplysning om over for  

 hvem erstatning og andre mangelsbeføjelser kan gøres gældende, hvis det i  

 kontrakten fastsatte kvalitetsniveau ikke overholdes.
 12)  

 	  

 Oplysning om  

 klageadgang og om fremgangsmåden ved klage, herunder oplysning om en fysisk  

 adresse, hvor forbrugeren kan henvende sig med eventuelle klager.
Stk. 2.  

  

 Betingelserne i  

 kontrakten skal være rimelige.
Der skal gives oplysning om betingelserne  

 forud  

 for kontraktens indgåelse.
Dette gælder også hvis kontrakten indgås via  

 mellemmænd.
 Stk. 3.  

  

 Hvis aftalen  

 indgås på forbrugerens anmodning under anvendelse af  

 fjernkommunikationsteknik,  

 som ikke gør det muligt at give oplysningerne på den i stk. 2, nævnte måde  

 inden aftalens indgåelse, skal forpligtelsen opfyldes straks efter aftalens  

 indgåelse.
 § 3.  

  

 Der  

 er ikke krav om indgåelse af kontrakt mellem en elhandelsvirksomhed og en  

 forbruger,  

 der modtager elektricitet på grundlag af elhandelsvirksomhedens  

 forsyningspligt,  

 jf. elforsyningslovens § 34, stk. 1.
 Stk. 2.  

  

 Forbrugeren har  

 dog efter anmodning ret til en kontrakt med forsyningspligtvirksomheden i  

 overensstemmelse med § 2, stk. 1.
 Stk. 3.  

  

 Uanset om der  

 indgås kontrakt i medfør af stk. 2, skal forsyningspligtvirksomheden  

 overholde  

 kravene i bekendtgørelsens § 2 og §§ 4-7, herunder fremsende de i § 2, stk.  

 1,  

 nævnte oplysninger.
§ 4.  

  

 Forbrugeren skal have et passende varsel, hvis elhandelsvirksomheden agter at  

 ændre kontraktbetingelserne. Ændring af enhedspris i aftaler om fast pris og  

 ændring af prisberegningsgrundlag i aftaler om variabel pris anses for en  

 ændring af kontraktbetingelserne.
Forbrugeren har ret til at hæve kontrakten,  

 hvis denne ikke accepterer de nye betingelser, som elhandelsvirksomheden har  

 underrettet om.
Elhandelsvirksomheden skal i forbindelse med underretningen  

 orientere forbrugeren om dennes ret til at hæve kontrakten.
 § 5.  

  

 Elhandelsvirksomheden skal give forbrugeren personlig meddelelse om den  

 samlede  

 eventuelle prisstigning i forhold til den foregående opgørelsesperiode senest  

 ved den førstkommende opgørelse af forbruget efter forhøjelsens ikrafttræden.  

 Ved væsentlig prisstigning underrettes forbrugeren herom senest ved  

 førstkommende faktura.
§ 6.  

  

 Elhandelsvirksomheden skal tilbyde forbrugeren et bredt udvalg af  

 betalingsmetoder.
Enhver forskel i vilkår og betingelser som følge af den  

 valgte betalingsmetode, skal afspejle elhandelsvirksomhedens omkostninger ved  

 forskellige betalingssystemer.
De generelle vilkår og betingelser skal være  

 rimelige og gennemsigtige og skal anføres i et klart og forståeligt sprog.
 § 7.  

  

 Elhandelsvirksomheden må ikke afkræve forbrugeren betaling for  

 leverandørskifte.
 § 8.  

  

 Forbrugeren kan klage til Energitilsynet over elhandelsvirksomhedens  

 manglende  

 overholdelse af bekendtgørelsen.
 § 9.  

  

 Bekendtgørelsen træder i kraft den 1. november 2005.
Stk. 2.  

  

 Der er ikke krav  

 om indgåelse af kontrakt mellem forbruger og elhandelsvirksomhed, hvor der  

 før  

 ikrafttræden af denne bekendtgørelse var etableret et kundeforhold.
Dog har  

 forbrugeren ret til en kontrakt i overensstemmelse med § 2, stk. 1, med  

 elhandelsvirksomheden efter anmodning.
 Stk. 3.  

  

 Elhandelsvirksomheden skal oplyse forbrugeren om den i stk. 2, nævnte ret til  

 at indgå kontrakt med virksomheden senest den 1. januar 2006.
 Stk. 4.  

  

 Uanset om der  

 indgås kontrakt i medfør af stk. 2, skal elhandelsvirksomheden overholde  

 kravene i bekendtgørelsens §§ 2-7.
Energistyrelsen, den 25. maj 2005 Ib Larsen /Thomas Bastholm Bille 1) Bekendtgørelsen  

 indeholder bestemmelser, der gennemfører dele af Europa-Parlamentets og  

 Rådets  

 direktiv 2003/54/EF af 26. juni 2003 om fælles regler for det indre marked  

 for  

 elektricitet og om ophævelse af direktiv 96/92/EF, (EF-tidende 2003, nr.
L  

 176,  

 side 37).
