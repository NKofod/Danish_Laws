Ankestyrelsens principafgørelse O-82-85 om tilbagebetaling - terminshjælp - ægtefællehæftelse - ægtefællers gensidige forsørgelsespligt Resume:
 Der var ikke hjemmel i bistandslovens § 26, stk. 1, nr. 4 til at kræve tilbagebetaling af kontanthjælp, ydet til en klient i forbindelse med at hendes ægtefælle fik tilkendt erstatning efter lov om erstatning til besættelsestidens ofre med tilbagevirkende kraft.
 Ankestyrelsen lagde vægt på, at erstatningen ikke kunne anses for at dække samme formål som den ydede kontanthjælp.
 Derimod fandtes det beløb, der var ydet som terminshjælp til den fælles bolig med tilbagebetalingspligt at måtte anses for ydet til begge ægtefæller.
 Kassation:
Der er kommet nye regler på området Love:
Lov om social bistand - lovbekendtgørelse nr. 637 af 27. september 1989 - § 25, stk. 1, nr. 2 og § 26, stk. 1, nr. 4 Sagsfremstilling:
 En gift kvinde havde modtaget kontanthjælp efter bistandsloven fra september 1982. I perioden februar 1983 - januar 1984 havde socialudvalget ydet hjælp til terminsudgifter, ialt 5.677 kr., med tilbagebetalingspligt efter bistandslovens § 25, stk. 1, nr. 2.
I januar 1984 fik ansøgers mand med virkning fra 14. september 1982 tilkendt rente i henhold til lov om erstatning til besættelsestidensofre med ialt 142.659 kr.
På baggrund heraf anmodede det sociale ud valg Sikringsstyrelsen om refusion af et beløb på 20.469 kr., der var udbetalt som kontanthjælp til hustruen i perioden 14. september 1982 - 31. januar 1984.
Efter mandens klage til ankenævnet ophævede nævnet i oktober 1984 udvalgets beslutning om at kræve tilbagebetaling hos manden af den kontanthjælp, der var ydet til hustruen.
Nævnet lagde vægt på, at den tilkendte rente var en personlig erstatning, og at den udbetalte kontanthjælp var ydet til hustruen.
Efter nævnets afgørelse tilbageholdt socialudvalget i erstatningenden del af kontanthjælpen, der var ydet i perioden februar 1983  januar 1984 som hjælp til terminsudgifter med tilbagebetalingspligt efter bistandslovens § 25, stk. 1, nr. 2. Socialudvalget henviste til, at manden var gjort bekendt med tilbagebetalingspligten, og at han sammen med hustruen havde underskrevet tilbagebetalingserklæring.
Manden havde endvidere modtaget meddelelse om de foretagne tinglysninger.
Ankenævnet fandt, at det sociale udvalg med rette havde truffet beslutning om tilbagebetaling af den ydede terminshjælp, jf. bistandslovens § 25, stk. 1, nr. 2. Nævnet fandt dog, at betingelserne efter den ovennævnte bestemmelse for at kræve tilbagebetaling af ydet hjælp ikke havde været opfyldt i forhold til manden, idet terminshjælpen var ydet til hustruen.
Der påhvilede herefter ikke manden pligt til at tilbagebetale den omhandlede hjælp.
 Sagen blev anket af det sociale udvalg.
 Lovgrundlaget er bistandslovens §§ 25, stk. 1, nr. 2, og 26, stk. 1, nr. 4.
 Afgørelse:
 Ankestyrelsen finder, at der ikke er grundlag for i henhold til bistandslovens § 26, stk. 1, nr. 4, at kræve tilbagebetaling af kontanthjælp ydet til hustruen, idet den erstatning efter lov om erstatning til besættelsestidens ofre, som manden har modtaget, ikke kan anses at dække samme formål som den kontanthjælp, der er ydet til hustruen.
 Ankestyrelsen finder imidlertid, at det beløb på 5.677 kr., som er ydet som terminshjælp til den fælles bolig med tilbagebetalingspligtefter bistandslovens § 25, stk. 1, nr. 2, efter det oplyste om udbe talingerne må anses for ydet til begge ægtefæller, hvorfor også manden må hæfte for tilbagebetalingen.
 Sagen hjemvises herefter til det sociale udvalg med henblik på stillingtagen til, om der nu er grundlag for at søge det omhandlede beløb tilbagebetalt efter bistandslovens § 27.
 Ankestyrelsen ændrer således ankenævnets afgørelse.
