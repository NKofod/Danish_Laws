Den 26. juni 1984 udsendtes en cirkulæreskrivelse om udnyttelse af  

 arresthusene på Sjælland og Lolland-Falster.
Baggrunden for skrivelsen var,  

 at der i perioder har været akut mangel på pladser til varetægtsfængslede i  

 Københavns fængsler og i en række arresthuse på Sjælland.
Da der nu igennem  

 nogen tid ikke har været mangel på pladser i Københavns fængsler og i  

 arresthusene på Sjælland, suspenderes cirkulæreskrivelsen af 26. juni 1984  

 indtil videre.
Det må påregnes, at cirkulæreskrivelsen vil træde i kraft  

 igen, såfremt der påny bliver pladsmangel i Københavns fængsler og i  

 arresthusene på Sjælland.
 Det kan oplyses, at direktoratet har planlagt en høring af  

 arrestinspektørerne på Sjælland og Lolland-Falster, Københavns fængsler,  

 Politimesterforeningen og Dansk fængselsforbund for at indhente erfaringer om  

 ordningen med henblik på eventuelle justeringer i tilfælde af, at der bliver  

 behov for at genindføre ordningen.
 Tilsigelsesstoppet for fængselsdømte til arresthusene i Helsingør,  

 Hillerød, Frederikssund, Holbæk, Roskilde, Ringsted, Køge, Næstved og  

 Vordingborg gælder fortsat.
Derimod ophæves tilsigelsesstoppet til Københavns fængsler og arresthusene  

 i Kalundborg, Slagelse, Nykøbing F, Nakskov og Maribo.
Dette medfører, at  

 fængselsdomfældte med straffe på 2 mdr. eller derunder fra politikredsene  

 1-8, Kalundborg, Slagelse, Nykøbing F og Nakskov fremover fortrinsvis vil  

 blive anmeldt til Københavns fængsler eller arresthus.
 For at aflaste statsfængslet i Horserød, der i øjeblikket har en ventetid  

 for nydomfældte på ca. 1 år, vil fængselsdømte fra politikredsene Helsingør,  

 Hillerød og Frederikssund med straffe på 3 mdr. eller derunder fremover  

 normalt blive anmeldt til Københavns fængsler.
 Med henblik på at aflaste arresthusene i Helsingør, Hillerød,  

 Frederikssund og Roskilde tildeles disse tilsammen en kvote på 50 pladser til  

 anbringelse af indsatte i Københavns fængsler.
 Hæftedomfældte skal som hidtil tilsiges i overensstemmelse med  

 hæftekvoteskrivelsen af 17. juni 1985.
Suspenderingen af den sjællandske arresthusordning og ophævelsen af  

 tilsigelsesstoppet for udvalgte arresthuse på Sjælland og på Lolland-Falster  

 samt i Københavns fængsler forudsætter, at Københavns fængsler og  

 arresthusene samarbejder om den bedst mulige og mest ensartede udnyttelse af  

 pladserne på Københavns fængsler og i arresthusene.
Herunder vil Københavns  

 fængsler fortsat i rimeligt omfang varetage transporten af indsatte, der er  

 overført fra Københavns fængsler til andre arresthuse på grund af  

 pladsmæssige forhold eller andre forhold.
 E.B.
Bodil Philip Til politiet, kriminalforsorgens anstalter, afdelinger samt  

 arrestinspektører.
