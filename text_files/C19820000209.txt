 1. Dobbeltbeskatningsoverenskomsten af 11. november  

 1980 mellem Danmark og England indeholder - i modsætning til overenskomsten  

 af 27. marts 1950 (artikel 14) - ikke en såkaldt "professor-regel"  

 om fritagelse for beskatning af vederlag for undervisning her i landet.  

 "Professor-reglen" har derfor fra 1. januar 1981 ikke længere  

 gyldighed.
 2. I henhold til ministeren for skatter og afgifters  

 resolution fritages engelske gæstelærere i medfør af bestemmelsen i  

 statsskattelovens § 37 for beskatning af vederlag for undervisning her i  

 landet i tiden 1. januar 1981 - 31. juli 1982. Fritagelsen er betinget af, at  

 gæstelæreren er antaget til undervisning her i landet ved kontrakt, der er  

 indgået før begyndelsen af undervisningsåret 1981/82 eller senest den 31.  

 august 1981, og ville have været omfattet af fritagelsesbestemmelsen i  

 artikel 14 i overenskomsten af 27. marts 1950, hvis denne bestemmelse fortsat  

 havde været gældende.
 Statsskattedirektoratet, den 5. januar  

 1982.
