I tilslutning til udenrigsministeriets bekendtgørelse nr. 74 af 9. juli  

 1965 og efterfølgende bekendtgørelser, senest nr. 11 af 6. februar 1980,  

 Lovtidende C, meddeles det, at Nederlandene med virkning fra den 22. maj 1980  

 har tiltrådt den i Turin den 18. oktober 1961 undertegnede europæiske  

 socialpagt.
Ved tiltrædelsesinstrumentets deponering afgaves i  

 overensstemmelse med pagtens artikel 20, stk. 2, erklæring om, at  

 Nederlandene anser sig for bundet af følgende artikler og stykker, hvis  

 anvendelsesområde i henhold til pagtens artikel 34 skal være Nederlandenes  

 europæiske del:
Artikel 1 Artikel 2 Artikel 3 Artikel 4 Artikel 5 Artikel 6, stk. 1, 2 og 3 Artikel 6, stk. 4 (undtagen for offentligt ansatte) Artikel 7 Artikel 8 Artikel 9 Artikel 10 Artikel 11 Artikel 12 Artikel 13 Artikel 14 Artikel 15 Artikel 16 Artikel 17 Artikel 18 Artikel 19, stk. 1, 2, 3, 4, 5, 6, 7 og 9.
 For så vidt angår De nederlandske Antiller anser Nederlandene sig for  

 bundet af følgende artikler og stykker:
Artikel 1 Artikel 5 Artikel 6 (undtagen for offentligt ansatte) Artikel 16.
Spanien har med virkning fra 5. juni 1980 ligeledes tiltrådt pagten.
Ved  

 tiltrædelsesinstrumentets deponering afgav Spanien en erklæring om, at det i  

 henhold til pagtens artikel 31 og tillægget vil fortolke og anvende pagtens  

 artikel 5 og 6 således, at bestemmelserne i disse artikler er i  

 overensstemmelse med bestemmelserne i den spanske forfatnings artikel 28, 37,  

 103.3 og 127.
 Udenrigsministeriet, den 20. august  

 1980.
 F.M.
