Til Arbejdsformidlingskontorerne.  RUNDSKRIVELSE Vedrører afdelingen for uddannelsesaftaler.
Hoslagt fremsendes skrivelse af 15. januar 1987 fra det faglige udvalg for kontoruddannelser.
Af skrivelsen fremgår det bl.a., at det faglige udvalg har bemyndiget OmKOF (Områdeudvalget for kontoruddannelser til den offentlige i alle konkrete sager, der falder ind under den offentlige sektor, hvor det faglige udvalg har beslutningskompetence.
Bemyndigelseomfatter tillige lægesekretæruddannel sen i den private sektor.
Det kan yderligere oplyses, at direktoratet adskillige gange har rykket for en formel henvendelse om, at de enkelte offentlige institutioner ikke længere skal godkendes som lære- og praktiksted, idet godkendelsen er blevet centraliseret, således at det alene er den enkelte amtskommune eller kommune, der skal godkendes.
Af nævnte årsag har direktoratet efter aftale med OmKOF holdt nærværende skrivelse tilbage, men man finder dog ikke længere at kunne afvente den anden skrivelse.
Man skal endvidere anmode kontorerne om at holde direktoratet orienteret om samarbejdet med OmKOF.
 P.D.V.
 E.B.
Kirsten Larsen fuldmægtig Til Arbejdsformidlingskontorerne Kommuner og amtskommuner Statslige institutioner HK-afdelingerne og kommunalforeningerne.
Ændret procedure ved behandling af konkrete sager om uddannelse inde for kontorområdet i den offentlige sektor.
For ca. 3 år siden oprettedes som et forsøg et underudvalg under det faglige udvalg for kontoruddannelser, nemlig Områdeudvalget for kontoruddannelserner til den offentlige forvaltning (OmKOF).
Som resultat af evalueringen af forsøgsperioden opnåedes der enighed om fra foråret 1986 at overflytte OmKOF's sekretariatsopgaver til Kommunernes Landsforening, sekretariatet for kontoruddannelser, Vester Farimagsgade 37, 1603 København V, tlf. 01 12 27 88.
Endvidere har det faglige udvalg for kontoruddannelser besluttet at bemyndige OmKOF til - på det faglige udvalgs vegne - at træffe afgørelse i alle konkrete sager, der falder ind under den offentlige sektor, hvor det faglige udvalg har beslutningskompetence.
Af mere omfattende sagstyper kan nævnes - godkendelse af praktikvirksomheder i den offentlige sektor og inddragelse af sådanne godkendelser - ændringer i allerede indgåede uddannelsesaftaler inden for den offentlige sektor - eftergodkendelsessager for så vidt angår personer, der har eller søger ansættelse i den offentlige sektor.
Den offentlige sektor er defineret som staten, amtskommuner og kommuner samt statsinstitutioner, fælleskommunale virksomheder og selvejende institutioner, der financieres af offentlige midler.
For så vidt angår lægesekretæruddannelsen omfatter bemyndigelsen til OmKOF tillige uddannelsesforhold i den private sektor, d.v.s. hos privatpraktiserende læger.
Særligt bemærkes, at mægling i tvister mellem elever og praktikvirksomheder - efter bemyndigelse fra det faglige udvalg - foretages af den offentlige sektors arbejdsgiver- og arbejdstagerrepræsentant i det faglige udvalg.
Sekretariatsforretningerne i tilknytning hertil varetages af OmKOF's sekretariat.
Ud over den egentlige sagsbehandling og sekretariatsforretning for OmKOF er sekretariatet gerne behjælpelig med rådgivning og vejledning om kontoruddannelser til den offentlige forvaltning.
