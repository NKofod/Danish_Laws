 Familieretsdirektoratet meddelte afslag på tilladelse til adoption  

 uden samrådsgodkendelse i en sag, hvor den biologiske mor og ansøgerinden  

 havde været venner i 15 år, og hvor den biologiske mor på forhånd havde  

 tilbudt ansøgerne at føde et barn til ansøgerne.
Statsamtet forelagde ansøgning om adoption uden samrådsgodkendelse i en  

 sag, hvor ansøgerinden og barnets biologiske mor havde været veninder i 15 år  

 og hvor den biologiske mor på forhånd havde tilbudt at føde et barn til  

 ansøgerne.
Barnet blev umiddelbart efter fødslen overgivet til dem.
 Der forelå ingen oplysninger om den biologiske far.
 Den biologiske mor havde i forvejen et barn på 2 1/2 år.
Familieretsdirektoratet fandt ikke, at ansøgernes bekendtskab med den  

 biologiske mor var tilstrækkeligt til at undlade samrådsgodkendelse.
Man  

 lagde herved vægt på, at barnets anbringelse umiddelbart efter fødslen ikke  

 var nødvendiggjort af den biologiske mors forhold, at den biologiske mor  

 fortsat levede, og at baggrunden for adoptionen var en rugemor-situation og  

 ikke særlig tilknytning.
 Der henvises til Skarrildhusberetningen for 1991 s. 56 ff.
