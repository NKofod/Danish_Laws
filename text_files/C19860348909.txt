 Arbejdsformidlingskontorerne.
 Som ankeinstans har direktoratet for erhvervsuddannelserne fået forelagt  

 et af arbejdsformidlingen meddelt afslag på ansøgning om tilskud til  

 praktikplads i landmandsuddannelsen.
Det fremgår af sagen, at eleven efter 4 måneders praktik fik orlov for at  

 aftjene sin værnepligt, hvorefter pågældende skulle genindtræde i  

 uddannelsesforholdet.
Der var mellem parterne indgået en 1-årig aftale, og  

 praktikperioden i denne aftale opfyldte således ikke kravet om mindst 6  

 måneders praktik.
I direktoratets ankeafgørelse af 4. juli 1986 er bl.a. anført, at 6  

 måneders kravet (praktiktiden) skyldes hensynet til, at der skal finde reel  

 uddannelse sted, og at der ikke bør ydes tilskud til løst arbejde.
At  

 medhjælperlovens maksimering af aftaleperioden hindrer, at en praktikperiode  

 på mindre end 6 måneder indeholdes i en aftale, skal dog ikke komme  

 praktikvirksomheden til skade, fordi eleven har krav på orlov til aftjening  

 af værnepligt, såfremt praktikperioden i øvrigt er sammenhængende.
 Forudsat at de andre tilskudsbetingelser er opfyldt, vil  

 praktikvirksomheden derfor være berettiget til tilskud til pågældende  

 praktikplads, hvis eleven tiltræder pladsen i mindst 2 måneder umiddelbart  

 efter aftjeningen af værnepligten.
 Hvilket herved meddeles til orientering.
 P.D.V.
 E.B.
