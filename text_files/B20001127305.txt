Bestemmelser om klassificering af  

 flyvetræningsanordning/flyvemaskine (Aeroplane Flight Training Device,  

 FTD) i henhold til JAR-STD 2A (BL 6-28, 1. udgave) I medfør af § 34 og § 149, stk. 10, i lov om  

 luftfart, jf. lovbekendtgørelse nr. 373 af 4. juni 1997,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 810 af 19. november 1998 om  

 delegation af beføjelser til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende*:
1. Referencedokumenter 1.1 Joint Aviation Requirements (JAR), JAR-STD 2A,  

 Aeroplane Flight Training Devices, Section 2, Acceptable Means of Compliance  

 (AMC) / Interpretative and Explanatory Material (IEM), seneste udgave.
 1.2 Joint Aviation Requirements (JAR), JAR-1, Definitions  

 and Abbreviations, seneste udgave.
1.3 De dokumenter, der er nævnt i pkt. 1.1 og pkt.  

 1.2, kan købes gennem Global Info Centre  

 IHS Nordic A.S.  

 Strandvejen 130  

 2900  Hellerup  

 Tlf.: 39 40 22 44  

 Fax: 39 40 23 00 2. Definitioner "The Authority":
 Hvor der i JAR-STD 2A nævnes "the Authority", betyder det Statens  

 Luftfartsvæsen.
 Klassificering:
 Ved "klassificering af en FTD" forstås i denne BL det, som i JAR-STD  

 2A er betegnet som "FTD Qualification".
 Flyvetræningsanordning (Aeroplane Flight Training Device -  

 FTD):
Ved "flyvetræningsanordning (FTD)" forstås i denne BL en kopi  

 i fuld størrelse af en flyvemaskines instrumenter, udstyr, paneler og  

 styreanordninger i et åbent eller lukket flyvemaskine cockpit,  

 omfattende den nødvendige sammenkobling af udstyr og  

 computerprogrammer for at repræsentere flyvemaskinens funktioner under  

 operation på jorden og i luften i den udstrækning, systemerne er  

 installeret i flyvetræningsanordningen.
Der kræves ikke et  

 system, der illuderer de forskellige kræfters påvirkning af  

 flyvemaskinen, eller et visuelt system.  

 Flyvetræningsanordningen skal være i overensstemmelse med de  

 minimumsstandarder, der er fastsat for det pågældende  

 klassifikationsniveau.
 * BL'en er som udkast notificeret i overensstemmelse med  

 Rådets direktiv 98/34/EF som ændret ved direktiv 98/48/EF.
 Anm.: Definitioner af øvrige begreber og  

 forkortelser, der anvendes i JAR-STD 2A, findes i JAR-1, "Definitions and  

 Abbreviations".
 FTD-bruger (FTD user):  

  

 Ved FTD-bruger forstås den person, organisation eller det selskab, der  

 ansøger om godkendelse af et uddannelsesprogram baseret på  

 anvendelse af en bestemt FTD.
 FTD-operatør (FTD operator):  

  

 Ved FTD-operatør forstås den person, organisation eller det  

 selskab, der over for Statens Luftfartsvæsen er direkte ansvarlig for  

 ansøgning om og vedligeholdelse af klassificering af en bestemt  

 FTD.
3. Anvendelsesområde Denne BL fastsætter bestemmelser for klassificering  

 og fornyet klassificering af FTD, der anvendes i forbindelse med uddannelser,  

 hvori indgår FTD-uddannelsesprogrammer, der i henhold til  

 gældende bestemmelser skal være godkendt af Statens  

 Luftfartsvæsen.
4. Generelt 4.1 Ansøgning om klassificering af en FTD indsendes  

 af FTD-operatøren til Statens Luftfartsvæsen senest 3  

 måneder, før klassificeringen skal anvendes i forbindelse med  

 godkendelse af FTD-uddannelsesprogrammer.
 4.2 Ansøgning om godkendelse af  

 FTD-uddannelsesprogrammer indsendes af FTD-brugeren til Statens  

 Luftfartsvæsen bilagt gyldigt klassificeringscertifikat for den FTD,  

 der agtes anvendt.
4.3 Efter tilfredsstillende evaluering af FTD udsteder  

 Statens Luftfartsvæsen et klassificeringscertifikat (STD Qualification  

 Certificate), normalt med en gyldighed på 12 måneder.
Statens  

 Luftfartsvæsen kan i særlige tilfælde fastsætte en  

 kortere gyldighedsperiode.
 4.4 Fornyet klassificering skal have fundet sted inden for  

 60 dage før udløbet af den hidtidige klassificering, hvis den  

 nye gyldighedsperiode skal gælde fra udløbet af den  

 hidtidige.
 4.5 Flyvetræningsanordninger (FTD), der pr. 1. juli  

 2000 er godkendt af Statens Luftfartsvæsen i forbindelse med  

 uddannelsesprogrammer, kan fortsat anvendes i overensstemmelse med denne  

 godkendelse på de betingelser, der fremgår af JAR-STD 2A.035 (c)  

 og (d).
 4.6 Flyvetræningsanordninger (FTD), der pr. 1. juli  

 2000 ikke er godkendt af Statens Luftfartsvæsen i forbindelse med  

 uddannelsesprogrammer, skal være klassificeret i henhold til JAR-STD  

 2A, før de kan anvendes i forbindelse med uddannelsesprogrammer, der i  

 henhold til gældende bestemmelser skal være godkendt af Statens  

 Luftfartsvæsen.
5. Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
6. Klageadgang Afgørelser truffet af Statens Luftfartsvæsen  

 efter bestemmelserne i denne BL kan påklages til Trafikministeriet.
7. Straf 7.1 Overtrædelse af bestemmelserne i pkt. 4.5 og 4.6  

 straffes med bøde.
 7.2 For overtrædelser begået af selskaber m.v.  

 (juridiske personer) kan der pålægges strafansvar efter reglerne  

 i straffelovens 5. kapitel, jf. luftfartslovens § 149, stk. 14.
8. Ikrafttræden Denne BL træder i kraft den 1. juli 2000.
