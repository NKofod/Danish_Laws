Resumé  



  

 I forbindelse med en klage over en politiassistent blev klageren afhørt, og  

 der blev optaget rapport om det forklarede.
Uanset at indholdet af samtalen  

 blev noteret i form af en afhøringsrapport, mente ombudsmanden ikke at der  

 var  

 tale om et egentligt efterforskningsskridt.
Derimod havde samtalen til formål  

 at klarlægge den mundtlige klages karakter, herunder om der var tale om  

 anmeldelse af et strafbart forhold eller om en adfærdsklage som efter  

 omstændighederne  

 kunne afgøres ved en samtale.
Ombudsmanden kunne derfor ikke kritisere at  

 politimesteren ikke straks henviste klageren til at henvende sig til  

 statsadvokaten.
Ved efterforskningen af klagen lod statsadvokaten politiets  

 afhøringsrapport indgå som en del af grundlaget for sin undersøgelse.  

 Ombudsmanden kunne ikke kritisere dette.
Ombudsmanden lagde vægt på at  

 rapporten, uanset dens form af en afhøringsrapport udarbejdet af politiet,  

 udgjorde  

 et skriftligt grundlag for klagen.
Afhøringsrapporten var underskrevet af  

 klageren og måtte således kunne sidestilles med en klage udformet af klageren  

 selv.
Politiassistenten klagede over at han ikke var blevet partshørt i  

 forbindelse med en genafhøring af klageren.
Ombudsmanden udtalte at sagen fra  

 det tidspunkt da statsadvokaten traf beslutning om at opgive strafferetlig  

 forfølgning, men fastholdt at ville udtale kritik af politiassistentens  

 adfærd,  

 ændrede karakter således at partshøringsforpligtelsen efter  

 forvaltningslovens  

 § 19 indtrådte.
Da der imidlertid ikke var fremkommet nye faktiske  

 oplysninger  

 under genafhøringen, kunne ombudsmanden ikke kritisere at partshøring ikke  

 havde fundet sted. (J.nr. 1999-0556-609).
Indledende behandling ved politiet og statsadvokats  

 sagsoplysning af politiklagenævnssag A klagede over nogle forhold  

 i forbindelse med en politiklagenævnssag, herunder politiets indledende  

 efterforskning, statsadvokatens oplysningsgrundlag og manglende partshøring.
 Sagens nærmere omstændigheder  

 var følgende:
 B rettede den 27. februar  

 1998 kl. 20.10 henvendelse til politiet i Esbjerg idet hun ønskede at klage  

 over A som er ansat ved politiet i Esbjerg.
Klagen blev modtaget af  

 vagthavende ved ordenspolitiet, politiassistent C, som tillige fungerede som  

 stedfortræder for afdelingslederen, politiinspektøren.
C kontaktede herefter  

 telefonisk politiinspektøren som bemyndigede ham til at gennemføre en samtale  

 med B og efterfølgende nedskrive hvad der passerede i forbindelse med hendes  

 henvendelse og samtalen.
B uddybede samme aften på  

 politistationen sin klage over for politiassistent C.
C nedskrev Bs  

 forklaring i en afhøringsrapport under overskriften: Vedr. ... klage  

 over  

 pa. (A), Esbjerg Politi. Af rapporten fremgik at B  

 havde forklaret at hun dagen før, den 26. februar 1998, havde været på  

 paskontoret sammen med sine to søstre og den ene søsters søn.
Formålet med  

 besøget var at B skulle have skrevet et af sin søsters børn i sit pas.
Bs nevø kontaktede under  

 opholdet en politimand som også B senere talte med.
Manden var ved at spise  

 et  

 æble.
I første omgang talte de om et smykke som B havde tabt, og dernæst om  

 muligheden for en rundvisning på politistationen for Bs nevø.  

 Politimanden  

 oplyste at de kunne komme op og aftale en rundvisning.
Han sagde at de vidste  

 hvor han sad.
B opgav efter sin forklaring ikke sit navn eller andet til  

 politimanden.
 B forklarede endvidere at hun  

 følte at politimanden kiggede efter hende da hun og hendes søstre sammen med  

 drengen efterfølgende tog opstilling foran hittegodskontoret for at holde øje  

 med en køreprøve.
 Af rapporten fremgik desuden  

 følgende:
 ...
D.d. kl. ca. 18.15 blev afh.  

 ringet op på sin bopæl.
Efter at afh. tog røret af telefonen og præsenterede  

 sig, spurgte en mandsstemme, uden at præsentere sig, om afh. var klar til,  

 sammen med hendes nevø, at få en rundtur.
Afh. svarede straks, det kan  

 jeg da ikke, fordi jeg har jo ikke min nevø her.
Afh. var straks klar  

 over, at  

 det drejede sig om den aftalte rundvisning på Esbjerg Politistation, men  

 troede, at det var hendes søsters mand, der ville lave en joke  

 med hende.  

 Afh. fandt dog hurtigt ud af, at det er alvorligt ment.
Manden i telefonen  

 svarede, nå, men ved du hvem jeg er.
Afh. sagde, her, at Du  

 er manden på  

 politistationen, der spiste et grønt æble, hvilket han svarede ja til.
Manden i telefonen, spurgte  

 så, om afh. var interesseret i selv at få en rundvisning på stationen.
Afh.  

 svarede nej til dette, idet det var hendes nevø, der skulle se stationen.
Manden i telefonen, spurgte  

 så igen, om afh. ville ned og se stationen, uden hendes nevø, idet denne nevø  

 var en træls eller bøvlet unge, at have med.
I dette udsagn følte afh., at  

 nevøen kun var i vejen, og at det kun var afh., som han ville have en aftale  

 med.
I samme åndedrag sagde han,  

 jeg ved jo også, hvem din fader er, og han ville gerne diskutere  

 hendes  

 faders sag med hende under 4 øjne.
Afh. fader navn blev ikke nævnt på noget  

 tidspunkt.
Afh. forklarede i den  

 forbindelse, at hendes fader, (...), var den. 4. juni 1994 blevet  

 varetægtsfængslet for drabsforsøg i 6 måneder, hvilket han dog senere blev  

 frikendt for.
Afh. mente også, at denne politimand, havde bevogtet hendes  

 fader, under et retsmøde, hvor de pårørende havde fået lov til at tale med  

 hendes fader i et venterum ved retten.
 Afh. blev efter dette  

 mærkelig til mode, og bange, hvorefter hun afviste, at ville komme ind på  

 politigården og tale om denne sag.
Efter dette blev afh. igen  

 spurgt, om hun ville komme ind og se stationen.
Det virkede som om, at han  

 ikke  

 kunne forstå afvisningen.
Afh. sagde til dette, at hun kun ville komme derind  

 sammen med hendes nevø.
På dette tidspunkt, spurgte  

 afh. efter, hvor han havde afh.s telefonnummer fra.
Til dette svarede  

 han, os  

 politifolk, vi har jo vores forbindelser.
Efter dette, spurgte han, om  

 han måtte ringe tilbage, for at aftale en for-rundvisning.
Afh. svarede først  

 ja til dette.
Afh. var på dette tidspunkt, stadig noget overrumplet af  

 situationen.
Hun rettede ja-et til et nej, og spurgte, om hun ikke kunne  

 ringe  

 tilbage.
Personen svarede ja til  

 dette.
Afh. spurgte derfor om hans navn.
Til dette svarede han, at han hed  

 (A),  

 og at hun kunne ringe på politistationen.
Afh. sagde så, Vi snakkes  

 ved,  

 hvorefter han svarede ja, ja det gør vi da..
Herefter blev røret  

 lagt på.
Afh. forklarede til  

 rapporten, at hun havde indtryk af, at pgl. var beruset.
Dette skønnede hun  

 ud  

 fra, den måde han talte på, samt at han gentog sig selv mange gange.
 Afh. mente, grunden for  

 henvendelsen var, at han enten var blevet forelsket i hende, eller han ville  

 forsøge at score hende.
 Med hensyn til omtalen af  

 hendes fader, følte afh. ikke, at det var en trussel, men nærmere et ønske om  

 at gøre afh. nysgerrig, således at han kunne komme til at tale med hende i  

 enerum.
 Afh. forklarede, at hun havde  

 et vidne til samtalen, (D).
 Dette vidne, opholdt sig i  

 afh.s lejlighed, da opringningen kom.
Da afh. blev klar over, at  

 det ikke var en joke, vinkede hun vidnet over til telefonen,  

 hvorefter vidnet  

 lyttede til samtalen.
Vidnet har overhørt samtalen fra det sted, hvor afh.  

 spurgte manden i telefonen, om det var ham med det grønne æble.
 Afh. vil gerne klage over  

 (A)s opførsel, idet hun følte, at både opringningen med de skjulte  

 tilbud, og  

 omtalen af hendes fader var utilstedelig.
... Den 3. marts 1998 fremsendte  

 Politimesteren i Esbjerg afhøringsrapporten til Statsadvokaten i Sønderborg  

 med  

 henblik på at statsadvokaten indledte en nærmere undersøgelse i sagen.
 Den 27. marts 1998 foretog  

 statsadvokaten indenretligt forhør af D ved Retten i Esbjerg hvilket fremgik  

 af  

 afhøringsrapport af samme dag.
 D bekræftede i sin forklaring  

 Bs forklaring vedrørende telefonsamtalen, herunder at D overhørte en  

 del af  

 samtalen.
Den 29. april 1998 klagede A  

 til Statsadvokaten i Sønderborg.
As advokat havde på dette tidspunkt  

 modtaget  

 et kopisæt af sagen vedrørende A.
 I klagen anførte A blandt andet  

 følgende:
 ...
 Af kopisættet kan jeg se, at  

 politiassistent (C) den 27. februar 1998 optager afhøringsrapport, som er den  

 modtagne klage.
Som det fremgår af  

 retsplejelovens § 119  

  

 (1019, min  

 rettelse)  

  

 er det statsadvokaten der behandler klager over politipersonalets  

 adfærd, og klager skal stiles direkte til statsadvokaten.
Kun uopsættelige  

 undersøgelsesskridt kan politiet foretage på egen hånd, og det var ikke  

 nødvendigt i nærværende sag.
 Det fremgår af  

 politimestercirkulære nr. 6/1995 fra politimester Illum, Esbjerg, at der som  

 retningslinie for modtagelse af klager ved mundtlige henvendelser skal  

 henvises  

 til en samtale med en afdelingsleder eller dennes stedfortræder, med mindre  

 der  

 åbenbart er tale om strafbare forhold begået af politipersonale i tjenesten  

 eller en alvorlig klage over politipersonalets adfærd i tjenesten, hvilken  

 adfærd helt åbenbart ikke kan karakteriseres som en mindre klage.
Det er min opfattelse, at  

 anmeldelsen i form af en egentlig afhøringsrapport medfører, at (jeg) ikke  

 får  

 det fair play som lovændringen i 1995 tilsigter.
Herudover finder jeg det  

 forkert, at statsadvokaten lægger rapporten til grund som afhøringsrapport,  

 idet vidnet efterfølgende bliver afhørt med udgangspunkt i rapporten.
 Statsadvokaten burde have  

 indkaldt klageren til rapportoptagelse i henhold til Retsplejelovens  

 bestemmelser og eventuelt efterfølgende have afhørt vidnet.
 Var den korrekte  

 fremgangsmåde blevet fulgt af politiet, dels ved anmeldelsen hvor et  

 efterfølgende møde med en afdelingsleder måske kunne have medført klagens  

 bortfald, dels ved at statsadvokaten ved afhøringen af klageren selv måske  

 ved  

 visitation kunne have afvist klagen har medført, at (jeg) stilles ringere end  

 (jeg) burde have gjort ved den verserende sag.
... Den 4. maj 1998 foretog statsadvokaten  

 indenretligt forhør af A ved Retten i Esbjerg hvilket fremgik af  

 afhøringsrapport  

 af samme dag.
A blev afhørt uden sigtelse og med sin advokats  

 tilstedeværelse.
Af As forklaring fremgik at  

 han havde en anden opfattelse af det passerede end B.
A havde forklaret at B,  

 hvis ene søster og far han kendte, rettede henvendelse til ham 2-3 gange  

 under  

 sit besøg på politistationen den 26. februar 1998.
 A forklarede videre at B  

 havde sagt til ham at det var hende som tog sig af rundvisningen sammen med  

 nevøen, og at hun uden forbehold accepterede at A skulle sætte sig i  

 forbindelse med hende.
Om baggrunden for  

 telefonopkaldet oplyste A at han havde undersøgt om der var en rundvisning på  

 trapperne hvilket der ikke var.
A måtte derfor henvise til en kollega der  

 havde  

 med den slags at gøre.
Af afhøringsrapporten fremgik  

 desuden at A havde forklaret at han ringede fredag den 27. februar 1998 efter  

 at have været til et møde hvor han havde indtaget højst 3 øl og 2 snapse.
Han  

 følte sig ikke påvirket, i hvert fald ikke i en grad så han ikke kunne føre  

 en  

 almindelig samtale.
 A forklarede at han  

 præsenterede sig i telefonen og oplyste at det drejede sig om rundvisningen,  

 men at han ikke nåede længere, da han fik en spand lort i hovedet  

 og blev  

 bebrejdet at han ringede sent, og at de ikke havde nogen aftale om  

 rundvisning.  

 Han forsøgte herpå at dæmpe B ned.
A tilkendegav desuden at han  

 ikke havde truet eller udnyttet sin stilling, og forklarede at der ikke på  

 nogen måde var bagtanker med opkaldet.
Han kunne ikke huske at han skulle  

 have  

 foreslået B at komme ind på stationen samme aften, og han huskede ikke at  

 have  

 tilbudt B en rundvisning alene, men han vil dog ikke afvise dette sidste  

 punkt.
 At han havde nævnt faderens  

 sag, forklarede A med at han prøvede alt for at få B ned på jorden igen.
 Den 20. maj 1998 foretog  

 statsadvokaten indenretligt forhør af kontorfuldmægtig E ved Retten i Esbjerg  

 hvilket fremgik af afhøringsrapport af samme dag.
 E er ansat ved politiet i  

 Esbjerg og var til stede ved Bs ophold på politistationen den 26.  

 februar  

 1998.
E forklarede at hun ikke  

 kendte B.
Hun forklarede at hun observerede at en høj lyshåret dame var henne  

 for at tale med A.
E fulgte ikke med i samtalen og var ikke i stand til at  

 gentage hvad der var blevet sagt.
 Samme dag, den 20. maj 1998,  

 foretog statsadvokaten indenretligt forhør af kontorassistent F ved Retten i  

 Esbjerg hvilket fremgik af afhøringsrapport af samme dag.
 F er ansat ved politiet i  

 Esbjerg og var ligesom E til stede ved Bs ophold på politistationen den  

 26.  

 februar 1998.
 F forklarede at hun havde et  

 vist kendskab til B som hun havde gået i skole med.
F forklarede at det var hende  

 som ekspederede Bs søster ved skranken.
Hun havde observeret at B var  

 henne  

 hos A, men hun kunne ikke høre hvad de talte om.
Hun forklarede at de grinte  

 og  

 snakkede sammen som almindelig hyggesnak.
Den 1998 meddelte  

 Statsadvokaten i Sønderborg A sin afgørelse i anledning af As klage  

 over  

 politiets afhøring af B og over at statsadvokaten lagde afhøringsrapporten  

 til grund  

 for sin undersøgelse.
Statsadvokaten havde forinden indhentet en udtalelse  

 fra  

 Politimesteren i Esbjerg.
 Af brevet fremgik blandt  

 andet følgende:
 ...
Politimesteren har blandt  

 andet udtalt, at han er af den opfattelse, at der i forbindelse med  

 (B)s klage  

 er henholdt helt i overensstemmelse med retningslinierne i  

 politimestercirkulære nr. 6/95. Politimesteren har endvidere bemærket, at det  

 fremgår af pa. (C)s afhøringsrapport af 27. februar 1998, at (B)  

 rettede  

 henvendelse til stationen fredag aften kl. 20.10 for at klage over en  

 politiassistent.
På dette tidspunkt er vagthavende hos ordenspolitiet  

 stedfortræder for politiinspektøren.
Politiassistent (C) forelagde telefonisk  

 sagen for politiinspektøren og blev her bemyndiget til at gennemføre samtalen  

 med (B) og efterfølgende notere klagerens forklaring ned.
Formålet med  

 samtalen var at afklare klagens karakter.
Politimesteren har endelig oplyst,  

 at  

 politirapporten af 27. februar 1998 svarer til de notitser, der ofte  

 udarbejdes  

 i anledning af klager over politiet.
Politimesteren er af den opfattelse, at  

 det indledende arbejde er i overensstemmelse med de retningslinier, der er  

 fastlagt for behandling af klagesager efter 1. januar 1996.
Det fremgår af  

 retsplejelovens § 1019, stk. 3, at politiet på egen hånd, kan foretage  

 uopsættelige undersøgelsesskridt, som politiet snarest muligt skal underrette  

 statsadvokaten om.
Det samme gælder vedrørende mulige straffesager mod  

 politiet, jfr. retsplejelovens § 1020 b, stk. 3. Ifølge bemærkningerne til  

 lovforslaget vedr. behandlingen af klager over politipersonalet m.v. har  

 disse  

 bestemmelser et snævert anvendelsesområde og tilsigter at undgå bevistab.
Det fremgår endvidere af  

 bemærkningerne, at selv om det er statsadvokaten, der behandler klager over  

 politiets adfærd, forudsættes det, at den hidtil fulgte praksis vedrørende  

 politiets behandling af mindre klager opretholdes.
Således vil små klager  

 kunne  

 afgøres ved en samtale mellem en overordnet polititjenestemand og klageren.  

 Politiet skal udfærdige en notits om det passerede, som skal sendes til  

 statsadvokaten, der så kan få lejlighed til, eventuelt af egen drift, at  

 iværksætte en nærmere undersøgelse.
Notitsen skal tillige fremsendes til  

 politiklagenævnet ved statsadvokatens foranstaltning.
Der kan tillige  

 henvises  

 til betænkning nr. 1278, kap. 11, afsnit 4.
 For at kunne vurdere klagen,  

 og bedømme om der er tale om en mindre klage, der kan afsluttes med en  

 samtale  

 med en overordnet polititjenestemand, er det efter min opfattelse i  

 overensstemmelse med politiklagenævnsordningen, at klageren overfor politiet  

 afgiver forklaring om det passerede i en situation som i denne konkrete sag.
 For så vidt angår (B)s  

 henvendelse, viste der sig at være behov for en mere detaljeret forklaring,  

 der  

 blev skrevet ned i en afhøringsrapport, som Politimesteren videresendte til  

 statsadvokaturen.
(B)s klage er efter min  

 opfattelse en alvorlig adfærdsklage.
Sagen giver endvidere grundlag for  

 mistanke om overtrædelse af straffelovens § 150. Dette kunne imidlertid først  

 vurderes efter at (B) havde forklaret om det passerede.
Sagen blev derpå  

 straks  

 videresendt til statsadvokaten.
 Det er min opfattelse, at der  

 ikke er grundlag for at kritisere politiets indledende dispositioner i sagen.
De nævner i Deres skrivelse  

 af 29. april 1998, at statsadvokaten burde have indkaldt klageren til  

 afhøring,  

 og først derefter afhørt vidner i sagen. (B)s forklaring til politiet  

 er efter  

 min opfattelse forholdsvis detaljeret.
Der er intet grundlag for at antage,  

 at  

 afhøringen ikke er foregået forsvarligt, og (B) har gennemlæst og godkendt  

 forklaringen.
På den baggrund ville det efter min opfattelse være unødvendigt  

 dobbeltarbejde, at anmode hende om at gentage forklaringen for en medarbejder  

 fra statsadvokaturen.
Det ville endvidere forhale sagens videre ekspedition,  

 hvilket ingen kan være interesseret i.
Jeg har imidlertid indkaldt (B) til  

 efterafhøring, således at hun kan foreholdes de fremkomne oplysninger i  

 sagen.
 Jeg mener således ikke, at  

 (Deres) retssikkerhed er blevet tilsidesat i forbindelse med sagens  

 behandling.
... Den 22. juni 1998 blev B  

 afhørt ved Retten i Esbjerg hvilket fremgik af afhøringsrapport af samme dag.  

 Hun gentog i alt væsentligt den forklaring som fremgik af politirapporten af  

 27. februar 1998.
A påklagede den 23. juni 1998  

 statsadvokatens afgørelse af 2. juni 1998 til Rigsadvokaten.
I klagen anførte  

 A  

 blandt andet følgende:
 ...
Politiassistent (C) blev  

 herefter beordret til at indkalde klageren straks til stationen for at  

 foretage  

 en decideret afhøring til rapport.
Sidstnævnte har politiassistent (C) udtalt  

 og forklaret over for (mig).
 Ovenstående fremgangsmåde er  

 klart i strid med Justitsministeriets cirkulæreskrivelse til  

 Anklagemyndigheden  

 og Politiet vedrørende behandling af klager over politipersonale m.v. af 29.  

 december 1995 samt Rigsadvokatens cirkulære til samtlige politimestre af 14.  

 juni 1996.
 Det fremgår af  

 Justitsministeriets cirkulæreskrivelse side 2, 3. afsnit, at politiet i  

 adfærdsklager udelukkende kan foretage uopsættelige undersøgelsesskridt, der  

 ikke kan afvente at statsadvokaten indleder sin undersøgelse af en konkret  

 sag.
Formålet med bestemmelsen,  

 som har et snævert sigte er at undgå bevistab som følge af den korte tid der  

 i  

 praksis efter omstændighederne vil kunne gå, før statsadvokaten kan tage sig  

 af sagen.
Det fremgår endvidere under punkt 3, straffesager mod  

 politiet, at  

 samme fremgangsmåde skal ske i straffesager mod politipersonale.
 Under punkt 7 i cirkulæret er  

 anført behandlingen af mindre klager.
 Af andet afsnit fremgår det,  

 at mange små klager bliver afgjort ved en samtale mellem overordnet  

 polititjenestemand og klageren, hvorved fejltagelser og misforståelser  

 opklares, og klageren vil undertiden være tilfreds hermed.
 I nogle tilfælde vil klageren  

 umiddelbart kunne få medhold i sin klage, f.eks. hvor den indklagede  

 polititjenestemand erkender at have opført sig ukorrekt.
Såfremt klageren i sådanne  

 tilfælde modtager beklagelse af det passerede med tilsagn om at forholdet vil  

 blive påtalt, og han erklærer sig tilfreds hermed, vil der ofte ikke være  

 behov  

 for at iværksætte nogen undersøgelse.
Klageren må imidlertid af politiet  

 vejledes om den formelle klagemulighed ved statsadvokaten, og politiet må  

 udfærdige en notits om det passerede, som forelægges for  

 statsadvokaten.
I den konkrete sag foreligger  

 ingen risiko for tab af bevis, og der er ingen anledning til at foretage  

 uopsættelige skridt.
Ej heller har muligheden for en samtale med en  

 overordnet  

 tjenestemand, som ovenfor anført, været forsøgt.
... Den 8. juli 1998 meddelte  

 Rigsadvokaten A sin afgørelse efter at have indhentet en udtalelse fra  

 statsadvokaten.
Rigsadvokaten erklærede sig enig i statsadvokatens afgørelse  

 af 2. juni 1998 og lagde vægt på de samme forhold.
Den 31. august 1998 meddelte  

 Statsadvokaten i Sønderborg A sin afgørelse i politiklagesagen.
Sagen havde  

 forinden været forelagt politiklagenævnet der havde erklæret sig enig i  

 afgørelsen.
 Det fremgik af afgørelsen at  

 statsadvokaten ikke fandt grundlag for at rejse sigtelse over for A for  

 overtrædelse af straffelovens § 150 og § 155. Statsadvokaten indstillede på  

 baggrund heraf sin efterforskning i medfør af retsplejelovens § 749, stk. 2.
 Statsadvokaten udtalte  

 imidlertid,  

  

 at  

  

 A ikke burde have foretaget opringningen efter at have indtaget  

 spiritus,  

  

 at  

  

 A ikke burde have  

 inviteret B ind på stationen til en rundvisning, og  

  

 at  

  

 han ikke burde have tilkendegivet at han ville have en samtale  

 under fire øjne om faderens tidligere sag.
 Statsadvokaten udtrykte sin  

 beklagelse over for B og underrettede Politimesteren i Esbjerg om sin  

 afgørelse  

 med henblik på en eventuel disciplinær reaktion over for A.
Den 28. september 1998  

 påklagede A statsadvokatens afgørelse til Rigsadvokaten.
Rigsadvokaten  

 besvarede klagen den 3. december 1998 efter at have indhentet en udtalelse  

 fra  

 Statsadvokaten i Sønderborg.
 Rigsadvokaten anførte blandt  

 andet følgende:
 ...
 De har i Deres skrivelse af  

 1. oktober 1998 anført, at (De) ikke har fået adgang til kontradiktion i  

 anledning af genafhøringen af (B) den 22. juni 1998.
 Statsadvokaten har i sin udtalelse  

 til mig anført, at sagen - som anført ovenfor - har været behandlet som en  

 potentiel straffelovsovertrædelse efter retsplejelovens kapitel 93 c.  

 Statsadvokaten har derfor ikke fremsendt sagsfremstilling, hvilket er  

 baggrunden for, at der ikke er givet adgang til kontradiktion efter  

 genafhøring  

 af klageren.
 Jeg kan tilføje at  

 forvaltningslovens regler om partshøring ikke gælder i sager om strafferetlig  

 forfølgning af lovovertrædelser, jf. lovens § 19, stk. 2, nr. 4, jf. § 9,  

 stk.  

 3.
 Jeg kan herefter meddele, at  

 jeg ikke har fundet grundlag for at ændre statsadvokatens afgørelse,  

 hvorefter  

 statsadvokaten beklager det passerede.
Jeg har ved min afgørelse  

 lagt vægt på de samme forhold, som statsadvokaten har anført som begrundelse  

 for sin afgørelse.
Jeg finder dog, at det selv om det måtte lægges til grund,  

 at (B) hidsede sig op, yderligere må anses for kritisabelt, at faderens sag,  

 der var afsluttet ved Vestre Landsrets dom af 23. november 1994, er blevet  

 bragt på bane af (Dem).
... A klagede herefter til mig.
 I forbindelse med min  

 behandling af klagen udtalte Statsadvokaten i Sønderborg blandt andet  

 følgende:
 ...
Jeg finder det ikke afgørende  

 om de indledende oplysninger skrives i en rapport med overskriften  

 notits  

 eller en rapport med overskriften afhøringsrapport.
De indledende  

 oplysninger medførte, at sagen straks blev videresendt til statsadvokaturen  

 jfr. sagens bilag 1.
Vedr.
Politimestercirkulære  

 nr. 6/95 fra Politimesteren i Esbjerg bemærkes, at dette findes at være i  

 overensstemmelse med både intentionerne vedr. notitsklager og den måde,  

 hvorpå  

 ordningen administreres i praksis.
De øvrige retningslinier findes tillige at  

 være i overensstemmelse med reglerne vedr. klager/anmeldelser mod  

 polititjenestemænd.
Det kan i praksis i en konkret situation være en  

 vanskelig  

 afgrænsning, om en klager skal afskæres fra at udtale sig i en situation,  

 hvor  

 klagen ser ud til at være udenfor notitsområdet, men hvor klager  

 har et  

 ønske om at udtale sig.
... Statsadvokaten henholdt sig i  

 øvrigt til sin afgørelse af 2. juni 1998. Rigsadvokaten henholdt sig til  

 statsadvokatens udtalelse samt til sin afgørelse af 8. juli 1998.
Ombudsmandens udtalelse Jeg har forstået Deres brev som en klage over statsadvokatens og  

 Rigsadvokatens afgørelse af henholdsvis 2. juni og 8. juli 1998. Jeg har  

 således ikke forstået henvendelsen som en klage over afgørelsen i  

 politiklagenævnssagen, dvs. afgørelsen i selve sagen om adfærdsklagen.
 Deres klage angår således dels spørgsmålet om politiets afhøring af (B), dels  

 det forhold at statsadvokaten lod politiets afhøringsrapport indgå som en del  

 af grundlaget for sin undersøgelse, og endelig statsadvokatens manglende  

 partshøring.
1. Politiets afhøring af (B) Ved lovændring af 1. januar 1996 blev retsplejelovens bestemmelser om  

 behandling af klager over politiet ændret (lov nr. 393 af 14. juni 1995 om  

 ændring af retsplejeloven). Lovændringen havde blandt andet baggrund i  

 betænkning 1278/1994 om behandlingen af klager over politipersonale.
Bestemmelserne indebærer at klager over politiet skal undersøges og afgøres  

 af statsadvokaterne.
Dette gælder både adfærdsklager, dvs. klager over  

 politiets opførsel der kan føre til disciplinære reaktioner, og straffesager,  

 dvs. klager hvor det skal undersøges om der er grundlag for at rejse  

 strafferetlig tiltale imod politipersonale på grund af adfærd i tjenesten.
 Lovændringen var blandt andet begrundet i et ønske om at politiet ikke  

 længere skulle undersøge og afgøre klager over sig selv sådan som det  

 tidligere var tilfældet.
 Klager over politiet skal således efter bestemmelserne indbringes for  

 statsadvokaten (lovbekendtgørelse nr. 752 af 15. august 1998 om rettens  

 pleje, § 1019 og § 1020).
Dette indebærer imidlertid ikke at politiet ikke kan modtage, videresende og  

 i et vist begrænset omfang behandle sager om politiet.
Således fremgår det af  

 lovens forarbejder at den hidtidige praksis hvorefter mindre klager kan  

 behandles af politiet, opretholdes.
Der er  

 blandt andet anført følgende herom i lovens forarbejder (Folketingstidende  

 1994-95, tillæg A, sp. 3565):
 ...
Selv om det efter den  

 foreslåede bestemmelse er statsadvokaten, der behandler klager over  

 politipersonalets adfærd, forudsættes det, at den hidtil fulgte praksis  

 vedrørende politiets behandling af mindre klager opretholdes, afsnit 3.1.2.  

 Efter denne praksis bliver mange småklager afgjort ved en samtale mellem en  

 overordnet polititjenestemand og klageren.
Klageren må imidlertid af politiet  

 vejledes om den formelle klagemulighed til statsadvokaten, og politiet må  

 udfærdige en notits om det passerede, som forelægges for statsadvokaten,  

 således at statsadvokaten kan få lejlighed til eventuelt at iværksætte en  

 undersøgelse af egen drift.
... Efter bestemmelserne i  

 retsplejelovens § 1019, stk. 3, og § 1020, stk. 3, kan politiet på egen hånd  

 foretage uopsættelige efterforskningsskridt, dvs. undersøgelsesskridt der  

 ikke  

 kan afvente at statsadvokaten indleder sin efterforskning.
Bestemmelserne har  

 til formål at undgå bevistab som følge af den tid der kan gå før  

 statsadvokaten  

 kan tage sig af sagen.
Bestemmelsen har et snævert anvendelsesområde.  

 Statsadvokaten skal snarest muligt underrettes om sådanne  

 efterforskningsskridt  

 (Folketingstidende 1994-95, tillæg A, sp. 3565).
 Politiets visitering af  

 klager over politipersonalets adfærd er desuden reguleret ved  

 Justitsministeriets cirkulæreskrivelse til Anklagemyndigheden og Politiet  

 vedrørende klager over politipersonale m.v. af 29. december 1995 og  

 Rigsadvokatens cirkulære til samtlige politimestre af 14. juni 1996. Jeg  

 henviser til citaterne herfra ovenfor (...).
 I Esbjerg politikreds gælder  

 endvidere politimestercirkulære nr. 6/1995 af 29. december 1995. Af  

 cirkulæret  

 fremgår blandt andet følgende:
 ...
 RETNINGSLINIER FOR MODTAGELSE AF  

 KLAGER.
 Selve modtagelsen.
 Mundtlige henvendelser.
1. Tilkendegiver en borger et  

 ønske om at klage over politipersonalet, henvises klageren til en samtale med  

 en afdelingsleder eller dennes stedfortræder, medmindre  

  

 der åbenbart er tale om enten a. en anmeldelse om et  

 strafbart forhold begået af politipersonalet i tjenesten, eller b. en alvorlig klage over  

 politipersonalets adfærd i tjenesten, hvilken adfærd helt åbenbart ikke kan  

 karakteriseres som en mindre klage.
 ...
 DEN UMIDDELBARE EFTERFØLGENDE  

 EKSPEDITION.
 1. Under afdelingslederens  

 samtale med klageren søges afdækket, om der alene er tale om en alvorlig ment  

 adfærdsklage, en dispositionsklage, en klage over en materiel afgørelse eller  

 en blanding af forskellige kategorier af klager.
... Det fremgår af sagen at  

 klagen mod (Dem) i første omgang blev modtaget af den vagthavende  

 politiassistent som tillige fungerede som stedfortræder for afdelingslederen,  

 politiinspektøren, og at den vagthavende umiddelbart herefter blev bemyndiget  

 af politiinspektøren til at gennemføre en samtale med klageren og  

 efterfølgende  

 nedskrive hvad der passerede i forbindelse med samtalen.
Det fremgår ikke af sagen  

 hvilke oplysninger den vagthavende politiassistent modtog da klagen i første  

 omgang blev indgivet af (B). Jeg kan derfor ikke vurdere om det på dette  

 tidspunkt  

 burde have stået den vagthavende politiassistent klart at der åbenbart var  

 tale  

 om en klage som efter politimestercirkulære 6/95 ikke burde behandles af  

 politiet.
Jeg lægger på baggrund af sagens øvrige oplysninger til grund at  

 dette ikke var tilfældet.
 Dette forløb er derfor, som  

 det er forelagt for mig, i overensstemmelse med visitationsordningen ved  

 politiet som den er fastlagt i politimestercirkulære for Esbjerg politi nr.  

 6/1995 af 29. december 1995.
Uanset at indholdet af  

 samtalen blev noteret i form af en afhøringsrapport, mener jeg ikke at der  

 var  

 tale om et egentligt efterforskningsskridt.
Derimod havde samtalen til formål  

 at klarlægge den mundtlige klages karakter, herunder om der var tale om  

 anmeldelse af et strafbart forhold, eller om en adfærdsklage som efter  

 omstændighederne  

 kunne afgøres ved en samtale sådan som det er forudsat i lovens forarbejder.
 Jeg kan derfor ikke kritisere  

 politiets fremgangsmåde.
2. Statsadvokatens inddragelse af afhøringsrapporten af 27. februar  

 1998 i sin undersøgelse I lyset af de synspunkter som  

 jeg har anført ovenfor, kan jeg ikke kritisere at statsadvokaten lod  

 afhøringsrapporten af 27. februar 1998 indgå som en del af grundlaget for sin  

 undersøgelse.
 Jeg lægger herunder vægt på  

 at rapporten, uanset dennes form af en afhøringsrapport udarbejdet af  

 politiet,  

 udgjorde et skriftligt grundlag for klagen som var underskrevet af klageren  

 og  

 således måtte kunne sidestilles med en klage udformet af klageren selv.
3. Statsadvokatens manglende partshøring Efter bestemmelsen i  

 retsplejelovens § 1019e, stk. 4, som gælder for adfærdsklager, skal den  

 beskikkede advokat løbende have tilsendt genpart af det materiale som  

 statsadvokaten tilvejebringer som led i undersøgelsen.
Der er ikke tale om en  

 egentlig partshøring da den løbende orientering ikke udtrykkeligt er fulgt af  

 nogen adgang til at fremkomme med en udtalelse.
Den beskikkede advokat har  

 endvidere ikke adgang til at overlevere det fremkomne materiale til sin  

 klient  

 eller andre (lovens § 1019, stk. 4). Bestemmelsen er ikke gentaget i lovens  

 kapitel 93c om straffesager idet der her henvises til retsplejelovens  

 almindelige bestemmelser om behandling af straffesager (lovens § 1020g).
 Regler om partshøring findes  

 i forvaltningsloven hvis § 19 indeholder følgende bestemmelser:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis ...
4) parten ikke har ret til  

 aktindsigt efter reglerne i kapitel 4 med hensyn til de pågældende  

 oplysninger,... Forvaltningslovens § 9, som  

 indleder lovens kapitel 4, indeholder følgende bestemmelse:
   

  

 § 9.
 ...
Stk. 3.  

  

 Bestemmelserne i dette kapitel gælder ikke i sager om strafferetlig  

 forfølgning af lovovertrædelser, jf. dog §  

 18. Som det fremgår af sagen,  

 behandlede Statsadvokaten i Sønderborg indledningsvis klagen imod (A) som en  

 potentiel straffelovsovertrædelse efter retsplejelovens kapitel 93c.  

 Statsadvokatens efterforskning havde således blandt andet til formål at  

 undersøge om der var grundlag for at sigte (A) for overtrædelse af  

 straffelovens § 150 og § 155 ved at have misbrugt sin stilling til at forsøge  

 at tvinge (B) til at komme ind på politistationen.
 Jeg finder ikke grundlag for  

 at kritisere at statsadvokaten ikke partshørte (Dem) i det tidsrum hvor sagen  

 blev behandlet som en potentiel straffesag.
 Fra det tidspunkt da statsadvokaten  

 traf beslutning om at opgive strafferetlig forfølgning, men fastholdt at  

 ville  

 udtale kritik af (A)s adfærd, ændrede sagen karakter bl.a. således at  

 partshøringsforpligtelsen efter den ovenfor gengivne bestemmelse i  

 forvaltningslovens § 19 indtrådte.
 Rigsadvokaten har i den  

 ovenfor delvis gengivne afgørelse af 3. december 1998 om  

 partshøringsforpligtelsen henvist til at der var tale om en potentiel  

 straffelovsovertrædelse, og at forvaltningslovens regler om partshøring ikke  

 gælder i sager om strafferetlig forfølgning af lovovertrædelser, jf.  

 forvaltningslovens § 19, stk. 2, nr. 4, jf. § 9, stk. 3.
 Jeg går ud fra at  

 Rigsadvokaten med dette alene sigter til tiden forud for beslutningen om at  

 opgive påtale.
 Pligten til at foretage  

 partshøring efter forvaltningslovens § 19 foreligger alene i de tilfælde hvor  

 myndigheden er kommet i besiddelse af (nye) oplysninger om faktiske forhold  

 som er til ugunst for parten, og som er af væsentlig betydning for sagens  

 afgørelse, og som parten må antages ikke at være bekendt med.
 Da (B)s forklaring i retten  

 den 22. juni 1998 ikke indeholdt sådanne oplysninger, foretager jeg ikke mere  

 vedrørende partshøringsspørgsmålet.
 Jeg foretager mig ikke mere i  

 sagen.
