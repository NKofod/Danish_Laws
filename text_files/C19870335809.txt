 Arbejdsformidlingskontorerne.
Foranlediget af en konkret klagesag, hvor en arbejdsgiver klagede over  

 ikke at være blevet underrettet om, at et AF-kontor på vegne af en elev havde  

 oversendt et andragende om meritoverførsel, anmodede direktoratet det  

 pågældende kontor om en udtalelse.
Af udtalelsen fremgik det, at AF-kontoret  

 forud for oversendelsen af sagen til det faglige udvalg telefonisk havde  

 underrettet arbejdsgiveren herom.
 For at undgå lignende klagesager fremover, skal direktoratet anmode  

 kontorerne om i fremtiden altid at underrette den anden part ved at fremsende  

 en kopi af skrivelsen til det faglige udvalg, således at denne part får  

 mulighed for at fremkomme med sine eventuelle bemærkninger over for det  

 faglige udvalg.
Det ovenfor anførte gælder alene, hvor den ene part i uddannelsesforholdet  

 ensidigt ønsker et spørgsmål forelagt for et fagligt udvalg til  

 godkendelse/udtalelse.
Hvis derimod den ene part på vegne af begge parter  

 ønsker et spørgsmål forelagt for det faglige udvalg og andragendet er  

 underskrevet af begge parter er underretning af den anden part ufornøden.
 P.D.V.
 E.B.
