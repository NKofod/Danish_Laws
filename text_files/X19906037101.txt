 På grund af forholdene på markedet for mineraluldsprodukter har  

 Konkurrencerådet pålagt de to selskaber Rockwool A/S og Scan Glasuld A/S  

 pligt til at indberette oplysninger om priser, rabatter, bonus,  

 forretningsbetingelser og finansielle og organisatoriske forbindelser  

 gældende for en periode på to år.
 Formålet med indberetningspligten er at skabe åbenhed om  

 virksomhedernes priser, rabatter mv. samt at give Konkurrencerådet mulighed  

 for løbende at følge udviklingen på markedet og dermed grundlag for rådets  

 overvejelser om, hvorvidt der skal tages foranstaltninger i anvendelse over  

 for skadelige virkninger af begrænsninger i konkurrencen.
Konkurrencerådets afgørelse På grund af markedsforholdene i branchen har Konkurrencerådet på mødet den  

 4. april 1990 vedtaget, at der er grundlag for at pålægge de to selskaber  

 Rockwool A/S og Scan Glasuld A/S indberetningspligt i henhold til  

 konkurrencelovens § 7.
Formålet med indberetningspligten er først og fremmes at skabe åbenhed om  

 virksomhedernes priser, rabatter og bonus mv.
Samtidig vil indberetningerne  

 give Konkurrencerådet mulighed for løbende at følge udviklingen på markedet  

 og dermed grundlag for rådets overvejelser om, hvorvidt der skal tages  

 foranstaltninger i anvendelse over for skadelige virkninger af begrænsninger  

 i konkurrencen.
 For såvel Rockwool som Scan Glasuld omfatter indberetningspligten  

 oplysninger om selskabernes priser, rabatter, bonus, forretningsbetingselser  

 og finansielle og organisatoriske forbindelser.
 For Rockwool omfatter indberetningspligten isolerende materialer af  

 stenuld og for Scan Glasuld bløde materialer (bløde plader, måtter og  

 ruller).
 For begge selskaber er pligten til indberetning gældende for en periode på  

 2 år.
Afgrænsning af markedet Til varmeisolering af bygninger mv. anvendes dels forskellige  

 mineraluldsprodukter (sten- og glasuld), dels plastskumprodukter.
 Disse produkter adskiller sig fra andre materialer, som kan virke  

 varmeisolerende, i kraft af deres specielt høje isoleringsegenskaber og  

 danner derfor et selvstændigt marked, hvor udbyderne ikke står i et  

 umiddelbart konkurrencforhold til udbyderne af andre produkter.
Hovedparten af forsyningen med mineraluld og plastskum til isolering  

 dækkes af den indenlandske produktion.
Der finder en relativt stor eksport  

 sted specielt af mineraluld, hvor knap 30 pct. af produktionen eksporteres.
Virksomhederne Den danske produktion af mineraluld er koncentreret på to virksomheder -  

 Rockwool A/S , der er eneproducent af stenuld, og som har 3/4 af markedet, og  

 Scan Glasuld A/S, der er eneproducent af glasuld, og som har en markedsandel  

 på ca. 1/4.
 Rockwool indgår i den danske Rockwool-koncern, som har datterselskaber i  

 en række europæiske lande.
I 1988 blev den daværende producent af glasuld - Superfos Glasuld A/S -  

 overtaget af Compagnie de Saint-Gobain SA.
Saint-Gobain er helt dominerende i  

 Europa med hensyn til produktionen af glasuldsprodukter og kontrollerer eller  

 har licensaftaler med de fleste glasuldsvirksomheder i Vesteuropa.
Konkurrenceforholdene Markedet for højtisolerende materialer under et kan karakteriser ved, at  

 der eksisterer to dominerende virksomheder på hovedmarkedet - produkter af  

 mineraluld - og en række væsentligt mindre virksomheder på markedet for  

 plastskumprodukter.
 På markedet for bløde isoleringsplader, isoleringsmåtter og  

 isoleringsruller - der udgør ca. 6o pct. af det samlede marked for  

 isoleringsmaterialer - dækkes forbruget alene af de to  

 mineraluldsproducenter.
På markedet for hårde isoleringsplader findes der flere udbydere, da disse  

 produkter både fremstilles af mineraluld og plastskum, men med Rockwool som  

 den dominerende udbyder.
Ud over Rockwool findes der på dette marked fire  

 mellemstore virksomheder bl.a.
Scan Glasuld og tre producenter af plastskum.
På det tredie delmarked, der omfatter isoleringsgranulat, har Rockwool  

 ligeledes en dominerende indflydelse.
Scan Glasuld har her sammen med de tre  

 største plastskumproducenter en væsentlig andel af resten af markedet.
 Ud over de høje koncentrationsgrader er det samlede marked for  

 isoleringsmaterialer karakteriseret ved, at de indenlandske producenter i en  

 vis udstrækning er beskyttet mod konkurrence fra udenlandske virksomheder på  

 grund af høje transportomkostninger i forhold til produktionsomkostningerne.
 Endvidere er der etableret et nært samarbejde mellem de indenlandske  

 producenter og de betydeligste aftagere, hvilket indebærer, at det vil være  

 forbundet med betydelige omkostninger for udenlandske producenter at opbygge  

 et alternativt distributionsnet.
 Markedet for mineraluldprodukter er karakteriseret ved en høj  

 koncentrationsgrad, og de nære afhængighedsforhold mellem de to virksomheder  

 Rockwool og Scan Glasuld og det forhold, at der er et nært  

 substitutionsforhold mellem virksomhedernes produkter, har medført, at der er  

 sket en neutralisering af konkurrencen på vigtige handlingsparametre som  

 priser, rabatter og samhandelsbetingelser.
