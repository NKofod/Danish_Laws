Granada Compass plc   delvis spaltning til  

 Compass Group plc   succession i skattemæssig anskaffelsessum på  

 aktier   fusionsskattelovens § 15 b, stk. 6 En dansk aktionær har anmodet om tilladelse til  

 succession i den skattemæssige anskaffelsessum på aktier ved  

 delvis spaltning (spin off) af Granada Compass plc til Compass Group plc, jf.  

 fusionsskattelovens § 15 b, stk. 6 Den 27. juli 2000 fusionerede Former Compass og Granada  

 Group under det nye navn Granada Compass.
Allerede før fusionen var  

 det planlagt at spalte forretningsområderne media og hospitality  

 business efter fusionens gennemførelse.
 Efter fusionen har Granada Compass overført  

 samtlige aktiver og passiver vedrørende forretningsområdet  

 hospitality business sammen med den samlede udstedte aktiekapital i Former  

 Compass til Hospitality Holdings, der ejes 100 pct. af Granada Compass.
Spaltningen gennemføres herefter ved, at Granada  

 Compass overfører sit forretningsområde hospitality business,  

 herunder Hospitality Holdings og Forte Internationale Holdings, til Compass  

 Group.
Vederlæggelsen herfor sker ved at Compass Group udsteder aktier  

 direkte til aktionærerne i Granada Compass, således at  

 aktionærerne for hver aktie, de besidder i Granada Compass, desuden  

 tildeles én aktie i Compass Group.
 Idet Granada Media vil være den eneste aktivitet,  

 Granada Compass ejer efter fraspaltningen, vil børsnoteringen af disse  

 selskaber blive lagt sammen.
Ved spaltningen af Granada Compass'  

 forretningsområder hospitality business og media skabes to fokuserede  

 virksomheder i verdensklasse.
Virksomhederne er hver især noteret  

 på Londons Fondsbørs, London Stock Exchange.
 Bestyrelsen for Granada Compass har den 10. januar 2001  

 bekendtgjort, at det ved en ekstraordinær generalforsamling samme dag  

 blev vedtaget at gennemføre spaltningen med virkning pr. 1. februar  

 2001.
 Henset til at den udenlandske grenspaltning har  

 væsentlige lighedspunkter med en grenspaltning efter  

 fusionsskattelovens bestemmelser, har Told- og Skattestyrelsen  

 imødekommet anmodning, således at bestemmelserne i  

 fusionsskattelovens § 15 b, stk. 4, 2.-14. pkt. finder anvendelse, jf. § 15  

 b, stk. 6.
Konsekvensen af afgørelsen er, at samtlige danske  

 aktionærer bliver omfattet af afgørelsen og skal selvangive i  

 overensstemmelse med fusionsskattelovens § 15 b, stk. 4, 2.-14. pkt., jf.
TfS  

 1996, 763.
