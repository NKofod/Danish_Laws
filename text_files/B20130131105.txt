Bekendtgørelse om ændring af bekendtgørelse om beregning af boligens bruttoetageareal efter boligstøtteloven § 1 I bekendtgørelse nr. 136 af 11. februar 2013 om beregning af boligens bruttoetageareal efter boligstøtteloven foretages følgende ændring:
 1. I § 1 indsættes som stk. 3:
»Stk. 3. Bruttoetagearealet efter stk. 1 opgøres uden medregning af arealforøgelse som følge af udvendig efterisolering, som opgjort i BBR.« § 2 Stk. 1. Bekendtgørelsen træder i kraft den 1. december 2013.
Stk. 2. Bekendtgørelsen finder anvendelse på opgørelse af bruttoetageareal, der opgøres den 1. december 2013 eller senere.
Bruttoetageareal opgjort efter § 1, stk. 3, kan ikke indgå i boligstøtteberegninger for perioder forud for opgørelsestidspunktet.
