Nr LSF 247 Forslag til Lov om Danmarks Journalisthøjskole Fremsat af undervisningsministeren (Ole Vig Jensen) den 17. april 1996 Vedtaget ved tredjebehandling den 29. maj 1996 Lov nr. 505 af 12/06/1996 § 1. Danmarks Journalisthøjskole er en statsinstitution, som har  

 til opgave at varetage videregående uddannelse, efter- og videreuddannelse  

 samt analyse-, udviklings- og forskningsopgaver inden for journalistiske og  

 hermed beslægtede fagområder.
 § 2. Danmarks Journalisthøjskole ledes af en bestyrelse, som  

 sammensættes således:
 1) 1 udefra kommende formand udpeget af undervisningsministeren.
 2) 2 medlemmer udpeget af Danske Dagblades Forening.
 3) 1 medlem udpeget af fagpressens og magasinpressens udgiverforeninger i  

 fællesskab.
 4) 1 medlem udpeget af Danmarks Radio og TV 2 i fællesskab.
 5) 2 medlemmer udpeget af Dansk Journalistforbund.
 6) 1 repræsentant for højskolens medarbejdere.
 7) 1 repræsentant for højskolens studerende.
 Stk. 2. Rektor og lederen af Center for Journalistisk  

 Efteruddannelse deltager i bestyrelsens møder uden stemmeret.
 Stk. 3. Statsministeriet kan udpege en tilforordnet, som deltager  

 i bestyrelsens møder uden stemmeret.
 Stk. 4. I tilfælde af stemmelighed er formandens stemme  

 udslaggivende.
 § 3. Bestyrelsen har den overordnede ledelse af højskolen,  

 varetager dens interesser og fastlægger retningslinjer for højskolens  

 langsigtede virksomhed.
 Stk. 2. Bestyrelsen afgiver indstilling til  

 undervisningsministeren om ansættelse og afskedigelse af rektor og ansætter  

 og afskediger centerlederen, jf. § 8, medmindre andet følger af  

 tjenestemandslovgivningen.
 § 4. Bestyrelsen er over for undervisningsministeren ansvarlig for  

 institutionens virksomhed, herunder for forvaltningen af de statslige  

 bevillinger m.v.
Stk. 2. Hvis bestyrelsen ikke efterkommer påbud fra  

 undervisningsministeren om berigtigelse af nærmere angivne forhold, kan  

 undervisningsministeren beslutte, 1) at bestyrelsens opgaver eller dele heraf i en periode varetages af  

 personer, der udpeges af undervisningsministeren, eller 2) at bestyrelsen træder tilbage, således at en ny bestyrelse skal vælges  

 efter reglerne i institutionens statut.
 Stk. 3. Hvis bestyrelsen ved sine dispositioner bringer  

 institutionens videreførelse i fare, kan undervisningsministeren beslutte, at  

 bestyrelsen straks træder tilbage, og kan i forbindelse hermed indsætte et  

 midlertidigt styre, indtil der er udpeget en ny bestyrelse efter reglerne i  

 institutionens vedtægt.
§ 5. Danmarks Journalisthøjskole ledes af en rektor under ansvar  

 over for bestyrelsen.
Rektor har den daglige personalemæssige, administrative  

 og økonomiske ledelse af højskolen.
Rektor har endvidere med ansvar over for  

 bestyrelsen den faglige ledelse af grunduddannelserne.
 Stk. 2. Rektor fastsætter nærmere regler om disciplinære  

 foranstaltninger over for de studerende.
 § 6. Undervisningsministeren fastsætter regler om de  

 kompetencegivende uddannelser og om adgang til uddannelserne.
 Stk. 2. Undervisningsministeren kan fastsætte regler om:
 1) Kvalitetskontrol, herunder censorinstitutionen.
 2) Ansættelse af lærere, herunder i stillinger med forskningsforpligtelse.
 3) Klager til højskolen fra de studerende, herunder om klagefrist i  

 forbindelse med eksaminer og prøver.
 Stk. 3. Undervisningsministeren godkender Danmarks  

 Journalisthøjskoles udbud af uddannelser, jf. stk. 1. Hvis uddannelsernes  

 kvalitet og faglige niveau ikke svarer til de fastsatte krav, kan  

 undervisningsministeren begrænse udbudet af og optagelsen til uddannelserne.
Stk. 4. Undervisningsministeren godkender en statut for højskolen  

 efter indstilling fra bestyrelsen.
Af statutten skal bl.a. fremgå højskolens  

 organisation, bestyrelsens funktionsperiode, valg af interne medlemmer til  

 bestyrelsen, valg til studienævn m.v.
Undervisningsministeren kan beslutte  

 fravigelser af § 2, stk. 1, i forbindelse med godkendelse af statut.
§ 7. Der nedsættes for grunduddannelserne et studienævn, som  

 består af et lige stort antal lærere og studerende, i alt højst 8. Lærerne  

 skal have hovedstilling på højskolen.
Valgperioden fastsættes i statutten.
 Stk. 2. Studienævnet vælger af sin midte blandt lærerne en  

 formand, der tillige er studieleder.
 Stk. 3. Rektor godkender studielederen, som efter rektors  

 bemyndigelse forestår den praktiske tilrettelæggelse af undervisningen.
 Stk. 4. Studienævnet udarbejder forslag til studieordning og kan  

 dispensere fra uddannelsesbekendtgørelsen efter regler fastsat heri og fra  

 studieordningen inden for bekendtgørelsens rammer.
 Stk. 5. Studienævnet skal høres om forslag til  

 uddannelsesbekendtgørelser og andre bekendtgørelser og forhold, der vedrører  

 studienævnets arbejde.
 Stk. 6. Ved stemmelighed afgør rektor sagen.
 § 8. Til at varetage højskolens efter- og  

 videreuddannelsesvirksomhed etableres et center for journalistisk  

 efteruddannelse.
 Stk. 2. Der ansættes en centerleder, der med ansvar over for  

 bestyrelsen har den faglige ledelse af efteruddannelsesvirksomheden, og som i  

 øvrigt varetager den daglige ledelse efter bemyndigelse fra rektor, jf. § 5,  

 stk. 1, og efter retningslinjer fastlagt af bestyrelsen, jf. § 3, stk. 1.
Stk. 3. Centrets uddannelsesvirksomhed kan tilrettelægges såvel  

 efter reglerne om åben uddannelse som efter reglerne om indtægtsdækket  

 virksomhed.
Centret kan endvidere drive rådgivningsvirksomhed m.v. som  

 indtægtsdækket virksomhed.
 § 9. Staten giver bevillinger til højskolens  

 undervisningsvirksomhed og til andre formål, herunder til højskolens  

 analyse-, udviklings- og forskningsopgaver, administration og bygninger.
Stk. 2. Højskolen disponerer frit ved anvendelse af bevillinger,  

 tilskud og indtægter under et.
Det er en betingelse, at højskolen overholder  

 bevillingsforudsætninger og disponeringsregler og varetager de opgaver, der  

 er givet bevilling til efter stk. 1.
 Stk. 3. Bevillinger til undervisningsvirksomhed fastlægges ud fra  

 takster fastsat på de årlige finanslove for henholdsvis fuldtidsuddannelserne  

 og uddannelse udbudt efter reglerne om åben uddannelse.  

 Undervisningsministeren fastsætter regler for opgørelse af antal  

 årsstuderende.
 Stk. 4. Undervisningsministeren kan ved fuldtidsuddannelserne  

 fastlægge minimums- og maksimumsrammer for den tilgang af studerende, der kan  

 udløse bevillinger til uddannelserne.
Stk. 5. Højskolen kan modtage tilskud fra anden side end fra  

 bevillingslovene.
Sådanne ikkestatslige tilskud kan holdes adskilt fra  

 statslige midler, og der kan oprettes fonde og legater for sådanne  

 tilskudsmidler.
 Stk. 6. Undervisningsministeren kan godkende, at højskolen  

 opkræver gebyr eller depositum for deltagelse i optagelsesprøverne.
 Stk. 7. Undervisningsministeren kan bestemme, at højskolen skal  

 anvende administrative systemer, som er fælles med andre videregående  

 uddannelsesinstitutioner.
 § 10. Højskolens afgørelser efter denne lov eller efter regler  

 fastsat i medfør af loven kan, for så vidt angår klager over retlige  

 spørgsmål, påklages til undervisningsministeren, jf. dog stk. 2.
 Stk. 2. Undervisningsministeren fastsætter nærmere regler om  

 adgangen til at klage og kan herunder bestemme, at afgørelser, med undtagelse  

 af klager over retlige spørgsmål ved afgørelser om en studerendes  

 retsstilling, ikke skal kunne indbringes for ministeren.
 Stk. 3. Undervisningsministeren kan bestemme, at afgørelser kan  

 indbringes for en særlig klageinstans, og om klageinstansen i så fald har den  

 endelige administrative afgørelse af sagen.
 § 11. Loven træder i kraft den 1. september 1996.
Stk. 2. Rektor på tidspunktet for lovens ikrafttræden fortsætter,  

 indtil den hidtidige valgperiode er udløbet.
Medlemmer og formænd for de  

 nuværende råd og udvalg m.v. fortsætter i deres hverv og træffer alene de  

 beslutninger, der er nødvendige for højskolens drift, indtil der er nedsat en  

 bestyrelse, jf. § 2.
 Stk. 3. Der kan ikke ansættes en leder af Center for Journalistisk  

 Efteruddannelse, jf. § 8, før en bestyrelse er nedsat.
 § 12. Lov om Danmarks Journalisthøjskole, jf. lovbekendtgørelse  

 nr. 674 af 29. juli 1992, ophæves.
 Stk. 2. Endvidere ophæves bekendtgørelse nr. 79 af 16. februar  

 1987 om styrelse af Danmarks Journalisthøjskole. Øvrige regler, der er  

 fastsat med hjemmel i lov om Danmarks Journalisthøjskole, forbliver i kraft,  

 indtil de ophæves eller afløses af regler fastsat i medfør af denne lov.
Oprindeligt fremsat forslag § 1. Danmarks Journalisthøjskole er en statsinstitution, som har  

 til opgave at varetage videregående uddannelse, efter- og videreuddannelse  

 samt analyse-, udviklings- og forskningsopgaver inden for journalistiske og  

 hermed beslægtede fagområder.
 § 2. Danmarks Journalisthøjskole ledes af en bestyrelse, som  

 sammensættes således:
1 udefra kommende formand udpeges af undervisningsministeren 2 medlemmer udpeges af Danske Dagblades Forening 1 medlem udpeges af fagpressens og magasinpressens udgiverforeninger i  

 fællesskab 1 medlem udpeges af Danmarks Radio og TV 2 i fællesskab 2 medlemmer udpeges af Dansk Journalistforbund 1 repræsentant for højskolens medarbejdere 1 repræsentant for højskolens studerende.
 Stk. 2. Rektor og lederen af Center for journalistisk  

 efteruddannelse deltager i bestyrelsens møder uden stemmeret.
 Stk. 3. Statsministeriet kan udpege en tilforordnet, som deltager  

 i bestyrelsens møder uden stemmeret.
 Stk. 4. I tilfælde af stemmelighed er formandens stemme  

 udslaggivende.
 § 3. Bestyrelsen har den overordnede ledelse af højskolen,  

 varetager dens interesser og fastlægger retningslinjer for højskolens  

 langsigtede virksomhed.
 Stk. 2. Bestyrelsen afgiver indstilling til  

 undervisningsministeren om ansættelse og afskedigelse af rektor og ansætter  

 og afskediger centerlederen, jf. § 8, medmindre andet følger af  

 tjenestemandslovgivningen.
 § 4. Bestyrelsen er over for undervisningsministeren ansvarlig for  

 institutionens virksomhed, herunder for forvaltningen af de statslige  

 bevillinger m.v.
Stk. 2. Hvis bestyrelsen ikke efterkommer påbud fra  

 undervisningsministeren om berigtigelse af nærmere angivne forhold, kan  

 undervisningsministeren beslutte 1) at bestyrelsens opgaver eller dele heraf i en periode varetages af  

 personer, der udpeges af undervisningsministeren, eller 2) at bestyrelsen træder tilbage, således at en ny bestyrelse skal vælges  

 efter reglerne i institutionens statut.
 Stk. 3. Hvis bestyrelsen ved sine dispositioner bringer  

 institutionens videreførelse i fare, kan undervisningsministeren beslutte, at  

 bestyrelsen straks træder tilbage, og kan i forbindelse hermed indsætte et  

 midlertidigt styre, indtil der er udpeget en ny bestyrelse efter reglerne i  

 institutionens vedtægt.
§ 5. Danmarks Journalisthøjskole ledes af en rektor under ansvar  

 over for bestyrelsen.
Rektor har den daglige personalemæssige, administrative  

 og økonomiske ledelse af højskolen.
Rektor har endvidere med ansvar over for  

 bestyrelsen den faglige ledelse af grunduddannelserne.
 Stk. 2. Rektor fastsætter nærmere regler om disciplinære  

 foranstaltninger over for de studerende.
 § 6. Undervisningsministeren fastsætter regler om de  

 kompetencegivende uddannelser og om adgang til uddannelserne.
 Stk. 2. Undervisningsministeren kan fastsætte regler om:
 1) Kvalitetskontrol, herunder censorinstitutionen.
 2) Ansættelse af lærere, herunder i stillinger med forskningsforpligtelse.
 3) Klager til højskolen fra de studerende, herunder om klagefrist i  

 forbindelse med eksaminer og prøver.
 Stk. 3. Undervisningsministeren godkender Danmarks  

 Journalisthøjskoles udbud af uddannelser, jf. stk. 1. Hvis uddannelsernes  

 kvalitet og faglige niveau ikke svarer til de fastsatte krav, kan  

 undervisningsministeren begrænse udbuddet af og optagelsen til uddannelserne.
Stk. 4. Undervisningsministeren godkender en statut for højskolen  

 efter indstilling fra bestyrelsen.
Af statutten skal bl.a. fremgå højskolens  

 organisation, bestyrelsens funktionsperiode, valg af interne medlemmer til  

 bestyrelsen, valg til studienævn m.v.
Undervisningsministeren kan beslutte  

 fravigelser af § 2, stk. 1, i forbindelse med godkendelse af statut.
§ 7. Der nedsættes for grunduddannelserne et studienævn, som  

 består af et lige stort antal lærere og studerende, i alt højst 8. Lærerne  

 skal have hovedstilling på højskolen.
Valgperioden fastsættes i statutten.
 Stk. 2. Studienævnet vælger af sin midte blandt lærerne en  

 formand, der tillige er studieleder.
 Stk. 3. Rektor godkender studielederen, som efter rektors  

 bemyndigelse forestår den praktiske tilrettelæggelse af undervisningen.
 Stk. 4. Studienævnet udarbejder forslag til studieordning og kan  

 dispensere fra uddannelsesbekendtgørelsen efter regler fastsat heri og fra  

 studieordningen inden for bekendtgørelsens rammer.
 Stk. 5. Studienævnet skal høres om forslag til  

 uddannelsesbekendtgørelser og andre bekendtgørelser og forhold, der vedrører  

 studienævnets arbejde.
 Stk. 6. Ved stemmelighed afgør rektor sagen.
 § 8. Til at varetage højskolens efter- og  

 videreuddannelsesvirksomhed etableres et Center for journalistisk  

 efteruddannelse.
 Stk. 2. Der ansættes en centerleder, der med ansvar over for  

 bestyrelsen har den faglige ledelse af efteruddannelsesvirksomheden, og som i  

 øvrigt varetager den daglige ledelse efter bemyndigelse fra rektor, jf. § 5,  

 stk. 1, og efter retningslinjer fastlagt af bestyrelsen, jf. § 3, stk. 1.
Stk. 3. Centrets uddannelsesvirksomhed kan tilrettelægges såvel  

 efter reglerne om åben uddannelse som efter reglerne om indtægtsdækket  

 virksomhed.
Centret kan endvidere drive rådgivningsvirksomhed m.v. som  

 indtægtsdækket virksomhed.
 § 9. Staten giver bevillinger til højskolens  

 undervisningsvirksomhed og til andre formål, herunder til højskolens  

 analyse-, udviklings- og forskningsopgaver, administration og bygninger.
Stk. 2. Højskolen disponerer frit ved anvendelse af bevillinger,  

 tilskud og indtægter under et.
Det er en betingelse, at højskolen overholder  

 bevillingsforudsætninger og disponeringsregler og varetager de opgaver, der  

 er givet bevilling til efter stk. 1.
 Stk. 3. Bevillinger til undervisningsvirksomhed fastlægges ud fra  

 takster fastsat på de årlige finanslove for henholdsvis fuldtidsuddannelserne  

 og uddannelse udbudt efter reglerne om åben uddannelse.  

 Undervisningsministeren fastsætter regler for opgørelse af antal  

 årsstuderende.
 Stk. 4. Undervisningsministeren kan ved fuldtidsuddannelserne  

 fastlægge minimums- og maksimumsrammer for den tilgang af studerende, der kan  

 udløse bevillinger til uddannelserne.
Stk. 5. Højskolen kan modtage tilskud fra anden side end fra  

 bevillingslovene.
Sådanne ikke-statslige tilskud kan holdes adskilt fra  

 statslige midler, og der kan oprettes fonde og legater for sådanne  

 tilskudsmidler.
 Stk. 6. Undervisningsministeren kan godkende, at højskolen  

 opkræver gebyr eller depositum for deltagelse i optagelsesprøverne.
 Stk. 7. Undervisningsministeren kan bestemme, at højskolen skal  

 anvende administrative systemer, som er fælles med andre videregående  

 uddannelsesinstitutioner.
 § 10. Højskolens afgørelser efter denne lov eller efter regler  

 fastsat i medfør af loven kan for så vidt angår klager over retlige spørgsmål  

 påklages til undervisningsministeren, jf. dog stk. 2.
 Stk. 2. Undervisningsministeren fastsætter nærmere regler om  

 adgangen til at klage og kan herunder bestemme, at afgørelser, med undtagelse  

 af klager over retlige spørgsmål ved afgørelser om en studerendes  

 retsstilling, ikke skal kunne indbringes for ministeren.
 Stk. 3. Undervisningsministeren kan bestemme, at afgørelser kan  

 indbringes for en særlig klageinstans, og om klageinstansen i så fald har den  

 endelige administrative afgørelse af sagen.
 § 11. Loven træder i kraft den 1. september 1996.
Stk. 2. Rektor på tidspunktet for lovens ikrafttræden fortsætter,  

 indtil den hidtidige valgperiode er udløbet.
Medlemmer og formænd for de  

 nuværende råd og udvalg m.v. fortsætter i deres hverv og træffer alene de  

 beslutninger, der er nødvendige for højskolens drift, indtil der er nedsat en  

 bestyrelse, jf. § 2.
 Stk. 3. Der kan ikke ansættes en leder af Center for journalistisk  

 efteruddannelse, jf. § 8, før en bestyrelse er nedsat.
 § 12. Lov om Danmarks Journalisthøjskole, jf. lovbekendtgørelse  

 nr. 674 af 29. juli 1992 ophæves.
 Stk. 2. Endvidere ophæves bekendtgørelse nr. 79 af 16. februar  

 1987 om styrelse af Danmarks Journalisthøjskole. Øvrige regler, der er  

 fastsat med hjemmel i lov om Danmarks Journalisthøjskole, forbliver i kraft,  

 indtil de ophæves eller afløses af regler fastsat i medfør af denne lov.
Bemærkninger til lovforslaget Almindelige bemærkninger I løbet af de seneste 10 år er styrelsesforholdene ved de fleste  

 uddannelsesinstitutioner i Danmark blevet moderniseret.
Det gælder f.eks.  

 folkeskolen, gymnasieområdet, erhvervsskolerne, seminarierne og  

 universiteterne.
 Fælles for omlægningerne har været en decentralisering af ansvar,  

 beslutningskompetence er blevet henlagt til bestyrelser eller  

 bestyrelseslignende organer, og den daglige, personlige ledelse er blevet  

 synliggjort.
De begrundelser, der lå til grund for ønsket om en ny lov for  

 universiteterne, er også væsentlige for ønsket om at ændre loven om Danmarks  

 Journalisthøjskole, som har mange fællestræk med den tidligere styrelseslov  

 for universiteterne.
Styrelsesstrukturen gør det vanskeligt eller umuligt at  

 placere et ansvar for at træffe beslutninger eller for trufne beslutninger,  

 og der er behov for en forenkling og effektisering af styrelsesstrukturen med  

 hensyn til de mange styrende organer, der er i dag på højskolen.
En anden væsentlig begrundelse for lovforslaget er ønsket om at oprette et  

 Center for journalistisk efteruddannelse på journalisthøjskolen.
Højskolen  

 udbyder allerede i dag efteruddannelse, og efteruddannelse udbydes desuden  

 bl.a. af den private institution Den journalistiske Efteruddannelse (DjE).  

 Medieudvalget har i Betænkning nr. 1 om journalistisk efter- og  

 videreuddannelse påpeget behovet for en øget indsats inden for området.  

 Medieudvalget foreslog oprettelse af en selvstændig institution i tilknytning  

 til journalisthøjskolen.
Man frarådede integration i Danmarks  

 Journalisthøjskole bl.a. på grund af den nuværende organisationsstruktur.
Med  

 dette lovforslag er strukturen imidlertid forenklet betydeligt, og der er  

 fastlagt en entydig ledelsesstruktur med en bestyrelse, der har den  

 overordnede ledelse af højskolen og en rektor, som har den daglige ledelse,  

 herunder personaleledelsen.
På den baggrund anses det for naturligt og  

 forsvarligt at integrere et nyetableret center for efteruddannelse inden for  

 højskolens virksomhed og ledelse.
Herved kan samspillet mellem grunduddannelse og efter- og videreuddannelse  

 fastholdes og styrkes, og herved spares midler til anlæg og administration  

 m.v. af en selvstændig uddannelsesinstitution.
Centret kan samtidig indgå i  

 et konstruktivt samspil med DjE.
Kort beskrivelse af Danmarks Journalisthøjskole og det nuværende lovgrundlag Danmarks Journalisthøjskole er en videregående uddannelsesinstitution, som  

 på initiativ fra pressens organisationer blev oprettet i 1962 som en  

 selvejende højskole.
Ved en lov fra 1970 om Danmarks Journalisthøjskole og  

 Institut for Presseforskning (på Aarhus Universitet) fik de to institutioner  

 en tættere sammenhæng, idet rektor for journalisthøjskolen samtidig var  

 bestyrer af Institut for Presseforskning, og institutrådet bestod af  

 medarbejdere fra såvel højskolen som Aarhus Universitet.
I 1978 afgav et  

 lovrevisionsudvalg den betænkning, der dannede grundlaget for loven fra 1980,  

 hvor de 2 institutioner blev sammenlagt til den statsinstitution, Danmarks  

 Journalisthøjskole, vi kender i dag.
Samtidig blev den nuværende  

 styrelsesstruktur fastlagt.
Den historiske baggrund er også baggrunden for,  

 at højskolen har - og fortsat vil have - en udviklings- og  

 forskningsbevilling, selv om den ikke - som institutionerne under  

 Universitetsloven - er en højere uddannelsesinstitution.
 Den nuværende lov bygger på en styrelse med et antal styrende,  

 administrative organer:
 1) Styrelsesråd: Kun interne repræsentanter (lærere, teknisk  

 administrativt personale, studerende).
 Væsentlige opgaver: Udarbejde budgetforslag, fordele bevillinger, beslutte  

 stillingsopslag, ansætte og afskedige personale, fordele højskolens  

 arbejdsopgaver m.v.
 2) Uddannelsesrådet: Udefra kommende formand, beskikket af  

 undervisningsministeren, 11 eksterne repræsentanter (udpeget af Danmarks  

 Journalistforbund, Danske Dagblades Forening, Danmarks Radio m.fl.), 4  

 interne repræsentanter.
 Væsentlige opgaver: Foreslå og og fordele bevillinger til efteruddannelse,  

 tilrettelægge efteruddannelse, tilrettelægge praktikdelen af uddannelsen,  

 godkende praktiksteder, udtale sig om bekendtgørelser m.v.
 3) Optagelsesnævnet: Intern formand og 12 medlemmer udpeget af  

 uddannelsesrådet - i samme repræsentationsforhold som dette.
 Væsentlige opgaver: Forestå optagelsesprøven samt udvælgelsen blandt  

 kvalificerede ansøgere.
4) Skolerådet: Kun intern repræsentation (lærere, teknisk administrativt  

 personale, studerende). Væsentlige opgaver: Valg af rektor og prorektor.
Er  

 desuden høringsorgan.
 5) Studienævnet: Paritetisk sammensat af lærere og studerende.
 Væsentlige opgaver: Udarbejde studieordning, tilrettelægge og afholde  

 eksaminer, påse undervisningens relevans, samordne uddannelsernes enkelte  

 dele m.v.
 6) Forskningsudvalget: Kun intern repræsentation (lærere, teknisk  

 administrativt personale, studerende).
 Væsentlige opgaver: Foreslå budget for forskningen, administrere  

 forskningsbevillingen, udtale sig om ansættelse af lærere og om  

 sammensætningen af fagkyndige bedømmelsesudvalg samt at udtale sig om  

 forskningsspørgsmål generelt.
Lovforslaget Lovforslaget tilsigter at forenkle styrelsesstrukturen, dvs. at skære ned  

 på antallet af organer og disses administrative arbejdsopgaver, at fastlægge  

 et entydigt ledelsesansvar, at udmønte et betydeligt økonomisk selvstyre, at  

 styrke og forenkle aftagerindflydelsen ved oprettelse af en bestyrelse og at  

 styrke efteruddannelsesindsatsen gennem oprettelse af et Center for  

 journalistisk efteruddannelse.
Efter forslaget får højskolen en ansvarlig bestyrelse med et flertal af  

 udefra kommende medlemmer, således at den aftagerindflydelse, der afspejles i  

 det nuværende uddannelsesråd og optagelsesnævn, videreføres, men således at  

 højskolens medarbejdere og studerende også fortsat sikres indflydelse på  

 højskolens virksomhed, dels ved sæde i bestyrelsen, dels ved nedsættelse af  

 et studienævn.
Dertil kommer, at de almindelige regler om samarbejdsudvalg  

 også gælder for Danmarks Journalisthøjskole.
Rektor er højskolens daglige leder.
Rektor får personaleledelsen og har i  

 øvrigt ansvaret for at lede højskolen inden for de rammer, bestyrelsen har  

 fastlagt, herunder at disponere bevillingen, efter at bestyrelsen har  

 godkendt budgettet.
Rektor foreslås ansat efter indstilling fra bestyrelsen i  

 overensstemmelse med, hvad der gælder for størstedelen af rektorer for  

 videregående uddannelsesinstitutioner.
 Se i øvrigt bemærkningerne til de enkelte bestemmelser.
Administrative og økonomiske konsekvenser Lovforslaget lægger op til en administrativ forenkling, hvorved der kan  

 frigøres ressourcer til en fortsat udvikling af kvaliteten i uddannelserne.
 På finansloven for 1996 er der til Center for journalistisk  

 efteruddannelse afsat 3,5 mio kr. i 1996 og 7,5 mio kr. i de følgende år.
 Derudover påregnes ingen økonomiske eller administrative konsekvenser.
Forholdet til EU-rettten Lovforslaget indeholder ikke EU-retlige aspekter.
Erhvervsøkonomiske og miljømæssige konsekvenser Lovforslaget forventes ikke at have erhvervsøkonomiske eller miljømæssige  

 konsekvenser.
Bemærkninger til de enkelte bestemmelser Til § 1 Journalisthøjskolen udbyder i dag 4-årige grunduddannelser inden for almen  

 journalistik og inden for billedjournalistik, samt en tillægsuddannelse på  

 1/2 år, der er oprettet med henblik på merit i andre videregående  

 uddannelser, men som også bruges af allerede uddannede i  

 efter-/videreuddannelsesøjemed.
Endvidere udbydes forskellige former for  

 efteruddannelse.
 Højskolens efter- og videreuddannelsesvirksomhed vil fremover - på linje  

 med øvrige videregående uddannelsesinstitutioners virksomhed - blive udbudt  

 efter reglerne om åben uddannelse eller som indtægtsdækket virksomhed, jf.  

 også bemærkningerne til § 8.
Til journalisthøjskolen er i dag knyttet en bevilling til udviklings- og  

 forskningsformål på omkring 2,5 mio kr. årligt, ligesom højskolen råder over  

 nogle stillinger, hvortil der er knyttet forskningsforpligtelse.
Hertil  

 kommer, at der inden for den afsatte bevilling fra 1996 til Center for  

 journalistisk efteruddannelse, indgår midler til analyse- og  

 udviklingsarbejde.
 Danmarks Journalisthøjskole har i dag status som statsinstitution.  

 Højskolen vil dog evt. kunne overgå til status som selvejende institution,  

 jf. § 3 i forslag til lov om selvejende institutioner for videregående  

 uddannelser (L 170), som blev fremsat af undervisningsministeren i  

 Folketinget den 17. januar 1996. Overgang til selvejestatus vil bl.a.  

 medføre, at institutionens bestyrelse bliver ansvarlig for  

 kapitalforvaltning, og at tilskuddet hertil tildeles som bygningstaxametre.  

 Institutionen vil desuden kunne optage lån i Hypotekbanken med statsgaranti.
Til § 2 Til stk. 1 I gældende lovgivning har højskolen et styrelsesråd, men det har  

 udelukkende haft interne medlemmer.
Efter forslaget får bestyrelsen en  

 sammensætning, hvor et flertal af medlemmerne er udefra kommende, og som  

 afspejler den eksterne indflydelse i det nuværende uddannelsesråd og  

 optagelsesnævn.
Undervisningsministeren udpeger en udefra kommende formand.  

 Ekstern aftagerindflydelse og -inspiration anses som vital og afgørende for  

 højskolens fremtidige udvikling af uddannelserne og deres kvalitet.
Men det  

 er samtidig et mål at forenkle strukturen på højskolen, hvorfor antallet af  

 organer foreslås reduceret og aftagerinteressen koncentreret i bestyrelsen.
Til stk. 3 Efter gældende lovgivning udpeger Statsministeriet som ressortministerium  

 for pressen en tilforordnet til uddannelsesrådet.
Denne mulighed videreføres  

 i bestyrelsesregi.
Til § 3 Bestyrelsen har den overordnede ledelse af hele institutionens virksomhed  

 med ansvar for institutionens samlede aktivitet.
Rektor udarbejder til brug for bestyrelsen forslag til højskolens  

 retningslinjer for den langsigtede virksomhed og udvikling, herunder - efter  

 indstilling fra lederen af Center for journalistisk efteruddannelse - om  

 efter- og videreuddannelsesvirksomheden.
Når bestyrelsen har fastlagt sådanne  

 retningslinjer, vil det være rektors ansvar at lede højskolen i  

 overensstemmelse med de hermed fastlagte rammer, og for centerlederens  

 vedkommende de rammer, der er fastlagt for efteruddannelsesvirksomheden.
 Bestyrelsen godkender det årlige budget efter forslag fra rektor.  

 Forslaget bilægges centerlederens indstilling til budget for  

 efteruddannelsesvirksomheden.
 Blandt bestyrelsens øvrige opgaver kan nævnes: at godkende studieordninger  

 og ændringer heri, at fastsætte generelle retningslinjer for optagelse af  

 studerende, at fastsætte generelle retningslinjer for godkendelse af  

 praktiksteder og godkende sammensætningen af sagkyndige udvalg, der skal  

 bedømme ansøgere til de videnskabelige stillinger m.v.
 Bestyrelsen har adgang til at delegere kompetence til rektor.
Til § 4 Det foreslås, at undervisningsministeren, når en bestyrelse ikke  

 efterkommer påbud fra undervisningsministeren om berigtigelse af nærmere  

 angivne forhold, kan beslutte at sætte institutionen under administration i  

 større eller mindre udstrækning og dermed fratage bestyrelsen dens opgaver  

 eller dele heraf.
Såfremt institutionens økonomiske situation på grund af bestyrelsens  

 handlinger eller undladelser er blevet af en sådan karakter, at institutionen  

 trues af lukning, vil ministeren efter stk. 3 uden varsel omgående kunne  

 gribe ind og afsætte bestyrelsen.
Ministeren vil have mulighed for at sætte  

 institutionen under direkte administration af ministeriet, således at  

 ministeriet påtager sig ansvaret for institutionens videreførsel, indtil en  

 ny bestyrelse er nedsat.
Ministeren kan dog også benytte den i stk. 2, nr. 1  

 og 2, nævnte fremgangsmåde.
Valg af ny bestyrelse skal ske, så snart det  

 midlertidige styre har udført sin opgave.
Ministeriet træffer beslutning  

 herom.
Til § 5 Til stk. 1 Rektor har ansvaret for den daglige administrative og økonomiske ledelse,  

 herunder har rektor personaleledelsen med kompetence til at ansætte og  

 afskedige personalet, jf. dog § 3, stk. 2. Endvidere har rektor ansvaret for  

 undervisningen, herunder undervisningens kvalitet.
Rektor ansættes efter indstilling fra bestyrelsen af  

 undervisningsministeren.
Stillingen besættes efter almindeligt  

 stillingsopslag, og rektor kan således være udefrakommende.
 Bestyrelsen ansætter lederen for Center for journalistisk efteruddannelse.  

 Hvis bestyrelsen skal behandle ansættelses- og afskedigelsesspørgsmål vedr.  

 rektor og/eller lederen af center for journalistisk efteruddannelse, vil  

 disse ikke kunne deltage i bestyrelsens behandling heraf.
Til stk. 2 Rektor fastsætter ordensregler, herunder regler for relegation.
Til § 6 Til stk. 1 Undervisningsministeren udsteder regler om de kompetencegivende  

 uddannelser på journalisthøjskolen, herunder for evt. videreuddannelser som  

 deltidsuddannelser under åben uddannelse.
Derimod er  

 efteruddannelsesvirksomheden udelukkende reguleret af reglerne om korte  

 kurser i lov om åben uddannelse eller af reglerne om indtægtsdækket  

 virksomhed.
Med adgangen til uddannelserne menes de obligatoriske adgangskrav til de  

 kompetencegivende uddannelser.
Derimod er proceduren for udvælgelse blandt  

 kvalificerede ansøgere overladt til højskolen selv, jf. bekendtgørelse om  

 adgang, indskrivning og orlov m.v. ved videregående uddannelser.
Adgangskravet er i dag en bestået optagelsesprøve.
Der er ikke aktuelle  

 planer om ændringer heri.
Til stk. 2 Regler om ansættelse af lærere, herunder lærere i stillinger med  

 forskningsforpligtelse, vil også kunne indeholde regler om kvalifikationskrav  

 til de pågældende.
 Med reglerne om kvalitetskontrol tænkes bl.a. på regler om evaluering af  

 uddannelserne og opfølgning herpå, og hvilke oplysninger ministeren kan  

 indhente til brug herfor.
Til stk. 4 Bestyrelsen godkender forslag til statut, som udarbejdes af rektor.
I statutten fastsættes de nærmere forhold, som ikke er udmøntet i loven.  

 Af statutten kan f.eks. fremgå, at der nedsættes forskellige udvalg, der dog  

 ikke kan få selvstændigt ansvar.
Bemyndigelsen til, at  

 undervisningsministeren kan fravige den sammensætning af bestyrelsen, der er  

 beskrevet i lovforslaget, er foreslået for at kunne tage højde for en  

 udvikling inden for mediesektoren, hvor aftagerkredsene kunne have en anden  

 profil, og hvor andre kunne komme til.
Til § 7 Det er vigtigt, at de studerende har en direkte og væsentlig indflydelse  

 både på undervisningens tilrettelæggelse og kvalitet, men også på  

 udformningen af generelle regler, der vedrører deres uddannnelse.
Det er de  

 studerende, der er brugerne af undervisningen, og det er derfor også dem, der  

 har størst interesse i, at den er så god som overhovedet muligt.
Studienævnet udarbejder studieordningsforslag inden for  

 bekendtgørelsesrammerne og kan således til enhver tid tage initiativ til at  

 ændre gældende studieordning helt eller delvis.
Studienævnet har pligt til  

 løbende at evaluere undervisningen.
 Det er endvidere studienævnets kompetence at dispensere fra generelle  

 uddannelsesregler ved enkeltansøgninger fra de studerende.
 Endelig er det lovfæstet, at studienævnet altid skal høres af højskolen,  

 før der fastsættes nye generelle regler for uddannelsen.
Studienævnsformanden, der tillige er studieleder, er ansvarlig over for  

 rektor og studienævnet for varetagelsen af uddannelsen, herunder den  

 praktiske tilrettelæggelse af undervisningen.
Med oprettelse af  

 studielederfunktionen har de studerende nu fået en personligt ansvarlig, de  

 kan henvende sig til, hvis der er problemer i undervisningen.
Til § 8 Til stk. 1 For at styrke efter- og videreuddannelsesvirksomheden - og som en  

 opfølgning på Medieudvalgets betænkning fra juni 1995 om journalistisk efter-  

 og videreuddannelse - etableres nu en særlig enhed på højskolen, som skal  

 koordinere, igangsætte og forestå efter- og videreuddannelse og i den  

 forbindelse forestå analyse- og udviklingsarbejde.
Centret skal endvidere  

 kunne drive indtægtsdækket virksomhed inden for rådgivning og konsultativ  

 assistance for offentlige og private virksomheder.
Til centrets etablering og  

 drift m.v. er der på FL 1996 afsat en ekstra bevilling til  

 journalisthøjskolen på 3,5 mio kr. i 1996 og 7,5 mio kr. årligt derefter.
 Centret vil kunne indgå i et konstruktivt samspil med den private  

 institution Den journalistiske Efteruddannelse, og målet kunne være, at der  

 med tiden blev tale om en samlet aktivitet som angivet af Medieudvalget.
Til stk. 2 Centerlederen har den daglige ledelse af Center for journalistisk  

 efteruddannelse, herunder personaleledelsen efter bemyndigelse fra rektor og  

 den faglige ledelse inden for de rammer og udviklingsplaner, som bestyrelsen  

 har fastlagt, og som fremgår af det budget, bestyrelsen har godkendt.
Til stk. 3 Finansieringsgrundlaget for efter- og videreuddanelse kan være både  

 indtægtsdækket virksomhed og statstilskud med deltagerbetaling.
I  

 overensstemmelse med regeringens rapport om styrkelse af voksen- og  

 efteruddannelser fra september 1995 og de vilkår, der fremover vil gælde for  

 efter- og videreuddannelse i Undervisningsministeriets regi, vil den del af  

 undervisningen, der skal finansieres med statslige midler skulle følge  

 reglerne om åben uddannelse, dvs. finansiering via statsligt taxametertilskud  

 og deltagerbetaling.
Hvis der er tale om rekvireret undervisning  

 (virksomhedsinterne kurser) og rådgivning af private eller offentlige  

 virksomheder, vil aktiviteterne skulle tilrettelægges efter reglerne om  

 indtægtsdækket virksomhed, dvs. uden statstilskud.
Til § 9 Bestemmelsen udmønter det udstrakte økonomiske selvstyre, som  

 journalisthøjskolen og øvrige videregående uddannelsesinstitutioner har fået  

 tillagt.
Statens bevillinger gives som blokbevilling, og højskolen har fri  

 dispositionsret over givne bevillinger, tilskud og optjente indtægter,  

 herunder tilskud til åben uddannelse og indtægter fra indtægtsdækket  

 virksomhed m.v.
Bevillingerne gives i dag som en bevilling pr. aktiv studerende efter  

 takster fastsat på de årlige finanslove.
Desuden tildeles et grundtilskud og  

 bevillinger til visse kapitaludgifter og andre formål, herunder faglig  

 udvikling og forskning.
Til stk. 4 Bestemmelsen er i overensstemmelse med adgangsreguleringsloven, der giver  

 undervisningsministeren mulighed for at dimensionere fuldtidsuddannelserne.  

 Fastsættelse af et minimumtal kan f.eks. være begrundet i, at en  

 bygningskapacitet skal kunne udnyttes fuldt ud, at stor søgning ønskes  

 imødekommet osv.
Et maksimumtal kan f.eks. være begrundet i, at uddannelsen  

 ikke skønnes at leve op til kvalitetskravene, jf. § 6, stk. 2, men kan også  

 fastsættes af andre grunde, f.eks. beskæftigelsesforhold.
For tiden er  

 højskolen dimensioneret til et årligt optag på 255 studerende.
Til § 10 Kun klager over retlige mangler er omfattet af en klageadgang til  

 ministeren eller til en evt. oprettet klageinstans.
Bestemmelsen giver også  

 undervisningsministeren mulighed for at beslutte, at visse afgørelser ikke  

 skal kunne indbringes.
Det gælder dog ikke afgørelser om en studerendes  

 retsstilling.
Til § 11 Det foreslås, at den nuværende valgte rektor fortsætter i den periode, han  

 efter de gældende regler er valgt til (valgperioden udløber 31. juli 1997),  

 og at rektor efter lovforslagets ikrafttræden tillægges det ansvar og de  

 kompetencer, der er fastsat heri for rektor.
Derimod forudsættes de styrende  

 organer kun at fortsætte og kun at træffe de mest nødvendige beslutninger for  

 højskolens drift, til der er etableret en bestyrelse, og det forudsættes, at  

 de eksisterende organer kun træffer de mest nødvendige beslutninger for  

 højskolens drift, til der på rektors foranledning er blevet nedsat en  

 bestyrelse.
Indtil en bestyrelse er nedsat har rektor kompetence til at  

 træffe beslutninger om højskolens virksomhed, som ellers påhviler  

 bestyrelsen.
