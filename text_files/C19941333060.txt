Baggrunden for denne folder Overgangen til Det Indre Marked pr. 1. januar 1993 har medført en række  

 ændringer i Danmarks forhold ved import af husdyr, herunder fjerkræ og  

 avlsmateriale.
Der er ikke længere dyresundhedsmæssig kontrol ved grænserne mellem  

 EF-medlemslandene, idet den veterinære kontrol udføres på oprindelsesstedet  

 før afsendelse og som stikprøvekontrol på bestemmelsesstedet.
Indførsel fra  

 lande uden for fællesskabet kontrolleres fortsat ved den fælles ydre grænse.  

 Landmænd og andre, der indkøber husdyr, kan yde et væsentligt bidrag, som de  

 altid har gjort, til at opretholde Danmarks høje dyresundhedsmæssige status,  

 ved at medvirke til at håndhæve importbetingelserne i det nye Indre Marked.
 Denne folder:
* forklarer kort Det Indre Markeds indflydelse på veterinærkontrol  

 på Fællesskabsniveau ved indførsel fra lande uden for Fællesskabet og på  

 nationalt niveau; * understreger den rolle, som landmænd og andre, der indkøber  

 husdyr, kan spille for at mindske risikoen for at indføre sygdomme fra andre  

 medlemsstater og fra lande uden for Fællesskabet; * påminder importører om deres juridiske forpligtelser og * rådgiver landmænd om, hvor der kan fås yderligere information om  

 danske importbetingelser.
Nedsæt risikoen for at importere sygdomme Handel med levende dyr og avlsmateriale i form af sæd og embryoner er  

 underkastet detaljerede dyresundhedsmæssige bestemmelser.
Der er heri anført  

 nøjagtige betingelser, som dyrene, avlsmaterialet og deres oprindelsessted  

 skal opfylde, og betingelserne kræver,. at forsendelser ledsages af  

 sundhedscertifikater, der er udstedt af en embedsdyrlæge i afsenderlandet.  

 Kun indførsel fra lande uden for Fællesskabet er undergivet grænsekontrol.
 Landmænd og andre, der indkøber husdyr, kan i høj grad bidrage til at  

 nedsætte risikoen for indslæben af sygdomme ved at opfylde deres juridiske  

 forpligtelser efter dansk lovgivning og ved at følge nogle få enkle regler og  

 forslag.
* importører skal senest 5 dage forud for første indførsel lade sig  

 registrere i Veterinærdirektoratet.
Anmodning om registrering sker ved  

 skriftlig henvendelse til Veterinærdirektoratet med angivelse af navn og  

 adresse samt dyreart og oprindelsesland.
Herefter vil man modtage de  

 dyresundhedsmæsssige betingelser, hvorefter husdyr og avlsmateriale kan  

 indføres til Danmark.
* importører af levende dyr og avlsmateriale fra lande, der ikke er  

 medlemmer af Fællesskbet skal underrette embedsdyrlægen på det godkendte  

 grænsekontrolsted mindst en hverdag før forventet ankomst.
Alle forsendelser  

 vil blive underkastet dokument-, identitets- og fysisk kontrol forud for  

 indførsel til Fællesskabet.
* importører af levende dyr og avlsmateriale fra andre  

 EF-medlemslande er forpligtede til at underrette kredsdyrlægen mindst en  

 hverdag forud for indførslen.
Denne underretning skal indeholde oplysning om  

 art og antal, bestemmelsesstedet og forventet ankomsttidspunkt.
Disse  

 oplysninger er grundlag for kredsdyrlægens veterinære stikprøvekontrol på  

 bestemmelsesstederne.
 * importører skal straks efter ankomsten af forsendelser fra andre  

 medlemsstater sikre sig, at importerede forsendelser er ledsaget af de  

 nødvendige dokumenter, herunder især sundhedscertifkaterne, og at  

 identifikationen af dyrene, samt at dyrene virker sunde og raske.
 * importører skal kontakte kredsdyrlægen, såfremt dokumenterne er  

 ufuldstændige, eller ikke svarer til den importerede forsendelse, eller hvis  

 dyrene ikke virker sunde og raske.
 * den officielle attestering, der afgives af  

 afsender-medlemsstaten, omfatter udelukkende væsentlige husdyrsygdomme.  

 Importører, der ønsker at sikre sig mod andre sygdomme, tilrådes at søge  

 yderligere veterinær certificering fra enten sælger eller eksportør.
* Importører af avls- og brugskvæg, avls- og brugssvin samt avlsfår  

 og -geder, skal senest 5 hverdage efter indførslen sørge for, at importeree  

 dyr mærkes med røde øremærker, der er godkendt af Veterinærdirektoratet.  

 Øremærker til svin fås hos Danske Slagterier, Axelborg, Axeltorv 3, 1609  

 Kønbenhavn V, telefon 33 11 60 50. Øremærker til kvæg fås hos Landskontoret  

 for Kvæg, Udkærsvej 15, Skejby, 8200 århus N, telefon 86 10 90 88. Øremærkene  

 skal isættes af kredsdyrlægen; * landmænd rådes til at udskyde indsættelse af importerede dyr i  

 deres besætning så længe som muligt - 30 dage - for at sikre sig, at dyr, der  

 måtte være i en sygdoms begyndelsesfase, forbliver isoleret, indtil der er  

 mulighed for, at de viser kliniske symptomer; * importører skal sikre sig, at køretøjer, der anvendes til  

 transport af husdyr, rengøres grundigt og desinficeres både før import og så  

 hurtigt som muligt efter aflæsning inden fornyet brug til transport af dyr; * landmænd skal sikre sig, at chaufførere og andre personer, der  

 har haft kontakt med klovbærende dyr, ikke får adgang til ejendommens stalde; * importører af brugt staldinventar skal sikre sig, at sådant  

 inventar er grundigt rengjort og desinficeret med et officelt godkendt  

 desinfektionsmiddel, således at der ikke er risiko for indslæben af  

 smitstoffer ad denne vej.
