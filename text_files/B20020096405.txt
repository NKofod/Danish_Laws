Bekendtgørelse om opgørelse og  

 indberetning af store  

 engagementer for pengeinstitutter m.v.1) I medfør af §§ 23, stk. 2 og 9, og 54, stk. 2 og 3,  

 i lov om banker og sparekasser m.v., jf. lovbekendtgørelse nr. 654 af  

 7. august 2002 fastsættes:
Kapitel 1 Anvendelsesområde og definitioner § 1. Denne bekendtgørelse finder anvendelse  

 på:
1)	pengeinstitutter, 2)	filialer af kreditinstitutter med hjemsted i et land uden for Den  

 Europæiske Union eller lande, som Fællesskabet har indgået  

 aftale med, samt 3)	koncerner, hvor en af de under nr. 1 nævnte virksomheder eller  

 en finansiel holdingvirksomhed, jf.
Lov om finansiel virksomhed § 2,  

 stk. 1, nr. 4, er modervirksomhed, og hvor der, i henhold til den  

 finansielle virksomhedslovs § 37, stk. 1, skal foretages en  

 konsolideret opgørelse.
 Stk. 2. De i stk. 1 nævnte virksomheder  

 benævnes i det følgende institutter.
 § 2. I denne bekendtgørelse forstås  

 ved:
 1)	Modervirksomheder: Virksomheder som defineret i § 2,  

 stk. 1, nr. 4 i lov om finansiel virksomhed.
 2)	Finansielle holdingvirksomheder: Virksomheder som defineret i  

 § 2, stk. 1, nr. 7 i lov om finansiel virksomhed.
 3)	Markedsværdi af et afledt finansielt instrument: Værdien  

 opgjort efter reglerne i kapitel 6, §§ 74 til 78, i  

 bekendtgørelse om regnskabsaflæggelse m.v. for pengeinstitutter,  

 sparevirksomheder og visse kreditinstitutter.
 4)	Zone A: Den landegruppe, der er defineret i § 5, stk. 1, i  

 bekendtgørelse om kapitaldækning for pengeinstitutter og  

 forsikringsholdingselskaber.
 5)	Zone B: Alle lande uden for zone A.
 6)	Nulvægtning: En vægtning af fordringer på  

 debitorer, som de kompetente myndigheder i de enkelte medlemsstater i EU  

 eller i de lande, som Fællesskabet har indgået aftale med, har  

 vurderet kan tillægges vægten 0.
 7)	Andre obligationer: Obligationer som defineret i artikel 22,  

 stk. 4, i Rådets direktiv af 20. december 1985 om  

 investeringsinstitutter (85/611/EØF som ændret ved direktiv  

 88/220/EØF og ved direktiv 2001/108/EF).
 8)	Multilaterale udviklingsbanker: Banker som defineret i § 6 i  

 bekendtgørelse om kapitaldækning for pengeinstitutter m.v.
 9)	Noterede værdipapirer: Værdipapirer noteret på et  

 marked, der er offentligt anerkendt, regelmæssigt arbejdende og  

 åbent for offentligheden.
Kapitel 2 Opgørelse § 3. Engagementet opgøres før  

 fradrag af eventuelle hensættelser, jf. i øvrigt bilag 2, afsnit  

 3.
Stk. 2. Rente-, valutakurs-, aktie- og råvarerelaterede  

 poster m.v. indgår med markedsværdien plus et tillæg for  

 det potentielle fremtidige engagement.
Tillægget opgøres i  

 henhold til bilag 1.
 Stk. 3. Efter opgørelsen af engagementet i henhold til  

 stk. 1 og 2 kan der foretages fradrag i henhold til § 4.
 § 4. Ved opgørelsen af et engagement i  

 forhold til grænserne i bank- og sparekasselovens § 23,  

 stk. 1 og 3, kan der foretages fradrag for:
1)	engagementer med eller garanteret af centralregeringer eller  

 centralbanker i zone A eller Den Europæiske Union, 2)	engagementer med centralregeringer eller centralbanker i zone B i  

 disses nationale valuta, såfremt instituttet har finansieret sig i  

 samme valuta, 3)	engagementer med eller garanteret af danske amtskommuner, danske  

 kommuner, Grønlands Hjemmestyre, Færøernes Landsstyre  

 eller regionale og lokale myndigheder i andre lande, der er medlemmer af Den  

 Europæiske Union eller lande, som Fællesskabet har indgået  

 aftale med, og hvor de kompetente myndigheder har givet  

 nulvægtning, 4)	engagementer sikret ved pant i indlån i det långivende  

 institut eller i et kreditinstitut, der er långiverens moder- eller  

 datterselskab, 5)	engagementer sikret ved pant i indlånsbeviser udstedt af det  

 långivende institut eller et kreditinstitut, der er moderselskab eller  

 datterselskab til det långivende institut, og deponeret hos et af disse  

 institutter, uanset hvilket, 6)	engagementer sikret ved pant i noterede værdipapirer udstedt  

 af en centralregering eller en centralbank i zone A eller EU-institutioner  

 inden for 90 pct. af værdipapirets officielt noterede  

 kursværdi, 7)	engagementer sikret ved pant i noterede værdipapirer udstedt  

 af de under nr. 3 nævnte myndigheder inden for 90 pct. af  

 værdipapirets officielt noterede kursværdi, 8)	krav over for et realkreditinstitut bestående af instituttets  

 egenbeholdning af realkreditobligationer inden for 90 pct. af den officielt  

 noterede kursværdi.
Tilsvarende gælder andre obligationer, jf.  

 § 2, stk. 1, nr. 7, 9)	80 pct. af engagementer med kreditinstitutter,  

 fondsmæglerselskaber, fondsbørser, autoriserede markedspladser  

 og clearingcentraler i zone A, dog eksklusive efterstillede tilgodehavender  

 og kapitalandele, 10)	engagementer sikret ved pant i noterede værdipapirer udstedt  

 af kreditinstitutter i zone A, herunder realkreditobligationer, inden for 2/3  

 af værdipapirets officielt noterede kursværdi.  

 Værdipapirer, der er efterstillet andre tilgodehavender, samt  

 kapitalandele giver dog ikke fradrag, 11)	engagementer sikret ved pant i obligationer udstedt af Den  

 Europæiske Investeringsbank eller multilaterale udviklingsbanker inden  

 for 2/3 af værdipapirets officielt noterede kursværdi, 12)	engagementer sikret ved pant i låntagers beboelsesejendom  

 inden for halvdelen af den seneste offentlige ejendomsvurdering, 13)	50 pct. af engagementer, der består af garantier, stillet  

 over for Danmarks Nationalbank eller en clearingcentral i forbindelse med  

 betalingsafvikling ved afviklingen af værdipapirtransaktioner, 14)	50 pct. af emissionsgarantier med en oprindelig løbetid  

 på under 1 år, idet der herved forstås alle forpligtelser,  

 som instituttet har til at købe værdipapirer samt 15)	50 pct. af garantier stillet for Værdipapircentralens  

 kapitalgrundlag.
Kapitel 3 Indberetning § 5. Engagementer, der før fradrag  

 overstiger grænsen i bank- og sparekasselovens § 23, stk. 2  

 skal hvert kvartal indberettes til Finanstilsynet.
 Stk. 2. Moderselskaber foretager indberetning af de  

 engagementer, der på koncernniveau overstiger de i stk. 1  

 nævnte grænser.
 Stk. 3. Indberetningerne skal ske på skema FL for  

 instituttet og skema KL for koncernen i den i bilag 3 angivne form.
 Stk. 4. Indberetningerne foretages pr. ultimo kvartalet og  

 skal være Finanstilsynet i hænde senest 20 arbejdsdage efter  

 udløbet af kvartalet.
 Stk. 5. Indberetning skal ske på maskinlæsbart  

 medium.
 Stk. 6. Indberetningerne skal være godkendt af  

 instituttets direktion.
Kapitel 4 Straffebestemmelser og ikrafttræden § 6. Overtrædelse af §§ 3 og 5 straffes  

 med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5.
 § 7. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 17 af 6. januar 2000 om  

 opgørelse og indberetning af store engagementer for pengeinstitutter  

 m.v. ophæves.
Finanstilsynet, den 2. december 2002 Henrik Bjerre-Nielsen /Jørgen S.
Jørgensen Bilag 1 Tillæg for potentielt fremtidigt engagement på  

 rente- og valutakursrelaterede poster og aktie- og råvarerelaterede  

 poster (poster med modpartsrisiko).
Ved engagementsopgørelsen indgår den enkelte  

 kontrakt med den positive markedsværdi af kontrakten plus det i  

 tabellen angivne tillæg, der er angivet som en procentdel af  

 kontraktens hovedstol.
Det potentielle fremtidige engagement skal beregnes  

 selv om markedsværdien er negativ.
Kontrakterne medtages i  

 øvrigt i henhold til retningslinierne i bilag 2, afsnit 3.4.
 Spotforretninger indgår ikke i engagementsopgørelsen.
Poster Tillæg  

 (pct. af  

 hovedstol) Renterelaterede poster, restløbetid til og med 1 år 0,5 Renterelaterede poster, restløbetid over 1 år til og med 5  

 år 1,0 Renterelaterede poster, restløbetid over 5 år 1,5 Aktierelaterede poster, restløbetid til og med 1 år 6,0 Aktierelaterede poster, restløbetid over 1 år til og med 5  

 år 8,0 Aktierelaterede poster, restløbetid over 5 år 10,0 Valutakursrelaterede poster, restløbetid til og med 1 år 1,0 Valutakursrelaterede poster, restløbetid over 1 år til og med  

 5 år 5,0 Valutakursrelaterede poster, restløbetid over 5 år 7,5 Råvarerelaterede poster, restløbetid til og med 1  

 år 10,0 Råvarerelaterede poster, restløbetid over 1 år til og  

 med 5 år 12,0 Råvarerelaterede poster, restløbetid over 5 år 15,0 Obligationsbaserede repo-/reverseforretninger, restløbetid til og  

 med 1 år 0,5 Obligationsbaserede repo-/reverseforretninger, restløbetid over 1  

 år 1,0 Aktiebaserede repo-/reverseforretninger, restløbetid til og med 1  

 år 6,0 Aktiebaserede repo-/reverseforretninger, restløbetid over 1  

 år 8,0 Bilag 2 Udfyldelse af indberetningsskemaer.
1. Branche Engagementerne fordeles på brancher efter samme  

 principper, som anvendes ved udfyldelsen af regnskabsskema FB 28.
2. Kunde Ved en kunde forstås enhver fysisk eller juridisk  

 person, som instituttet har et engagement med.
Som eksempler på kunder  

 kan nævnes: privatpersoner, virksomheder, staten, kommuner, andre  

 pengeinstitutter, realkreditinstitutter, foreninger m.v.
 Begrebet indbyrdes forbundne kunder (»samhørige«)  

 er i del III i kreditinstitutdirektivet (2000/12/EF) beskrevet  

 således:
a.
To eller flere fysiske/juridiske personer, der - indtil det modsatte  

 er godtgjort - udgør en helhed, fordi en af dem udøver direkte  

 eller indirekte kontrol med den anden eller de andre, eller b.	to eller flere fysiske/juridiske personer, hvoraf ingen  

 udøver kontrol med den anden eller de andre, men hvor der er  

 sådanne indbyrdes forbindelser, at der er sandsynlighed for, at hvis  

 den ene kommer i økonomiske vanskeligheder, vil den anden eller de  

 andre også få vanskeligheder med tilbagebetalingen.
 Tilsynet har i sin hidtidige praksis dog også  

 tillagt andre momenter som f.eks. fælles ledelse vægt ved  

 afgørelsen af, om der forelå samhørighed.
 Som eksempler på grupper af indbyrdes forbundne  

 kunder kan nævnes:
1.	Selskaber i samme koncern, 2.	samlevende personer, uanset om de er gift eller ej, 3.	et interessentskab og de enkelte interessenter og 4.	en hovedaktionær (hovedanpartshaver) og den  

 pågældendes selskab.
 Ved opgørelsen af størrelsen af engagementet  

 i relation til § 23 i bank- og sparekasseloven (BSL) kan engagementet  

 reduceres med de fradrag, der fremgår af bekendtgørelsen.
 Engagementsgrænserne i loven gælder både  

 i forhold til en enkelt kunde og til en gruppe af indbyrdes forbundne  

 kunder.
 Undtaget fra engagementsgrænserne er selskaber, som  

 konsolideres fuldt ud med instituttet (moder-, søster- og  

 datterselskaber). Engagementerne skal dog indberettes alligevel, jf. afsnit  

 5.
 Opmærksomheden henledes på, at engagementer  

 med moder- og søsterselskaber er omfattet af reglerne i BSL  

 § 27.
 Hvis der alene foretages en pro rata konsolidering,  

 gælder engagementsgrænserne stadig over for den  

 pågældende virksomhed, og engagementet (ejerandele plus  

 eventuelle tilgodehavender m.v.) skal indberettes, hvis engagementet  

 udgør mindst 10 pct. af den ansvarlige kapital.
3. Engagement Ved et engagement med en kunde eller kundegruppe  

 forstås summen af de kreditrisici, som pengeinstituttet har med den  

 pågældende kunde eller kundegruppe.
Engagementet opgøres som summen af følgende  

 poster, jf.
BSL § 23, stk. 5:
1.	Tilgodehavender og kundens uudnyttede  

 trækningsrettigheder, 2.	garantier og andre poster under stregen, 3.	kapitalandele og andre værdipapirer, 4.	rente- og valutakursrelaterede poster, 5.	aktie- og råvarerelaterede poster og 6.	andre mellemværender, der indebærer en kreditrisiko for  

 instituttet.
 Det bemærkes, at der er tale om et engagement,  

 uanset det samlede mellemværende med kunden kun omfatter en enkelt af  

 ovenstående poster.
 Fastsatte trækningsrettigheder, som et pengeinstitut  

 har tildelt en kunde, men ikke meddelt denne, skal ikke medregnes i  

 engagementet.
 Et tilsagn indgår i engagementet fra det tidspunkt,  

 hvor det bevilgede tilsagn er kommet til kundens kendskab.
En betinget bevilling indgår ikke i engagementet,  

 førend betingelsen er opfyldt.
Dette gælder dog ikke, hvis  

 tilsagnet er gjort betinget af forhold, hvis opfyldelse pengeinstituttet  

 ingen direkte indflydelse har på.
 Rente-, valutakurs-, aktie- og råvarerelaterede  

 poster m.v. indgår først i engagementet fra det tidspunkt, hvor  

 der er sket en udnyttelse af bevillingen.
Hvis en kunde helt eller delvis har fået sit  

 engagement garanteret af et kreditinstitut i zone A, reduceres kundens  

 engagement med den garanterede del af engagementet.
Den garanterede del af  

 engagementet skal tillægges det øvrige engagement med  

 kreditinstituttet, jf.
BSL § 23, stk. 7.
 Garantier stillet over for pengeinstituttet af  

 kreditinstitutter i zone B samt af andre virksomheder, herunder  

 forsikringsselskaber, på vegne en kunde medfører ikke en  

 reduktion af kundens engagement i forhold til grænserne i  

 § 23.
Engagementet opgøres før fradrag af  

 eventuelle regnskabsmæssige hensættelser til tab og  

 tabsafskrivninger.
Hvis et institut ud over regnskabsmæssigt at have  

 afskrevet et tilgodehavende ligeledes civilretligt har reduceret sit krav  

 over for debitor, kan engagementet i relation til BSL § 23 kun reduceres  

 med det beløb, som tilgodehavendet civilretligt set er reduceret  

 med.
 3.1. Tilgodehavender og kundens uudnyttede  

 trækningsrettigheder.
 Alle tilgodehavender indgår i opgørelsen af  

 engagementet.
 Ved kreditter med variabel udnyttelse omfatter  

 engagementet tillige den uudnyttede kreditramme.
 Som eksempler på tilgodehavender kan  

 anføres:
a.
Alle typer udlån, der ikke indebærer udstedelse af  

 massegældsbreve, b.	pantebreve, c.	leasingkontrakter, d.	efterstillede tilgodehavender i andre virksomheder (ikke udstedt som  

 massegældsbreve), e.	indlånskonti i debet, f.	lange rembourser, g.	tilgodehavender opstået i forbindelse med handel med  

 værdipapirer og afledte finansielle instrumenter og h.	tilgodehavender i andre pengeinstitutter.
 Vedrørende litra g bemærkes, at der i denne  

 forbindelse kun forstås tilgodehavenderne på modparterne i  

 forretningerne (f.eks. modparten i en obligationsterminsforretning).  

 Tilgodehavenderne omfatter renter, kurtage, marginer og lignende.
Tilgodehavender i andre pengeinstitutter opgøres  

 som de aktuelle tilgodehavender.
Hvis der er tale om et bevilget  

 likviditetstilsagn over for et andet pengeinstitut, skal maksimum medregnes i  

 engagementet.
 Kaution for trediemands gæld til pengeinstituttet  

 medregnes kun til kautionistens engagement, hvis mindst en af følgende  

 3 betingelser er opfyldt:
1.	Kautionen er blevet gjort effektiv, 2.	kreditten/lånet reelt finansierer kautionisten eller 3.	kreditten/lånet udelukkende er bevilget på baggrund af  

 kautionen.
 3.2. Garantier og andre poster under stregen.
 Eksempler på garantier og andre poster under  

 stregen:
a.
Finansgarantier, b.	arbejdsgarantier og c.	emissionsgarantier.
Garantier og indeståelser skal medtages i  

 engagementet med det fulde nominelle beløb før fradrag af  

 eventuelle regnskabsmæssige afskrivninger og hensættelser.
Dette  

 gælder, uanset at risikoen på garantien vurderes at være  

 lille.
 Der er følgende afvigelser fra denne  

 hovedregel:
 1.	Indeståelse for sletning af retsanmærkning, hvor det  

 alene beror på pengeinstituttet at fjerne hindringer for tinglysning  

 på den forudsatte plads, medtages ikke i engagementet med kunden.
 2.	Konverteringsgarantier kan ansættes til 1 kr. hvis  

 følgende er opfyldt, jf. vejledningen til  

 regnskabsbekendtgørelsen for pengeinstitutter m.v. :
a.
Garantien er tillige en indfrielsesgaranti, d.v.s. en garanti for at  

 lån, der skal omlægges, bliver indfriet og/eller b.	garantien er tillige en margingaranti, d.v.s. en garanti, der  

 dækker forskellen mellem restgælden på det gamle lån  

 og hovedstolen på det nye lån samt omkostningerne til retablering  

 af den oprindelige panteretsstilling inden for rammerne af tinglysningslovens  

 §§ 40-41.
 Det er i alle tilfælde en forudsætning, at  

 afslutningen af sagen og hermed aflysningen af konverteringsgarantien alene  

 afhænger af pengeinstituttet.
 3.3. Kapitalandele og andre værdipapirer.
 Som eksempler på kapitalandele og andre  

 værdipapirer kan nævnes:
1.	aktier, anparter og investeringsbeviser, 2.	kapitalandele i associerede virksomheder m.v., 3.	kapitalandele i tilknyttede virksomheder og 4.	obligationer Kapitalandelene og de andre værdipapirer  

 indgår ved opgørelsen af pengeinstituttets engagement med  

 udstederen af kapitalandelene og værdipapirerne.
Dette gælder  

 også, når værdipapirerne indgår i en  

 puljeordning.
 Vedrørende aktier og kapitalandele bemærkes:
 Posterne indgår med deres værdi ifølge  

 kvartals- eller årsregnskabet for det kvartal eller år, som  

 engagementsopgørelsen vedrører.
 Det er uden betydning for opgørelsen af  

 engagementet, om pengeinstituttet besidder eller ikke besidder de til  

 kapitalandelene hørende stemmerettigheder.
Belånte kapitalandele indgår i engagementet  

 med det selskab, der har udstedt kapitalandelene, jf.
BSL § 24,  

 stk. 1. Ved belåning medregnes kapitalandelene til deres  

 regnskabsmæssige værdi, dog maksimalt det beløb, hvortil  

 de er pantsat.
 Hvis indehaveren af et selskab har deponeret kapitalandele  

 i selskabet til sikkerhed for selskabets engagement, skal disse kapitalandele  

 ikke medregnes i pengeinstituttets engagement med indehaveren eller  

 selskabet.
 Vedrørende obligationer bemærkes:
 Obligationer optages i engagementsopgørelsen med  

 deres nominelle værdi. Årsagen er, at pengeinstituttets krav i en  

 konkurssituation vil være obligationens nominelle værdi.
 Vedrørende termins-, futures- og optionskontrakter  

 bemærkes:
De værdipapirer, der ligger til grund for termins-,  

 futures- og optionskontrakter, medregnes ved opgørelsen af  

 instituttets engagement med den, der har udstedt værdipapiret.
Hvis et  

 institut har købt realkreditobligationer på termin, medregnes de  

 købte obligationer således med obligationens aktuelle  

 kursværdi ved opgørelsen af engagementet med det  

 pågældende realkreditinstitut.
Når obligationerne  

 indgår i instituttets egenbeholdning medregnes de i engagementet til  

 nominel værdi, jf. ovenfor.
Værdipapirerne indgår således i  

 engagementet efter dispositionsprincippet, dvs. at de indgår fra det  

 øjeblik, de er købt, det være sig ved en spothandel eller  

 på en terminskontrakt, eller der er taget en position i  

 værdipapirerne via futures- eller optionskontrakter.
Omvendt  

 fragår værdipapirerne fra det øjeblik, der er  

 indgået aftale om salg.
Der er således her en forskel  

 sammenlignet med den regnskabsmæssige behandling, hvor  

 værdipapirerne først indgår i/ fragår  

 egenbeholdningen på afviklingsdagen.
Ud over engagementet med udstederen af værdipapiret  

 har instituttet et engagement med kontraktsmodparten.
Dette engagement  

 opgøres som anført nedenfor under afsnit 3.4. nr.
III.
 3.4. Rente-, valutakurs-, aktie- og råvarerelaterede poster.
 Hovedprincippet er, at hvis en kontrakt ikke skal  

 kapitaldækkes, jf. kapitaldækningsbekendtgørelsen for  

 pengeinstitutter m.v., skal den heller ikke indgå i  

 engagementsopgørelsen.
I.
Følgende poster indgår i engagementet:
1)	Afledte finansielle instrumenter baseret på obligationer og  

 renter (renterelaterede poster). Dette omfatter bl.a. swaps, FRA'er og  

 optioner på swaps og FRA'er samt terminsforretninger, futures og  

 optioner baseret på obligationer, andre gældsinstrumenter og  

 renter, 2.	afledte finansielle instrumenter baseret på aktier og  

 aktieindeks (aktierelaterede poster). Dette omfatter terminsforretninger,  

 futures og optioner baseret på aktier og aktieindeks samt warrants, 3.	afledte finansielle instrumenter baseret på valuta  

 (valutakursrelaterede poster). Dette omfatter terminsforretninger, futures og  

 optioner baseret på valutaer og guld, 4.	afledte finansielle instrumenter baseret på råvarer  

 (råvarerelaterede poster). Dette omfatter terminsforretninger, futures  

 og optioner baseret på bl.a. metaller (bortset fra guld),  

 landbrugsvarer og energi og 5.	repoforretninger (ægte salgs- og  

 tilbagekøbsforretninger) der er indgået med obligationer eller  

 aktier som underliggende aktiv, og som enten er indgået med en  

 markedsdeltager, jf. definitionen i § 8, stk. 5, i  

 bekendtgørelse om kapitaldækning for pengeinstitutter m.v.,  

 eller opfylder følgende betingelser:
a.
Mellemværenderne værdiansættes dagligt til  

 markedsværdi, b.	sikkerheden justeres ved væsentlige ændringer i  

 værdien af de pågældende værdipapirer, c.	instituttets fordringer kan modregnes med modpartens fordringer,  

 såfremt modparten misligholder og d.	forudsætningerne nævnt under pkt. a og b fremgår  

 af den indgåede kontrakt med den pågældende  

 modpart.
 6.	reverseforretninger (ægte købs- og  

 tilbagesalgsforretninger) der er indgået med obligationer eller aktier  

 som underliggende aktiv, og som enten er indgået med en  

 markedsdeltager, jf. definitionen i § 8, stk. 5, i  

 bekendtgørelse om kapitaldækning for pengeinstitutter m.v.,  

 eller opfylder følgende betingelser:
a.
Mellemværenderne værdiansættes dagligt til  

 markedsværdi, b.	sikkerheden justeres ved væsentlige ændringer i  

 værdien af de pågældende værdipapirer, c.	instituttets fordringer kan modregnes med modpartens fordringer,  

 såfremt modparten misligholder og d.	forudsætningerne nævnt under pkt. a og b fremgår  

 af den indgåede kontrakt med den pågældende  

 modpart.
 Repoforretninger der ikke opfylder betingelserne i pkt. 5,  

 betragtes som belåning af værdipapirer.
 Reverseforretninger, der ikke opfylder betingelserne i  

 pkt. 6, betragtes som udlån mod sikkerhed.
 Hvorvidt forretningerne nævnt ovenfor indgår i  

 en puljeordning (jf. bank- og sparekasselovens § 42 a) eller ikke, er  

 uden betydning for medregningen i engagementet.
II.
Følgende poster indgår ikke i engagementet:
1.	Spotforretninger og 2.	følgende kontrakter, der er undtaget i henhold til bilag 6,  

 afsnit XI, nr. 3, i bekendtgørelse om kapitaldækning for  

 pengeinstitutter m.v.:
a.
Garanterede rente-, aktie-, råvare- og valutakursrelaterede  

 kontrakter, jf. kapitaldækningsbekendtgørelsens § 10, b.
Den underliggende hovedstol på kontrakter, der indgås  

 alene for at opgøre en tidligere indgået kontrakt (lukke  

 forretningen). De underliggende hovedstole på begge kontrakter kan  

 udelades, hvis de er indgået med samme modpart, med samme hovedstol, i  

 samme valuta samt med samme udløbsdag.
Såfremt hovedstolene ikke  

 er identiske, men de øvrige betingelser er opfyldt, kan den del af  

 kontrakterne, som fuldt ud dækker hinanden, udelades, c.
Udstedte rente-, aktie-, råvare- og valutaoptioner og d.
Valutakurskontrakter med en oprindelig løbetid på 14  

 dage eller derunder.
III.
Opgørelsen af engagementet.
Ved opgørelse af et engagement medtages alle de af  

 de under afsnit I nævnte poster, der er indgået med den  

 pågældende modpart.
Hver kontrakt indgår med summen af  

 kontraktens markedsværdi og et tillæg for det potentielle  

 fremtidige engagement.
Markedsværdien for hver enkelt kontrakt beregnes i  

 henhold til reglerne i kapitel 6, §§ 74 til 78, i  

 regnskabsbekendtgørelsen.
Markedsværdien indgår dog kun i  

 engagementet, hvis denne er positiv.
Tillægget for det potentielle fremtidige engagement  

 beregnes som en procentdel af kontraktens hovedstol.
Tillægget  

 afhænger af det underliggende instrument samt kontraktens  

 restløbetid.
Tillæggene fremgår af bilag 1 for hver af de  

 ovenfor nævnte kontrakter.
Tillægget beregnes også i de  

 tilfælde, hvor kontraktens markedsværdi er negativ.
Engagementet  

 består da alene af tillægget.
Repoforretninger (ægte salgs- og  

 tilbagekøbsforretninger) behandles som spotsalg og terminkøb.  

 Dette indebærer, at de værdipapirer, der indgår i  

 repoforretningen, engagementsmæssigt forbliver hos det overdragende  

 institut og dermed fortsat skal medregnes i overdragerens engagement med  

 udstederen af værdipapiret på samme måde, som hvis  

 værdipapirerne var forblevet i egenbeholdningen.
Det overdragende  

 instituts engagementet med modparten (»erhververen«) opgøres på  

 samme måde, som hvis der var tale om terminsforretninger.
Reverseforretninger (ægte købs- og  

 tilbagesalgsforretninger) opgøres som spotkøb og terminssalg.  

 Dette indebærer, at værdipapirerne ikke indgår i det  

 erhvervende instituts engagement med udstederen af værdipapirerne.
Det  

 erhvervende instituts engagement med modparten opgøres på samme  

 måde, som hvis der var tale om terminsforretninger.
 Aktielåneforretninger på standardvilkår  

 udarbejdet af Finansrådet, Børsmæglerforeningen og  

 Københavns Fondsbørs behandles som repo- eller  

 reverseforretninger afhængig af, om instituttet udlåner aktier  

 eller låner aktier.
Har instituttet indgået aftale om netting med en  

 modpart, og opfylder aftalen betingelserne angivet i underafsnit 4.2 i bilag  

 6, afsnit XI i bekendtgørelse om kapitaldækning for  

 pengeinstitutter m.v., kan instituttet foretage netting af kontrakter med  

 modpartsrisiko i overensstemmelse med reglerne i bilag 6, afsnit XI,  

 underafsnit 4.1., til kapitaldækningsbekendtgørelsen.
Netting  

 kan kun foretages for de kontrakter med modpartsrisiko, der er omfattet af  

 aftalen.
 3.5. Andre mellemværender, der indebærer en kreditrisiko  

 for instituttet.
Der er tale om mellemværender, der ikke  

 henhører under de ovenstående kategorier.
Hvorledes et konkret  

 mellemværende skal indgå i engagementet, må afhænge  

 af det nærmere indhold af mellemværendet.
4. Fradragene 4.1. Definitioner Zone A.
 Ved lande i zone A forstås medlemsstaterne i EU,  

 andre lande, der er fulde medlemmer af OECD, samt andre lande, der har  

 indgået særlige låneoverenskomster med Den Internationale  

 Valutafond (IMF) og er tilknyttet Den almindelige Låneoverenskomst  

 (GAB). Et land, der som følge af manglende betalingsevne  

 omlægger sin udenlandske statsgæld, udelukkes fra zone A i en  

 periode på fem år.
 En oversigt over landene i zone A findes i bilag 1 til  

 kapitaldækningsbekendtgørelsen for pengeinstitutter m.v.
 Nulvægtning.
Artikel 7 i solvensdirektivet giver medlemsstaterne i EU  

 mulighed for at fastsætte en vægtning på 0 for egne  

 regionale og lokale myndigheder, såfremt der ikke er nogen forskel  

 på risikoen ved fordringer på disse og fordringer på  

 centralregeringen.
I Danmark anerkendes de øvrige medlemsstaters  

 meddelelse af nulvægtning.
Ligeledes anerkendes de kompetente  

 myndigheders meddelelse af nulvægtning i lande, som EU har  

 indgået aftale med (EØS-landene).
 Andre obligationer.
Der er tale om obligationer, som er underkastet en  

 særlig regulering med henblik på at beskytte indehaverne af disse  

 obligationer.
Alle danske realkreditobligationer og obligationer udstedt af  

 KommuneKredit og Danmarks Skibskreditfond omfattes af direktivbestemmelsen.  

 Herudover er obligationer fra en del tyske og italienske obligationsudstedere  

 omfattet, jf. den fuldstændige liste på kommissionens hjemmeside  

 (www. europa.eu.int/comm/internal_market/en/finances/  

 mobil/ucits/index.ht).
 Multilaterale udviklingsbanker.
 Herved forstås følgende banker: Verdensbanken  

 (Den Internationale Bank for Genopbygning og Økonomisk Udvikling), Den  

 Internationale Finansieringsinstitution, Den Interamerikanske Udviklingsbank,  

 Den Asiatiske Udviklingsbank, Den Afrikanske Udviklingsbank,  

 Europarådets Bosættelsesfond, Den Nordiske Investeringsbank, Den  

 Caraibiske Udviklingsbank, Den Europæiske Bank for Genopbygning og  

 Udvikling, Den Europæiske Investeringsfond og Det Interamerikanske  

 Investeringsselskab.
 Noterede værdipapirer.
 Herved forstås værdipapirer, der enten er  

 noteret på en børs eller er faktisk omsættelige og  

 regelmæssigt noteret på andre regulerede markeder, jf. artikel 16  

 i investeringsservicedirektivet (93/22/EØF).
4.2. Fradragene De fradrag, der er opregnet i bekendtgørelsens  

 § 4, er alle baseret på bestemmelser i del III i  

 kreditinstitutdirektivet (2000/12/EF), og de kan opfattes som en  

 risikomæssig korrektion til engagementerne.
 Der er ikke pligt til at anvende fradragene.
 En undladelse af anvendelse af fradragene medfører  

 dog ikke ændring af engagementsgrænserne eller af  

 indberetningspligten.
 Inden, der foretages fradrag, skal det samlede engagement  

 med den pågældende debitor opgøres som beskrevet i afsnit  

 3.
 Fradragene opdeles i:
1.	Fradrag i engagementet med kunden på grund af kundens bonitet  

 og 2.	fradrag i engagementet med kunden som følge af, at de  

 stillede sikkerheder giver fradrag (sikkerhedernes bonitet).
Ved opgørelsen af engagementet foretages der  

 fradrag i henhold til pkt. 1 og/eller i henhold til pkt. 2. Hvis både  

 kundens bonitet og de stillede sikkerheder giver fradrag opgøres  

 engagementet efter følgende retningslinjer: Engagementet reduceres  

 først med fradraget for de stillede sikkerheder.
Det eventuelle  

 resterende engagement reduceres herefter med den procentsats, som kundens  

 bonitet giver mulighed for.
 1. Fradrag i engagementet med kunden som følge af kundens  

 bonitet.
I.
Fradrag på 100 pct.:
1.	Engagementer med Den Europæiske Union, 2.	engagementer med centralregeringer eller centralbanker i zone A, 3.	engagementer med regionale og lokale myndigheder i EU´s  

 medlemsstater eller i lande, som Fællesskabet har indgået aftale  

 med.
En forudsætning for fradraget er, at debitorerne har fået  

 nulvægtsstatus og 4.	engagementer med centralregeringer og/eller centralbanker i zone B  

 giver fradrag på 100 pct., såfremt engagementet er i  

 centralregeringens/centralbankens nationale valuta, og instituttet har  

 finansieret sig i samme valuta.
II.
Fradrag på 90 pct.:
1.	Den del af engagementet med et realkreditinstitut, der består  

 af pengeinstituttets egenbeholdning af realkreditobligationer udstedt af det  

 pågældende realkreditinstitut og 2.	den del af engagementet med andre obligationsudstedere (jf.  

 bekendtgørelsens § 2, stk. 1, nr. 7), der består af  

 instituttets egenbeholdning af obligationer udstedt af den  

 pågældende udsteder.
 I begge tilfælde er udgangspunktet for  

 engagementsopgørelsen obligationerne opgjort til nominel  

 værdi.
 Fradraget beregnes på grundlag af obligationernes  

 officielt noterede kursværdi.
III.
Fradrag på 80 pct.:
 Engagementer med kreditinstitutter,  

 fondsmæglerselskaber, fondsbørser, autoriserede markedspladser  

 og clearingcentraler i zone A kan reduceres med 80 pct.
 Dette gælder dog ikke den del af engagementet,  

 der:
1.	består af kapitalandele og efterstillede tilgodehavender  

 (intet fradrag) eller 2.	er omfattet af nr.
II ovenfor (90 pct.´s fradrag).
IV.
Fradrag på 50 pct.:
1.	Engagementer bestående af garantier stillet over for Danmarks  

 Nationalbank eller en clearingcentral i forbindelse med afvikling af  

 betalinger ved værdipapirtransaktioner og 2.	engagementer bestående af ikke-balanceførte poster med  

 mellemliggende/lav risiko, jf. klassificeringen i  

 kapitaldækningsbekendtgørelsens bilag 6, afsnit V.
Der er her  

 tale om:
a.
Emissionsgarantier med en oprindelig løbetid på under 1  

 år.
Herved forstås alle forpligtelser, som instituttet har til at  

 købe værdipapirer.
Note Issuance Facilities (NIFs) og Revolving  

 Underwriting Facilities (RUFs) og lignende, der indebærer en  

 forpligtelse for instituttet til at købe værdipapirer, er ikke  

 omfattet af fradraget og b.	garantier stillet for Værdipapircentralens  

 kapitalgrundlag.
 2. Fradrag i engagementet med kunden som følge af, at de  

 stillede sikkerheder giver fradrag.
I.
Fradrag på 100 pct.:
1.	Engagementer garanteret af Den Europæiske Union, 2.	engagementer garanteret af centralregeringer eller centralbanker i  

 zone A, 3.	engagementer garanteret af regionale og lokale myndigheder i EU´s  

 medlemsstater eller i lande, som Fællesskabet har indgået aftale  

 med.
En forudsætning for fradraget er, at de pågældende  

 myndigheder har fået nulvægtsstatus, 4.	engagementer sikret ved pant i indlån i det långivende institut eller i et  

 kreditinstitut, der er långiverens moder- eller datterselskab.
indlånsbeviser udstedt af det långivende institut eller  

 et kreditinstitut, der er moder- eller datterselskab til det långivende  

 institut, og deponeret hos et af disse institutter og 5.	engagementer sikret ved pant i låntagers beboelsesejendom kan  

 reduceres med den del af pantet, der ligger inden for 50 pct. af den  

 offentlige ejendomsvurdering.
En ejendom kan medregnes som beboelse,  

 såfremt mindst 80 pct. af ejendommens samlede bruttoareal anvendes til  

 beboelse.
For at få fradraget kræves identitet mellem  

 låntager og ejendomsbesidder.
Det er dog ikke nødvendigt, at  

 ejeren bebor ejendommen.
Pant i sommerhuse er ikke omfattet af fradraget.
For udenlandske beboelsesejendomme gælder, at  

 værdiansættelsen skal være forsigtig og reguleret ved lov  

 eller administrative bestemmelser.
Der er kun fradrag for pant i  

 beboelsesejendomme beliggende i medlemsstater, der anvender denne bestemmelse  

 i direktivet (2000/12/EF artikel 49 stykke 7, litra p).
II.
Fradrag på 90 pct.:
1.	Engagementer sikret ved pant i noterede værdipapirer udstedt  

 af en centralregering eller centralbank i zone A, 2.	engagementer sikret ved pant i noterede værdipapirer udstedt  

 af EU-institutioner og 3.	engagementer sikret ved pant i noterede værdipapirer udstedt  

 af regionale og lokale myndigheder i EU´s medlemsstater eller i lande, som  

 Fællesskabet har indgået aftale med.
En forudsætning for  

 fradraget er, at debitorerne har fået nulvægtsstatus.
 I disse tilfælde udgør fradraget 90 pct. af  

 værdipapirets officielt noterede kursværdi.
Pant i noterede værdipapirer, der er garanterede af  

 ovennævnte institutioner, men ikke udstedt af disse, giver ikke  

 fradrag, medmindre der er tale om udstedere nævnt under nr.
III  

 nedenfor.
Fradraget er i så fald på 2/3 af værdipapirets  

 officielt noterede kursværdi.
III.
Fradrag på 2/3:
1.	Engagementer sikret ved pant i noterede værdipapirer udstedt  

 af kreditinstitutter i zone A, herunder realkreditobligationer.
Dette  

 gælder dog ikke for værdipapirer, der har status som efterstillet  

 andre tilgodehavender i kreditinstituttet (intet fradrag), og kapitalandele i  

 instituttet (intet fradrag), 2.	engagementer, der er sikret ved pant i obligationer udstedt af Den  

 Europæiske Investeringsbank eller multilaterale  

 udviklingsbanker.
 I begge tilfælde gælder, at engagementet kan  

 reduceres med 2/3 af værdipapirets officielt noterede  

 kursværdi.
 5. Indberetning.
Alle institutter skal kvartalsvis indberette de  

 engagementer, der før fradrag udgør mindst 10 pct. af  

 instituttets ansvarlige kapital, jf.
BSL § 23, stk. 2. Dette  

 gælder også engagementer med koncernselskaber.
 Den ansvarlige kapital opgøres i overensstemmelse  

 med reglerne i BSL § 21 a og svarer til den ansvarlige kapital ultimo  

 kvartalet i solvensopgørelsen.
 Løbende overskud medregnes ikke i den ansvarlige  

 kapital ultimo kvartalet. Årets overskud indgår først i  

 den ansvarlige kapital, når regnskabet er revideret og godkendt af  

 bestyrelsen. Årets underskud modregnes løbende i den ansvarlige  

 kapital.
 Indberetningen foretages på skema FL/skema KL  

 (koncerner). I skemaet angives engagementets løbenr., branche, kundens  

 navn, det samlede engagement før fradrag, eventuelt fradrag og det  

 samlede engagement efter fradrag i procent af den ansvarlige kapital.
Engagementerne skal indberettes således, at de  

 indgår i faldende orden.
Det engagement, der er størst efter  

 fradrag, anføres således som nr. 1 o.s.v.
Engagementer med virksomheder, der indgår fuldt i  

 konsolideringen i henhold til Lov om finansiel virksomheds § 37 eller  

 § 41, stk. 2 skal indberettes med et fradrag svarende til  

 engagementets størrelse.
Disse engagementer indberettes således  

 nederst i skemaet (FL).
 I opgørelsen af engagement med datterselskaber, der  

 driver forsikringsvirksomhed, medregnes summen af kapitalandele og  

 efterstillede kapitalindskud efter fradrag af koncernens andel af  

 forsikringsselskabets solvensmargen (jf. fradraget i den ansvarlige kapital  

 efter BSL § 21 a, stk. 9).
 For alle engagementer gælder, at hvis det samlede  

 engagement efter fradrag udgør under 10 % af den ansvarlige kapital,  

 skal der ikke anføres nogen procent i søjle 6.
 Den samlede procent for de engagementer, der efter fradrag  

 udgør mindst 10 % af instituttets (koncernens) ansvarlige kapital  

 anføres i søjle 6 under det sidste indberettede engagement.
Indberetningerne skal være tilsynet i hænde  

 senest 20 arbejdsdage efter udløbet af kvartalet.
Tilsynet kan dog,  

 hvor særlige forhold gør sig gældende for branchen,  

 administrativt forlænge fristen.
Bilag 3 Opgørelse og indberetning af store engagementer -  

 Institut FL 1 Institut Dato:
 Ch.reg.nr.
Engagementer, der før fradrag i henhold til bekendtgørelse  

 om opgørelse og indberegning af store engagementer, udgør 10 %  

 eller mere af instituttets ansvarlige kapital jf.
BSL § 23. Sorteret  

 efter faldende engagement (efter fradrag) i pct. af ansvarlig kapital, jf.  

 BSL § 21 a, stk. 1.
 Nr.
Branche1) Kunde Engagement før fradrag.
  

 kr. 1.000 Fradrag


  

 kr. 1.000 Engagement efter fradrag i pct. af ansvarlig kapital.  

 (BSL § 23, stk. 2)2) Pct.
1 2 3 4 5 6 9999 Samlet procent for de engagementer der efter fradrag udgør 10 %  

 eller mere af instituttets ansvarlige kapital (jf. lovens § 23,  

 stk. 3) 1)	Brancheinddeling se FB28.
 2)	I søjlen anføres kun procenter ud for de engagementer,  

 der efter fradrag udgør mindst 10 % af den ansvarlige  

 kapital.
Bilag 3 Opgørelse og indberetning af store engagementer -  

 koncernniveau KL 1 Koncern Dato:
 Ch.reg.nr.
Engagementer, der før fradrag i henhold til bekendtgørelse  

 om opgørelse og indberetning af store engagementer, udgør 10  

 pct. eller mere af koncernens ansvarlige kapital, jf.
BSL § 23. Sorteret  

 efter faldende engagement (efter fradrag) i pct. af ansvarlig kapital, jf.  

 BSL 21 a, stk. 1.
 Nr.
Branche1) Kunde Engagement før fradrag.
kr. 1.000 Fradrag
  

 kr. 1.000 Engagement efter fradrag i pct. af ansvarlig kapital.  

 (BSL § 23, stk. 2)2) Pct.
1 2 3 4 5 6 9999 Samlet procent for de engagementer der efter fradrag udgør 10 %  

 eller mere af koncernens ansvarlige kapital (jf.
BSL § 23,  

 stk. 3).
 1)	Brancheinddeling se FB28.
 2)	I søjlen anføres kun procenter ud for de engagementer,  

 der efter fradrag udgør mindst 10 % af den ansvarlige  

 kapital.
 1)   Bekendtgørelsen  

 indeholder bestemmelser, der implementerer direktiv nr. 93/6/EØF af  

 15. marts 1993 (»kapitalkravsdirektivet«), direktiv 98/33/EF af 23. juni 1998  

 (»matrixdirektivet«) og direktiv nr. 2000/12/EF.
