Bekendtgørelse  

 om vejnavne og adresser I medfør af § 3c og § 3f i lov om  

 bygnings- og  

 boligregistrering, jf. lovbekendtgørelse nr. 767 af  

 12. september 2002, som ændret ved §  

 2 i lov nr. 406 af  

 28. maj  

 2003, § 1 i lov nr. 601 af  

 24. juni 2005  

 og § 1 i lov nr. 1429 af  

 21. december 2005,  

 fastsættes:
Kapitel 1 Formål § 1.  



  

 Kommunalbestyrelsen fastsætter og  

 registrerer vejnavne og adresser efter §§ 3a-3e i lov om bygnings- og  

 boligregistrering.
Stk. 2.  

  

 Vejnavne og  

 adresser fastsættes under hensyntagen til, at borgere, myndigheder,  

 forsyningsvirksomheder,  

 ulykkesberedskab og andre på lettest mulige måde kan orientere sig og finde  

 frem til den pågældende vej, ejendom, bygning, indgangsdør, bolig- eller  

 erhvervsenhed m.v.
Med fastsætte forstås i denne bekendtgørelse såvel den  

 handling, hvorved en ny adressebetegnelse sættes i kraft (eksempelvis et nyt  

 vejnavn), som den handling, hvorved en eksisterende betegnelse ændres eller  

 slettes.
 Stk. 3.  

  

 Registreringen  

 af de fastsatte vejnavne og adresser har som formål at sikre, at de korrekte  

 oplysninger herom kan stilles til rådighed på en ensartet måde for borgere,  

 erhvervsliv og den offentlige administration.
Myndighedsforhold § 2.  

  

 Erhvervs-  

 og Byggestyrelsen sikrer på baggrund af informationer fra Post Danmark, at  

 oplysninger  

 om postnumrene og deres geografiske afgrænsning er til rådighed på digital  

 form  

 for kommunalbestyrelsen såvel som for andre brugere af adressesystemet.
 § 3.  

  

 Kommunalbestyrelsen  

 er  

 adressemyndighed og har ansvaret for kommunens samlede bestand af vejnavne og  

 adresser.
 Stk. 2.  

  

 Vejnavne  

 fastsættes af kommunalbestyrelsen efter reglerne i kapitel 2, jf. dog  

 stk. 4-7.
 Stk. 3.  

  

 Adgangsadresser  

 og enhedsadresser fastsættes af kommunalbestyrelsen efter reglerne i kapitel  

 3  

 og 4, jf. dog stk. 4-7.
 Stk. 4.  

  

 For hovedlandeveje  

 fastsættes vejnavne af kommunalbestyrelsen efter forhandling med  

 Vejdirektoratet.  

 Kommunalbestyrelsen kan kun fastsætte adgangsadresser for hovedlandeveje  

 efter  

 samtykke fra Vejdirektoratet.
Stk. 5.  

  

 Fastsætter kommunalbestyrelsen,  

 jf. § 4, stk. 2-3, vejnavne for interne, private veje, eller  

 fastsætter  

 kommunalbestyrelsen adgangsadresser til sådanne vejnavne, skal dette ske  

 efter  

 samråd med grundejeren.
Kommunalbestyrelsen har dog ikke pligt til at opnå  

 enighed med grundejeren.
 Stk. 6.  

  

 Når der for  

 kommunalbestyrelsen foreligger oplysninger om, at en ejendom, bygning eller  

 et  

 teknisk anlæg m.v. anvendes af Forsvarsministeriet eller Justitsministeriet,  

 fastsættes vejnavne og adresser herfor af kommunalbestyrelsen efter  

 forhandling  

 med det pågældende ministerium.
 Stk. 7.  

  

 Der  

 fastsættes ikke adresser til bygninger eller anlæg m.v., som er beliggende på  

 ejendomme, som anvendes af de i stk. 6 nævnte ministerier, og som ud fra  

 et hensyn til offentlige beskyttelsesinteresser ikke kan registreres i BBR.
Kapitel 2 Vejnavne § 4.  

  

 Vejnavne  

 skal fastsættes for alle offentlige veje og private fællesveje, uanset om det  

 pågældende vejnavn skal indgå i adgangsadresser.
 Stk. 2.  


  

 Såfremt  

 kommunalbestyrelsen finder det hensigtsmæssigt, jf. § 1, stk. 2 kan  

 der efter samråd med den enkelte grundejer fastsættes vejnavne for andre  

 færdselsarealer end de i stk. 1 nævnte, herunder offentlige stier samt  

 interne,  

 private veje.
 Stk. 3.  

  

 Vejnavne  

 kan endvidere fastsættes til særligt geografisk afgrænsede områder, som ikke  

 har et egentligt vejnet så som kolonihaveområder, mindre øer uden vejnet,  

 større idrætsanlæg og lignende.
 § 5.  

  

 Vejnavne  

 skal fastsættes således, at de under hensyn til § 1, stk. 2,  

 betegner  

 et nærmere bestemt, sammenhængende færdselsareal.
 Stk. 2.  

  

 Når et vej-  

 eller stinet består af eller planlægges udformet med en eller flere  

 forgreninger og lignende, skal vejnavnene fastsættes under hensyntagen til  

 § 1,  

 stk. 2 herunder således, at der på en hensigtsmæssig måde kan fastsættes  

 adgangsadresser med tilhørende husnumre i overensstemmelse med reglerne i  

 § 16,  

 stk. 2-3.
 Stk. 3.  

  

 Såfremt en  

 navngiven vej opdeles af en permanent og fysisk foranstaltning, hvorved  

 færdselsarealet  

 for den kørende trafik opdeles i flere adskilte dele, skal  

 kommunalbestyrelsen  

 træffe beslutning om, hvorvidt den hidtidige navngivning af vejen stadig  

 opfylder betingelserne i § 1, stk. 2  

,  

  

 eller om der skal fastsættes nye vejnavne til de adskilte dele af vejen.
 § 6.  

  

 Et vejnavn kan sammensættes af indtil 40 tegn.
 Stk. 2.  

  

 Vejnavnet fastsættes i overensstemmelse med Dansk Sprognævns Vejledning i  

 retskrivning af vejnavne.
Stk. 3.  

  

 Til ethvert vejnavn fastsættes tillige et forkortet vejnavn, kaldet et  

 vejadresseringsnavn, på indtil 20 tegn.
For vejnavne på 20 tegn eller  

 derunder, er vejnavnet også vejadresseringsnavn.
Stk. 4.  

  

 For vejnavne over 20 tegn fastsættes vejadresseringsnavnet ved forkortelse af  

 vejnavnet.
Ved forkortelsen skal flest mulige af de 20 tegn anvendes, og alle  

 ord i vejnavnet bør være repræsenteret.
Forkortelser i vejnavnets begyndelse  

 skal undgås af hensyn til maskinel, alfabetisk sortering.
Vejnavnes entydighed § 7.  

  

 Der må ikke fastsættes et nyt  

 vejnavn, når det samme eller et næsten enslydende vejnavn allerede er fastsat  

 for en anden navngiven vej inden for det pågældende postnummer.
 Stk. 2.  

  

 Et nyt  

 vejnavn må ikke fastsættes, når det samme eller et næsten enslydende vejnavn  

 allerede  

 er fastsat for en anden  

 navngiven vej  

 inden for en radius af 10 km.
 Stk. 3.  

  

 To vejnavne  

 regnes som værende de samme, hvis de kun adskiller sig fra hinanden ved:
1)  

 	  

 staveforskelle, som  

 ikke svarer til forskelle i udtalen, 2)  

 	  

 tilstedeværelse eller  

 fravær af ejefalds-s, 3)  

 	  

 bestemt eller  

 ubestemt bøjning, 4)  

 	  

 sammenskrivning eller  

 særskrivning af de samme ord, 5)  

 	  

 forkortelse eller  

 fuld udskrivning af det samme ord, 6)  

 	  

 alternative  

 skrivemåder af det samme ord eller 7)  

 	  

 nærliggende varianter  

 eller afledninger af samme ord.
 Stk. 4.  

  

 Vejnavne  

 betragtes som næsten enslydende, når der er en nærliggende risiko for at de  

 ved  

 normal hurtig udtale kan forveksles  

.
Stk. 5.  

  

 Når en del af  

 et vejnet krydser grænsen mellem to kommuner regnes det som én navngiven vej,  

 såfremt vejnavnet er det samme og såfremt de fastsatte husnumre er i stigende  

 orden i én retning.
Stavemåden skal for både vejnavn og vejadresseringsnavn  

 være ens i de to kommuner.
 Stk. 6.  

  

 Kommunalbestyrelsen kan, alene eller i samarbejde med andre kommuner inden  

 for  

 et større byområde, opland eller lignende, fastsætte yderligere regler eller  

 aftale andre foranstaltninger ud over de i stk. 1-5 nævnte til sikring  

 af  

 vejnavnenes entydighed.
Vejkoder § 8.  

  

 For  

 hver navngiven vej i kommunen fastsættes en vejkode.
Vejkoden skal altid have  

 fire cifre, og disse skal være i intervallet 0001-9899.
 Stk. 2.  

  

 Vejkoden  

 udgør sammen med Indenrigsministeriets kommunekode, som består af et nul og  

 tre  

 cifre, en entydig identifikation af den navngivne vej med tilhørende vejnavn.  

 Der  

 må kun findes én vejkode til hver navngiven vej i kommunen, og hver vejkode  

 må  

 kun være knyttet til en navngiven vej.
Stk. 3.  

  

 En fastsat  

 vejkode må ikke ændres.
Hvis der fastsættes et nyt eller ændret vejnavn til  

 den  

 navngivne vej i sin helhed, skal den oprindeligt fastsatte vejkode bevares.  

 Ændres  

 vejnavnet for en del af den navngivne vej, skal der alene fastsættes en ny  

 vejkode for det nye vejnavn.
Supplerende bynavne § 9.  

  

 Kommunalbestyrelsen kan for hver navngiven vej fastsætte et eller flere  

 supplerende bynavne, som tydeliggør beliggenheden af vejen og de tilhørende  

 adresser.
Et supplerende bynavn kan fastsættes for hele vejnavnets  

 udstrækning  

 eller for dele af vejnavnet (intervaller af husnumre).
Stk. 2.  

  

 Et  

 supplerende bynavn kan sammensættes af indtil 34 tegn.
Som bynavn kan  

 anvendes  

 et egentligt bynavn eller et andet lokalt stednavn, der er egnet til at  

 præcisere adressebetegnelsen.
Et supplerende bynavn skal fastsættes således,  

 at  

 det kan skelnes fra navnet på det pågældende postnummer (postdistrikt).
 Stk. 3.  

  

 Supplerende  

 bynavne skal så vidt muligt fastsættes i overensstemmelse med den almindelige  

 retskrivning og Stednavneudvalgets fortegnelse over danske stednavne.
 Stk. 4.  

  

 Når et  

 eksisterende vejnavn forekommer mere end en gang inden for det pågældende  

 postnummer,  

 skal kommunalbestyrelsen til hvert af disse fastsætte et supplerende bynavn,  

 med henblik på at reducere risikoen for forvekslinger.
 Tidspunkt for fastsættelse af vejnavn mv.
§ 10.  

  

 Vejnavne og vejkoder bør fastsættes så tidligt som muligt.
For en ny vej kan  

 vejkoden fastsættes før vejnavnet, således at vejkoden kan anvendes som  

 identifikation i perioden indtil vejens navn er endelig fastsat.
 Stk. 2.  

  

 I forbindelse  

 med fastsættelsen af et vejnavn skal der fastsættes en bestemt  

 ikrafttrædelsesdato  

 for den nye betegnelse.
Kapitel 3 Adgangsadresser § 11.  

  

 Der  

 skal fastsættes særskilte adgangsadresser for indgangs- eller opgangsdøre,  

 som  

 udgør den udefra kommende hovedadgangsvej til en eller flere BBR-enheder  

.  

  

 Når hovedadgangen til de pågældende  

 enheder sker ad en udvendig trappekonstruktion, som er en del af bygningen,  

 regnes trappens startpunkt i terræn som opgangsdør, hvortil adgangsadressen  

 sættes.
 Stk. 2.  

  

 Der kan  

 fastsættes særskilte adgangsadresser for andre indgangs- eller opgangsdøre  

 m.v.  

 til en bygning end de i stk. 1, nævnte.
 Stk. 3.  

  

 Der kan  

 endvidere fastsættes særskilte adgangsadresser for at angive bestemte  

 adgangsveje til bebyggede arealer, til arealer, som ifølge planlægning vil  

 blive udstykket eller bebygget, samt til andre ubebyggede arealer eller anlæg  

 som eksempelvis grønne områder, legepladser, idrætsanlæg, rastepladser,  

 seværdigheder, kaj- og bolværkspladser og lignende.
 Stk. 4.  

  

 For hvert  

 bebygget jordstykke og for hvert jordstykke, som er udstykket med henblik på  

 bebyggelse, skal der fastsættes mindst én særskilt adgangsadresse efter en  

 bestemmelse i stk. 1-3, jf. dog § 3, stk. 6-7.
§ 12.  

  

 I  

 forbindelse med fastsættelsen af en adgangsadresse angiver  

 kommunalbestyrelsen,  

 hvilket postnummer adressen er beliggende i, og fastsætter hvilken navngiven  

 vej, der udgør den adgangsgivende vej samt det husnummer, som efter reglerne  

 i  

 §§ 16-17 skal være knyttet til adressen.
Er der flere muligheder, afgør  

 kommunalbestyrelsen  

 hvilken vej, der skal betragtes som adgangsgivende og, hvilket husnummer der  

 skal anvendes.
 Stk. 2.  

  

 Kommunalbestyrelsen kan bestemme, at  

 et eksisterende og permanent gårdnavn, bygningsnavn eller lignende navn på  

 lokaliteten, som kan bestå af indtil 34 tegn, skal knyttes til den pågældende  

 adgangsadresse.
 Stk. 3.  

  

 Såfremt der  

 opstår forhold, eller såfremt kommunalbestyrelsen bliver opmærksom på  

 forhold,  

 som ændrer forudsætningerne for det postnummer, vejnavn eller husnummer som,  

 jf. stk. 1, hører til adressen, skal kommunalbestyrelsen foretage de  

 nødvendige ændringer.
Adressepunkt § 13.  

  

 Til  

 hver adgangsadresse tilknyttes et punkt (adressepunktet), som skal være  

 beliggende inden for omridset af det jordstykke, henholdsvis den bygning, som  

 adressen, jf. § 11 hører til.
Stk. 2.  

  

 Hører  

 adgangsadressen til en bygning, jf. § 11, stk. 1 eller 2, bør  

 adressepunktet  

 fastsættes tre meter inde i denne, regnet fra midten af den længste side af  

 bygningen nærmest den navngivne vej som adressen er knyttet til.
For  

 bygninger,  

 hvortil der hører mere end én adgangsadresse, bør adressepunkterne fastsættes  

 således,  

 at de bedst muligt svarer til beliggenheden af de tilhørende indgangsdøre.
 Stk. 3.  

  

 Hører  

 adgangsadressen til et areal eller anlæg, jf. § 11, stk. 3,  

 fastsættes  

 adressepunktet således, at det bedst mulig angiver adgangen til eller  

 beliggenheden af dette.
Tidspunkt for fastsættelse § 14.  

  

 I  

 forbindelse med nybyggeri, ombygning eller ændret anvendelse af eksisterende  

 bebyggelse eller anlæg, bør adgangsadresser fastsættes så tidligt som muligt,  

 efter at den færdige udformning, disponering eller anvendelse er kendt.
 Stk. 2.  

  

 I  

 forbindelse med udstykning, byggemodning, anlægsarbejder og lignende med  

 henblik på bebyggelse af et ubebygget jordstykke, bør der, af hensyn til  

 ulykkesberedskabet, så tidligt som muligt fastsættes mindst én  

 adgangsadresse,  

 jf. § 11, stk. 4.
 Stk. 3.  

  

 I  

 forbindelse med fastsættelsen af en adgangsadresse skal der af hensyn til de  

 berørte borgere, virksomheder og myndigheder fastsættes en bestemt  

 ikrafttrædelsesdato  

 for den nye betegnelse.
Husnumre § 15.  

  

 Husnumre  

 består af indtil fire tegn.
Et husnummer består altid af et tal i intervallet  

 fra  

 1 til 999, som eventuelt kan være suppleret af ét stort bogstav fra A til Z.  

 På  

 grund af risikoen for forveksling bør bogstaverne I, J, O og Q dog ikke  

 benyttes.
Stk. 2.  

  

 Et  

 eventuelt bogstav er en del af husnummeret.
Husnumre med og uden bogstav er  

 ligestillede.
I en rækkefølge regnes et husnummer uden bogstav lavere end den  

 samme betegnelse med bogstav, Stk. 3.  

  

 Kommunalbestyrelsen fastsætter husnummeret og kan, jf. § 12,  

 stk. 3,  

 beslutte at ændre et eksisterende husnummer, herunder således at der til  

 husnummeret indføjes et bogstav.
 § 16.  

  

 Husnumre fastsættes for hver enkelt adgangsadresse, således at hvert  

 husnummer  

 kun forekommer en gang for den pågældende navngivne vej.
 Stk. 2.  

  

 Husnumre  

 fastsættes i stigende rækkefølge langs vejen, idet ulige husnumre anvendes i  

 venstre  

 vejside set fra husnumrenes start, mens lige husnumre anvendes i højre  

 vejside,  

 jf. dog stk. 6-8. Såfremt husnummereringen i det pågældende område  

 allerede er foretaget efter det omvendte princip, bør dette dog fortsat  

 følges.
 Stk. 3.  

  

 Når en  

 navngiven vej er udformet med en eller flere forgreninger, anvendes  

 bestemmelsen i stk. 2 således, at der med udgangspunkt i det primære  

 vejstykke fastlægges en tænkt midterakse eller delelinie, udfra hvilken de  

 ulige og lige husnumre fordeles.
Stk. 4.  

  

 For blinde  

 veje og lignende fastsættes husnumrenes start i den ende af vejen, der er  

 tilsluttet det øvrige vejnet.
For øvrige veje bør husnumrenes start  

 fastsættes i  

 den ende af vejen, der ligger tættest ved den pågældende bys midte eller i  

 den  

 ende af vejen, der er tilsluttet den mest betydende del af det øvrige vejnet.
 Stk. 5.  

  

 Fastsættelsen af husnumre kan foretages med spring i rækkefølgen, således at  

 der ved fremtidig bebyggelse, fortætning og lignende langs den navngivne vej  

 kan indpasses yderligere adgangsadresser uden at berøre allerede fastsatte  

 husnumre.
 Stk. 6.  

  

 Såfremt en  

 samlet udstykning eller bebyggelse er udformet således, at reglerne i  

 stk. 2-3  

 efter kommunalbestyrelsens skøn ikke er egnede til at opnå en systematisk og  

 logisk husnummerering, kan husnumrene i det samlede område undtagelsesvis  

 fastsættes i almindelig stigende rækkefølge uden hensyn til lige eller ulige  

 numre.
 Stk. 7.  

  

 Stk. 6  

 finder endvidere anvendelse i kolonihaveområder, kollektive feriebebyggelser,  

 forlystelsesparker eller lignende afgrænsede områder med mange mindre  

 bygninger,  

 brugsenheder eller anlæg.
 Stk. 8.  

  

 Det er en  

 forudsætning for anvendelsen af stk. 6-7, at den almindeligt stigende  

 husnummerering omfatter samtlige adgangsadresser på den navngivne vej, og at  

 der træffes foranstaltninger for at minimere risikoen for misforståelser,  

 eksempelvis ved hjælp af oversigts- eller henvisningsskilte, som angiver de  

 anvendte husnummerintervaller og lignende.
Kapitel 4 Enhedsadresser § 17.  

  

 Der  

 skal fastsættes særskilte enhedsadresser for døre, der udgør hovedadgangen  

 til  

 en enkelt bolig-, erhvervs- eller brugsenhed, som registreres i BBR.  

 Enhedsadressen består af den tilhørende adgangsadresses betegnelser, dvs.  

 postnummer, vejnavn og husnummer, samt af en eventuel etagebetegnelse og  

 dørbetegnelse som fastsættes efter reglerne i dette kapitel.
 Stk. 2.  

  

 For  

 enfamiliehuse, rækkehuse og lignende, hvor den udvendige indgangsdør samtidig  

 udgør  

 indgangen til en enkelt bolig-, erhvervs- eller brugsenhed, er enhedsadressen  

 sammenfaldende med adgangsadressen, hvorfor der ikke fastsættes etage- eller  

 dørbetegnelse.
 Stk. 3.  

  

 Der kan, ud  

 over de i stk. 1 nævnte, fastsættes særskilte enhedsadresser for andre  

 døre,  

 som er placeret i et fælles adgangsareal i bygningen, som eksempelvis et  

 fælles  

 indgangsparti, en etageafsats, en altangang, en korridor eller lignende  

 uanset  

 døren ikke giver adgang til en enhed.
 Stk. 4.  

  

 For hver  

 adgangsadresse skal etage- og dørbetegnelserne fastsættes så de er entydige.  

 Såfremt  

 der opstår forhold, eller såfremt kommunalbestyrelsen bliver opmærksom på  

 forhold, som ændrer forudsætningerne for en allerede fastsat etage- eller  

 dørbetegnelse,  

 skal kommunalbestyrelsen ændre disse.
 Stk. 5.  

  

 Ved ny  

 bebyggelse, ombygning eller ændret anvendelse af en eksisterende bygning, bør  

 enhedsadressen fastsættes så tidligt som muligt, dog senest når den færdige  

 udformning, disponering og anvendelse er kendt.
Etagebetegnelse § 18.  

  

 Etagebetegnelsen  

 angiver, hvilken etage døren er beliggende på.
Som etagebetegnelse kan kun  

 anvendes følgende betegnelser:
1)  

 	  

 kl for kælderetagen, 2)  

 	  

 st for stueetagen, 3)  

 	  

 1 for 1. sal, 4)  

 	  

 2 for 2. sal, 5)  

 	  

 3 for 3. sal og så  

 videre.
 Stueetagen er den etage, hvor  

 adgangen til enhederne ligger i eller umiddelbart over terræn.
 Stk. 2.  

  

 I bygninger  

 med flere kælderetager anvendes følgende betegnelser:
1)  

 	  

 kl for den  

 kælderetage, der ligger umiddelbart under stueetagen, 2)  

 	  

 k2 for den  

 kælderetage, der ligger umiddelbart under kl, 3)  

 	  

 k3 for den  

 kælderetage, der ligger umiddelbart under k2 og så videre.
Dørbetegnelse § 19.  

  

 Medmindre  

 kommunalbestyrelsen, jf. § 20, bestemmer andet, fastsættes  

 dørbetegnelsen  

 med udgangspunkt i det fælles adgangsareal på den pågældende etage, dvs. det  

 fælles indgangsparti, etageafsatsen, altangangen, korridoren eller lignende,  

 som døren er placeret i.
 Stk. 2.  

  

 Er der kun  

 én dør på det fælles adgangsareal på etagen, fastsættes ingen dørbetegnelse.
 Stk. 3.  

  

 Er der 2  

 eller 3 døre på det fælles adgangsareal på etagen, anvendes sidebetegnelserne  

 tv,  

 th eller mf, som angiver dørens relative beliggenhed set fra  

 ankomstretningen.  

 I en trappeopgang anvendes retningen som set fra trappens øverste trin før  

 etageafsatsen:
1)  

 	  

 tv fastsættes for første  

 dør på venstre hånd 2)  

 	  

 th fastsættes for  

 første dør på højre hånd 3)  

 	  

 mf fastsættes for en  

 eventuel tredje dør, mellem de to andre.
Stk. 4.  

  

 Er der 4 eller  

 flere indgangsdøre på det fælles adgangsareal på etagen, anvendes i stedet  

 for  

 sidebetegnelser dørnumre, som kan bestå af indtil 4 cifre.
Første dør på  

 venstre hånd tildeles dørnummer 1, den følgende dør tildeles dørnummer 2, den  

 næste  

 dørnummer 3 og så videre.
 Stk. 5.  

  

 Sker der  

 ændringer i antallet af døre, eksempelvis som følge af  

 lejlighedssammenlægning  

 eller lejlighedsopdeling, skal kommunalbestyrelsen sikre, at alle døre på det  

 fælles adgangsareal er tildelt sidebetegnelse eller dørnummer, jf.  

 stk. 1  

  4.
 § 20.  

  

 Efter  

 forslag fra ejeren kan kommunalbestyrelsen godkende en systematisk betegnelse  

 af alle døre i bygningen eller en del heraf i stedet for de i § 19,  

 stk. 3  

 og 4, nævnte sidebetegnelser eller dørnumre.
 Stk. 2.  

  

 Kommunalbestyrelsen kan uanset stk. 1 fastsætte en systematisk  

 betegnelse  

 af alle døre, såfremt det skønnes, at sidebetegnelser eller dørnumre ikke er  

 egnet til tydeligt at angive beliggenheden af de pågældende døre.
Stk. 3.  

  

 En  

 systematisk dørbetegnelse kan bestå af i alt højest 4 tegn.
For at undgå at  

 dørbetegnelsen forveksles med husnumre, bør bogstaver så vidt muligt optræde  

 før tal.
 § 21.  

  

 Når kommunalbestyrelsen, jf. § 20, har fastsat en systematisk betegnelse  

 af alle døre i en bygning, skal ejeren på eller ved hver dør anbringe og  

 vedligeholde et skilt eller lignende, som på en let synlig måde viser den  

 fastsatte  

 betegnelse.
 Stk. 2.  

  

 Såfremt  

 kommunalbestyrelsen skønner, at de fælles adgangsarealer i en bygning er  

 udformet  

 således, at det eksempelvis for et redningsmandskab vil være vanskeligt at  

 lokalisere de pågældende døre alene ved hjælp af sidebetegnelse eller  

 dørnummer, kan kommunalbestyrelsen kræve en skiltning af disse efter reglerne  

 i  

 stk. 1.
Kapitel 5 Særlige bebyggelser § 22.  

  

 I  

 kolonihaveområder, kollektive feriebebyggelser, forlystelsesparker eller  

 lignende afgrænsede områder med mange mindre bygninger, brugsenheder eller  

 anlæg kan kommunalbestyrelsen fastsætte bebyggelsens eller områdets navn som  

 vejnavn for det samlede område.
I sådanne områder kan husnumrene, jf.  

 § 16,  

 stk. 6-8, fastsættes i almindelig, stigende rækkefølge uden hensyn til  

 lige eller ulige numre.
 Stk. 2.  

  

 Såfremt et  

 kolonihaveområdes navn ikke er fastsat som vejnavn, jf. stk. 1, kan  

 kommunalbestyrelsen fastsætte områdets navn (haveforeningens navn eller  

 lignende) som supplerende bynavn efter bestemmelserne i § 9 for hver af  

 de  

 adgangsadresser, der findes på området.
 Stk. 3.  

  

 Ved  

 kolonihaveområder forstås i stk. 1 og 2 arealer, som er omfattet af lov  

 om  

 kolonihaver.
 Stk. 4.  

  

 For  

 bygninger hvor flere indgangsdøre, opgange eller udvendige trapper giver  

 adgang  

 til den samme altangang, korridor eller lignende, fastsættes adgangsadressen  

 kun  

 til den af de pågældende adgangsveje, der udpeges som hovedadgangsvej.
 Stk. 5.  

  

 For  

 bygninger hvor en altangang, korridor eller lignende giver adgang til bolig-  

 eller erhvervsenhederne på de øvre etager, og hvor der er direkte adgang  

 udefra  

 til de tilsvarende enheder i stueetagen, fastsættes en særskilt  

 adgangsadresse  

 til hver indgangsdør i stueetagen, herunder til de døre, opgange eller  

 udvendige trapper som giver adgang til de øvre etager, jf. dog stk. 3.  

 For  

 dørene på de øvrige etager fastsættes enhedsadresser med etage- og  

 dørbetegnelse, jf. §§ 18-20.
Kapitel 6 Registrering af vejnavne mv. i det centrale  

 personregisters (CPR) vejregister § 23.  

  

 Kommunalbestyrelsen  

 registrerer de fastsatte vejnavne, vejadresseringsnavne og vejkoder i CPRs  

 vejregister efter bestemmelserne i Indenrigs- og Sundhedsministeriets  

 cirkulære  

 om ajourføring og drift af CPRs vej- og boligregister.
Stk. 2.  

  

 Efter  

 bestemmelserne i samme cirkulære registreres i CPRs vejregister tillige  

 oplysninger  

 om alle vejnavnes og adgangsadressers beliggenhed i et bestemt postnummer  

 samt  

 oplysninger om eventuelt fastsatte supplerende bynavne.
Eventuelt fastsatte  

 bygnings- eller gårdnavne og lignende, jf. § 12, stk. 2 registreres  

 i  

 CPRs boligregister.
Stk. 3.  

  

 Registreringen  

 i CPRs vejregister skal, af hensyn til de parter som, jf. § 1,  

 stk. 2  

 og 3, er afhængig heraf, foretages senest to uger efter, at det pågældende  

 vejnavn er fastsat, dog senest samtidig med at vejnavnet, jf. § 10,  

 stk. 2,  

 træder i kraft.
I en periode indtil et nyt vejnavn er fastsat, kan den  

 tilhørende vejkode registreres med Unavngiven vej eller lignende  

 som  

 foreløbigt vejnavn.
 Stk. 4.  

  

 For  

 perioden frem til  

 1. januar  

 2010  

 gælder, at kommunalbestyrelsen senest samtidig med, at  

 vejnavnet registreres i CPRs vejregister, skal give information om den  

 navngivne vejs geografiske beliggenhed til en fælles, elektronisk  

 opslagstavle  

 eller lignende, som stilles til rådighed af Erhvervs- og Byggestyrelsen.
 Stk. 5.  

  

 Vejnavne,  

 vejadresseringsnavne, vejkoder, postnumre og bynavne samt bygnings- eller  

 gårdnavne  

 i CPRs vejregister, skal ved maskinel overførsel eller lignende være til  

 rådighed for kommunens registrering af adresser i BBR.
Registrering af adgangs- og enhedsadresser i BBR § 24.  

  

 Kommunalbestyrelsen  

 registrerer samtlige fastsatte adgangs- og enhedsadresser i bygnings- og  

 boligregisteret (BBR). Registreringen skal ske i umiddelbar forlængelse af,  

 at  

 den pågældende adressebetegnelse er fastsat og i takt med, at de øvrige  

 oplysninger, jf. stk. 2-7, er til rådighed.
 Stk. 2.  

  

 For hver  

 registrering knyttes information om ikrafttrædelsesdatoen for den pågældende  

 oprettelse,  

 ændring eller nedlæggelse.
Stk. 3.  

  

 For hver  

 adgangsadresse registreres, hvilket postnummer adressen er beliggende i,  

 hvilken navngiven vej adressen hører til samt det fastsatte husnummer.
I en  

 periode indtil den navngivne vej eller husnummeret er fastsat, kan en  

 adgangsadresse registreres uden disse oplysninger.
 Stk. 4.  

  

 For hver  

 adgangsadresse registreres, hvilket jordstykke adressen er beliggende på,  

 samt  

 hvilken bygning, teknisk anlæg, adgangsvej og indgangsdør adgangsadressen er  

 knyttet til.
Stk. 5.  

  

 For hver  

 adgangadresse registreres i BBR endvidere oplysningerne om det adressepunkt,  

 som efter reglerne i § 13 repræsenterer adressens geografiske  

 beliggenhed.  

 Som grundlag for registreringen af de geografiske koordinater (X,Y) til  

 adressepunktet anvendes de bedst mulige digitale grundkort, som kommunen har  

 til rådighed.
Koordinaterne ajourføres mindst én gang årligt.
 Stk. 6.  

  

 For hver enhedsadresse  

 registreres, hvilken adgangsadresse den er knyttet til, og hvilken bolig-  

 erhvervs- eller brugsenhed den eventuelt er knyttet til.
 Stk. 7.  

  

 Der skal  

 for hver adgangsadresse og for hver enhedsadresse registreres en  

 landsdækkende,  

 entydig og maskinelt dannet kode (stabil primær nøgle), som er uafhængig af  

 de  

 øvrige fastsatte betegnelser.
Kapitel 7 Ikrafttræden § 25.  

  

 Bekendtgørelsen  

 træder i kraft  

 den 1. januar  

 2007.
 Stk. 2.  

  

 § 22,  

 stk. 2, § 23, stk. 4 og § 24 træder dog først i kraft den  

 1. juli 2007.
 Stk. 3.  

  

 Cirkulære  

 nr. 137 af 11. december 2002 om adresser ophæves. §§ 5 og 6 opretholdes  

 dog frem til den 1. juli 2007.
