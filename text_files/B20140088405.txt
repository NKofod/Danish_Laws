Bekendtgørelse om ændring af bekendtgørelse om beskyttelse af personoplysninger i forbindelse med politisamarbejde og retligt samarbejde i kriminalsager inden for Den Europæiske Union og Schengen-samarbejdet § 1 I bekendtgørelse nr. 1287 af 25. november 2010 om beskyttelse af personoplysninger i forbindelse med politisamarbejde og retligt samarbejde i kriminalsager inden for Den Europæiske Union og Schengen-samarbejdet foretages følgende ændring:
 1. I § 1, stk. 1, indsættes som 2. pkt.:
»Bestemmelserne finder dog ikke anvendelse i forhold til personoplysninger, der udveksles eller stilles til rådighed i forbindelse med samarbejde efter Rådets afgørelse 2008/615/RIA af 23. juni 2008 om intensivering af det grænseoverskridende samarbejde, navnlig om bekæmpelse af terrorisme og grænseoverskridende kriminalitet (Prümafgørelsen).« § 2 Bekendtgørelsen træder i kraft den 1. august 2014.
