 I medfør af § 3 og § 7 i lov nr. 17 af 14. januar 1998 om Danmarks  

 Biblioteksskole fastsættes følgende bestemmelser:
Uddannelsernes formål og struktur § 1.  Formålet med de biblioteks- og  

 informationsfaglige uddannelser er på et videnskabeligt grundlag at  

 kvalificere til beskæftigelse i den offentlige og private sektor på grundlag  

 af viden om biblioteks- og informationsfaglige teorier, metoder og processer.
 § 2.  Bekendtgørelsen omfatter følgende uddannelser:
Stk 2.  De anførte uddannelseslængder i stk. 1 angiver  

 det antal årsværk, der skal lægges til grund ved planlægningen af  

 uddannelserne.
Et årsværk er en fuldtidsstuderendes arbejde i et år.
§ 3.  Den biblioteks- og informationsfaglige  

 bacheloruddannelse af 3 års varighed giver ret til betegnelsen bachelor (BSc)  

 i biblioteks- og informationsvidenskab.
Den biblioteks- og  

 informationsfaglige bacheloruddannelse af 3,5 års varighed gives tillige  

 betegnelsen bibliotekar DB.
Den biblioteks- og informationsvidenskabelige  

 kandidatuddannelse giver ret til betegnelsen cand. scient. bibl.(candidatus  

 scientiae bibliothecariae).
Uddannelsernes indhold Bacheloruddannelsen § 4.  Bacheloruddannelsen er et afrundet  

 uddannelsesforløb, der skal Stk. 2.  Danmarks Biblioteksskole tilrettelægger  

 bachelorforløbet med et fagudbud med tilvalgsmuligheder, som giver den  

 studerende mulighed for at afslutte uddannelsen efter 3 år eller 3,5 år eller  

 at søge optagelse på en kandidatuddannelse.
 § 5.  På bacheloruddannelsen indgår følgende:
 Stk 2.  Biblioteks- og informationsvidenskabelige fag  

 omfatter bl.a. vidensorganisation, informationssøgning og -formidling,  

 informationsselektion, design af informationssystemer, organisationsteori og  

 informationsøkonomi, kultur- og mediesociologi, kultur- og  

 bibliotekshistorie, videnskabelig kommunikation og forskningsmetoder.
 Stk 3.  Vægtfordelingen mellem fagene og fagenes  

 tidsmæssige placering i uddannelsen fastsættes i studieordningen.
§ 6.  Bacheloruddannelsen afsluttes med en  

 bacheloropgave svarende til 1/6 årsværk.
Opgaven skal behandle  

 problemstillinger inden for uddannelsens centrale fag/fagområder.
§ 7.  Den 3-årige bacheloruddannelse kan suppleres med  

 et erhvervsrelateret projektmodul, hvorved bacheloruddannelsen forlænges med  

 1/2 år.
Det erhvervsrelaterede projekt består af seminarundervisning og  

 vejledning i relation til projektet, feltpraktik samt udarbejdelse af en  

 projektopgave.
 Stk. 2.  Projektopgaven skal behandle problemstillinger  

 indenfor biblioteks-, dokumentations- og informationssektoren.
 Stk. 3.  Vægtningen af det erhvervsrelaterede  

 projektmoduls forskellige dele fastsættes i studieordningen.
Stk. 4.  Projektopgavens emne skal godkendes af Danmarks  

 Biblioteksskole.
Nærmere regler om udarbejdelse af projektopgaven fastsættes  

 i studieordningen.
Kandidatuddannelsen § 8.  Det fastsættes i studieordningen § 9.  Kandidatuddannelsen skal § 10.  I kandidatuddannelsen indgår følgende:
 Stk. 2.  Biblioteks- og informationsvidenskabelige fag  

 omfatter bl.a. informationssøgnings- og formidlingsteori, informationsstyring  

 og -økonomi, systemdesign og -analyse, videregående biblioteks- og  

 informationsvidenskabelige teori, samt forskningsmetoder.
 Stk 3.  Vægtfordelingen mellem fagene og fagenes  

 tidsmæssige placering i udddannelsen fastsættes i studieordningen.
 Stk. 4.  Uddannelsen kan tilrettelægges med to eller  

 flere linier.
 § 11.  Kandidatuddannelsen omfatter en større  

 selvstændig afhandling, et speciale.
 Stk 2.  Specialet skal dokumentere den studerendes  

 færdigheder i at anvende videnskabelige teorier og metoder under arbejdet med  

 et afgrænset fagligt emne.
 Stk 3.  Specialeemnet skal afgrænses således, at det  

 samlede specialearbejde kan gennemføres inden for en tidsramme svarende til  

 1/2 årsværk.
Stk 4.  Specialeemnet skal godkendes af Danmarks  

 Biblioteksskole.
Nærmere regler om udarbejdelse af specialet fastsættes i  

 studieordningen.
Bedømmelse § 12.  De kvalifikationer, der er erhvervet ved  

 uddannelserne, dokumenteres ved prøver, herunder bedømmelse af opgaver,  

 afhandlinger og speciale.
Stk. 2.  Fag, hvis indhold og arbejdsformer begrunder  

 det, kan helt eller delvist dokumenteres ved aktiv deltagelse i  

 undervisningen.
Nærmere regler herfor fastsættes i studieordningen.
 Stk. 3.  Bedømmelsen af studerendes deltagelse i  

 undervisningen efter stk. 2. foretages af den/de pågældende lærer/lærere.
 § 13.  Bedømmelserne er enten interne eller eksterne.
 Stk. 2.  Interne prøver bedømmes af læreren(lærerne) ved  

 den pågældende undervisning og eventuelt en eller flere interne censorer, der  

 udpeges af rektor blandt lærerne på skolen.
 Stk. 3.  Eksterne prøver bedømmes af eksaminator(erne)  

 og en eller flere censorer, der er beskikket af Kulturministeriet.
§ 14.  Mindst halvdelen af henholdsvis bachelor- og  

 kandidatuddannelsen skal dokumenteres ved eksterne prøver.
De eksterne prøver  

 skal dække uddannelsens væsentligste områder.
 § 15.  Der afholdes prøver i det enkelte fag.
 Stk. 2.  Fagene på bacheloruddannelsens 1. år skal være  

 bestået, inden den studerende indstiller sig til prøverne på 2. år.
 § 16.  Prøveformerne skal tilgodese uddannelsernes  

 formål og sikre, at der sker en individuel bedømmelse af den studerende.  

 Prøverne kan tilrettelægges som individuelle prøver eller gruppeprøver.  

 Nærmere regler herfor fastsættes i studieordningerne.
 Stk. 2.  Ved mundtlige gruppeprøver skal indgå  

 eksamination af hver enkelt studerende, således at det sikres, at en  

 individuel bedømmelse finder sted.
 Stk. 3.  I en skriftlig gruppeprøve skal den enkelte  

 studerendes bidrag kunne konstateres, således at det sikres, at en individuel  

 bedømmelse kan finde sted.
 § 17.  Ved bedømmelsen gives karakter efter 13-skalaen  

 efter Undervisningsministeriets bestemmelser om karaktergivningen ved de  

 højere uddannelsesinstitutioner, eller der gives bedømmelsen bestået/ikke  

 bestået.
 Stk. 2.  De studerende skal opnå karakteren 6 i de  

 prøver, der bedømmes efter 13-skalaen for at bestå.
Stk. 3.  Bedømmelsen bestået/ikke bestået kan højst  

 anvendes ved prøver svarende til 1/3 af uddannelsen.
Bacheloropgaven,  

 projektopgaven og specialet skal bedømmes efter 13-skalaen.
§ 18.  Eksamensresultatet af bacheloruddannelsens og  

 kandidatuddannelsens prøver beregnes som et gennemsnit af de karakterer, der  

 er opnået i samtlige fag.
Bacheloropgaven og specialet tæller med dobbelt  

 vægt ved beregningen af det opnåede karaktergennemsnit.
§ 19.  En studerende kan højst 3 gange indstille sig  

 til samme prøve eller anden form for bedømmelse.
Danmarks Biblioteksskole kan  

 tillade indstilling en 4. gang, hvis det findes begrundet i usædvanlige  

 forhold.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en af Kulturministeriet beskikket  

 censor.
Stk. 3.  Hvert fag eller kursus kan tages om hver for  

 sig.
Prøver og andre uddannelseselementer bestået med karakteren 6 eller  

 derover, eller hvor bedømmelsen bestået er opnået, kan ikke tages om.
§ 20.  Danmarks Biblioteksskole udsteder bevis for  

 gennemførelsen af den pågældende uddannelse med angivelse af de aflagte  

 prøver og de opnåede karakterer samt den betegnelse, uddannelsen giver ret  

 til.
Beviset skal indeholde en beskrivelse af uddannelsen med en redegørelse  

 for den faglige sammensætning.
 Stk. 2.  En studerende, der forlader uddannelsen uden at  

 bestå den afsluttende eksamen, har ret til at få attestation for beståede  

 prøver.
Studieordning § 21.  Danmarks Biblioteksskole fastsætter inden for  

 bekendtgørelsens rammer nærmere regler om uddannelserne i en studieordning.
Stk. 2 .  Studieordningen skal indeholde Stk. 3.  Danmarks Biblioteksskole kan dispensere fra de  

 regler i studieordningen, der alene er fastsat af Danmarks Biblioteksskole.
 Stk. 4.  Studieordningen og væsentlige ændringer heri  

 træder i kraft ved et studieårs begyndelse.
 Stk. 5.  Studieordningen sendes til Kulturministeriet  

 til orientering.
Orlov § 22.  Studerende kan få orlov fra Danmarks  

 Biblioteksskole efter regler, der fastsættes af skolen.
 Stk. 2.  Studerende kan i orlovsperioden ikke deltage i  

 undervisning eller indstille sig til bedømmelse på skolen.
 § 23.  Orlov kan ikke meddeles, før den studerende har  

 gennemført 1. studieår, jf. dog stk. 2.
 Stk. 2.  Ansøgt orlov kan meddeles, hvis den er  

 begrundet i barsel, adoption, dokumenteret sygdom eller FN-tjeneste.
 Stk. 3.  Danmarks Biblioteksskole kan i særlige tilfælde  

 dispensere herfra.
Andre bestemmelser § 24.  Danmarks Biblioteksskole kan udbyde videre- og  

 efteruddannelse, der har til formål at udbygge bibliotekarers m.fl.'s  

 kvalifikationer indenfor afgrænsede faglige og erhvervsmæssige områder.
 § 25.  Danmarks Biblioteksskole kan beslutte, at  

 gennemførte uddannelseselementer indenfor et fag/fagområde fra andre danske  

 og udenlandske uddannelsesinstitutioner ækvivalerer tilsvarende  

 uddannelseselementer indenfor et fag/fagområde ved Danmarks Biblioteksskole.
 Stk. 2.  Afgørelse træffes på grundlag af en faglig  

 vurdering af ækvivalensen mellem de berørte uddannelsesdele.
Stk. 3.  Bedømmelsen af de i stk. 1. nævnte  

 uddannelseselementer kan overføres som bestået/ikke bestået eller som  

 karakterer efter 13-skalaen.
Danmarks Biblioteksskole fastsætter bestemmelser  

 herfor.
§ 26.  Kulturministeriet kan tillade, at Danmarks  

 Biblioteksskole fraviger bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 Stk. 2.  Kulturministeriet kan dispensere fra  

 bekendtgørelsen, når det findes begrundet i usædvanlige forhold.
§ 27.  Klage over Danmarks Biblioteksskoles afgørelser  

 i henhold til denne bekendtgørelse indgives til skolen.
Danmarks  

 Biblioteksskoles afgørelse kan, når klagen vedrører retlige spørgsmål,  

 indbringes for Kulturministeriet.
Danmarks Biblioteksskole fastsætter selv de  

 nærmere regler for behandling af klager.
 Stk. 2.  Fristen for indgivelse af klager er 4 uger fra  

 den dag afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved Danmarks Biblioteksskole.
Overgangs- og ikrafttrædelsesbestemmelser § 28.  Bekendtgørelsen træder i kraft den 1. september  

 1998.
 Stk. 2.  Bekendtgørelse nr. 574 af 25. august 1989 om  

 studie- og eksamensordning for grunduddannelsen inden for biblioteks-,  

 dokumentations- og informationsområdet ved Danmarks Biblioteksskole og  

 bekendtgørelse nr. 175 af 14. marts 1990 om optagelse ved  

 overbygningsuddannelsen i biblioteks- og informationsvidenskab på Danmarks  

 Biblioteksskole ophæves.
 § 29.  Danmarks Biblioteksskole fastsætter  

 overgangsregler for studerende, der er påbegyndt en uddannelse efter en af de  

 i § 28, stk. 2 nævnte uddannelser.
 Stk. 2.  Danmarks Biblioteksskole afgør, hvornår der  

 sidste gang afholdes prøver efter de hidtidige regler.
