(Til alle amtsråd, kommunalbestyrelser,  

 skolekommissioner, skolenævn, fælleslærerråd, lærerråd og skoleledere  

 uden for København) I henhold til folkeskolelovens § 6, stk. 1, indgår færdselslære i  

 undervisningen i grundskolen.
I henhold til færdselslovens § 3, stk. 3  

 påhviler det politi og vejmyndigheder efter samråd med skolerne at træffe  

 foranstaltninger til at beskytte børnene mod farerne fra den kørende færdsel  

 på deres vej til og fra skole.
 Under henvisning hertil fastsætter Undervisningsministeriet efter  

 forhandling med Justitsministeriet herved følgende vejledende retningslinier  

 for skolepatruljers oprettelse og funktion.
A.
Formål Ved enhver skole, hvor de trafikale forhold nødvendiggør en vis opsigt med  

 eller regulering af elevernes færden, bør der indføres skolepatruljer.
 Formålet med skolepatruljesystemet er:
 Systemet består principielt i, at nogle ældre og dertil egnede elever  

 påtager sig at lede deres kammerater sikkert over hovedfærdselsårerne i  

 nærheden af skolen samt i det hele at sørge for en fornuftig færden i skolens  

 nærhed.
Denne ordning forudsætter naturligvis, at de farer, trafikforholdene det  

 pågældende sted frembyder for skolebørnene, i videst muligt omfang er søgt  

 afhjulpet ved etablering af færdselstekniske anlæg, således at  

 skolepatruljens opgave i første række bliver at påse, at børnene på korrekt  

 måde gør brug af disse anlæg.
Det bør derfor i alle tilfælde, hvor  

 spørgsmålet om oprettelse af skolepatruljer bliver aktuelt, påses, at  

 mulighederne for - ved etablering af færdselstekniske anlæg - at lette  

 patruljens arbejde og dermed sikre børnenes færden er udnyttet.
B.
Oprettelse og organisation Såvel den enkelte skole som det stedlige politi kan tage initiativet til  

 oprettelse af en skolepatrulje.
Den endelige beslutning herom træffes af  

 skolemyndighederne efter samråd med skolen og vedkommende politimester,  

 ligesom de nærmere retningslinier for systemets praktiske udførelse  

 fastlægges ved forhandling med politiet.
Rådet for Større Færdselssikkerhed yder enten gennem sin pædagogiske  

 afdeling eller lokale repræsentanter skolerne rådgivning og teknisk bistand i  

 forbindelse med oprettelse af skolepatruljer.
Rådet forhandler det nødvendige  

 udstyr, færdselstavler m.v. og leverer vederlagsfrit fornødent  

 instruktionsmateriale etc, ligesom rådet bl.a. gennem udgivelse af  

 »Trafikanten« opretholder kontakten med samtlige bestående  

 skolepatruljer.
 Rådet for Større Færdselssikkerhed har udarbejdet en vejledning om  

 retningslinier for skolepatruljers funktion m.v., hvortil henvises.
C.
Skolepatruljeinstruktøren Som patruljeinstruktør udpeges efter forhandling med lærerrådet en lærer  

 ved skolen.
Patruljeinstruktøren bør have et vist forudgående kendskab til de  

 stedlige trafikproblemer og til politiets synspunkt vedrørende disse.
 Patruljeinstruktøren har til opgave i snævert samarbejde med politiet at  

 fastlægge ordningens daglige funktioner og at medvirke ved instruktionen af  

 SP'erne (jf. afsnit E).
 Den pågældende instruktør fører tilsyn med SP'ernes daglige arbejde og  

 vedligeholder kontakten med politiet og Rådet for Større Færdselssikkerhed.
D.
Udvælgelsen af skolepatruljer Elevernes kvalifikationer for skolepatruljearbejdet skal være afgørende  

 for udvælgelsen.
Kun undtagelsesvis bør man vælge børn fra lavere klassetrin  

 end sjette skoleår, og af hensyn til kontinuiteten i arbejdet bør patruljen  

 normalt bestå af elever fra to klassetrin.
Når udvælgelsen har fundet sted, får hver af de kommende SP'er udleveret  

 en instruktionsbog samt to enslydende »patruljekort«, der  

 indeholder en række regler for arbejdets udførelse, og som skal udfyldes og  

 underskrives af eleven selv.
Kortene skal endvidere underskrives af  

 forældrene, idet det er en forudsætning for barnets deltagelse i  

 patruljearbejdet, at forældrene er indforstået hermed.
Begge kort afleveres  

 til patruljeinstruktøren, som videregiver det ene til politiet.
Patruljeførerne udvælges af instruktøren eller af SP'erne.
Deres opgave er  

 bl.a. at virke som kontaktpersoner til patruljeinstruktøren.
E.
Uddannelse Den første instruktion af hvert hold SP'ere bør foretages af politiet  

 under medvirken af patruljeinstruktøren.
Supplerende instruktioner gives i  

 almindelighed af patruljeinstruktøren alene.
 Når uddannelsen er afsluttet, udleveres der til hver SP et  

 »patruljebevis«, hvoraf fremgår, at politiet har godkendt den  

 pågældende som patruljemedlem.
F.
Udstyr Det obligatoriske udstyr for enhver SP i funktion omfatter hvidt  

 bandoler/fluorescerende gul vest med reflekterende bandoler samt evt. tillige  

 håndskilt, der skal anvendes af enhver SP, der virker helt eller delvis på  

 kørebanen.
I regn eller usigtbart vejr samt i øvrigt, når forholdene taler  

 derfor, kan bæres fluorescerende gult regnslag.
Skolen betaler alle udstyrsgenstande.
Kun det af Rådet for Større  

 Færdselssikkerhed forhandlede udstyr må benyttes.
G.
Funktion Skolepatruljen må kun udøve sin myndighed over for skolens elever og har  

 ikke hjemmel til at standse eller på anden måde dirigere den øvrige trafik.
 Afmærkning af skolepatruljer bestemmes i hvert enkelt tilfælde af politiet  

 efter forhandling med skolen.
 Nærmere retningslinier for SP's funktion fremgår af den af Rådet for  

 Større Færdselssikkerhed udarbejdede vejledning herom.
H.
Forsikringsforhold Under udførelse af deres patruljearbejde er SP'erne omfattet af skolens  

 arbejdsskadeforsikring.
G.
Ikrafttrædelse m.v.
 Cirkulæret træder i kraft 1. januar 1988.
 Samtidig ophæves Undervisningsministeriets cirkulære af 29. marts 1965 om  

 skolernes færdselsundervisning, skolepatruljer og cyklistprøver m.v.,  

 cirkulære af 2. november 1971 om ændrede retningslinier for skolepatruljers  

 oprettelse og funktion og cirkulære af 30. april 1985 om ændrede  

 retningslinier for skolepatruljers oprettelse og funktion.
Undervisningsministeriet, den 10.  

 december 1987 P.D.V.
 E.B.
