 Lov nr. 147 af 19. marts 1986 om en børnefamilieydelse og lov nr. 350 af  

 4. juni 1986 om børnetilskud og forskudsvis udbetaling af børnebidrag trådte  

 i kraft den 1. juli 1987.
Efter disse love udbetales der ydelser til børn under 18 år.
Betingelserne  

 for retten til at modtage børnefamilieydelse og børnetilskud skal være  

 opfyldt ved begyndelsen af det første døgn i kvartalet.
 Det er bl.a. en betingelse for udbetaling, at barnet ikke forsørges af  

 offentlige midler, jf. børnefamilieydelsesloven § 2, nr. 4, og  

 børnetilskudslovens § 5, stk. 1, nr. 4, og § 12, stk. 2. Unge under 18 år,  

 der afsoner fængselsstraf, anses for forsørget af offentlige midler.
Med hensyn til unge under 18 år, der den første i kvartalet udstår straf i  

 anstalt eller arresthus, fastsætter direktoratet efter brevveksling med  

 Socialministeriet herved, at afsoningsstedet sender indberetning herom til  

 det sociale udvalg i vedkommendes opholdskommune.
For så vidt angår  

 udstationerede eller domfældte, der i medfør af straffelovens § 49, stk. 2,  

 er overført til behandlingsinstitutioner og plejehjem m.v., påhviler  

 indberetningspligten anstalten (arresthuset).
 Indberetningspligten omfatter ikke anholdte og varetægtsarrestanter.
Direktoratets cirkulæreskrivelse af 7. juli 1972, K.C.
C-5-2, ophæves.
 E.B.
Annette Esdorf Til kriminalforsorgens anstalter, afdelinger, pensioner m.v. samt  

 arrestinspektørerne.
