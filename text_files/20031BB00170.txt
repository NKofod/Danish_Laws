Fremsat den 13. april 2004 af  

 Anders Samuelsen (RV) og Marianne Jelved (RV) Forslag til folketingsbeslutning om en miljøvenlig omlægning af registreringsafgiften Folketinget pålægger regeringen senest den 1. november 2004  

 at fremsætte lovforslag, der omlægger registreringsafgiften i en mere  

 miljøvenlig retning.
Bemærkninger til forslaget Forslagsstillerne ønsker, at det fremover skal være  

 billigere at købe en miljøvenlig bil og dyrere at købe en bil, der ikke  

 skåner  

 miljøet.
Forslagsstillerne ønsker fortsat, at en del af velfærdsstatens  

 finansiering skal hvile på indtægter fra registreringsafgiften, hvorfor  

 omlægningen forudsættes foretaget inden for en provenuneutral ramme.  

 Skatteministeriet er i de senere år kommet med flere rapporter (»Omlægning af  

 registreringsafgiften«, Skatteministeriet, april 2003, og »Rapport fra  

 arbejdsgruppen vedrørende mulig omlægning og forenkling af  

 registreringsafgiften«, Skatteministeriet, juni 2001), der skitserer en sådan  

 omlægning af registreringsafgiften, hvorfor det på basis af disse grundige  

 forarbejder skulle være muligt at fremsætte et gennemarbejdet lovforslag  

 inden  

 den 1. november 2004.
Skriftlig fremsættelse Anders Samuelsen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om en miljøvenlig omlægning af registreringsafgiften.
(Beslutningsforslag nr.
B 170).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
