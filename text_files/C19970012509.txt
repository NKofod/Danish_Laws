 1. Godtgørelser, der udbetales efter ligningslovens §  

 9, stk. 7, er skattefrie, selv om de helt eller delvis modsvares af en  

 reduktion af lønindtægten, jf. ligningsvejledningens afsnit A.B.1.7.2.
Det har hidtil været antaget, at en eventuel modregning skal ske løbende  

 inden for den enkelte lønperiode.
Det har dog, når ganske særlige  

 omstændigheder gør det nødvendigt, været accepteret, at der sker modregning  

 af et a conto beløb, og at endelig opgørelse sker senest ved udgangen af den  

 følgende måned, idet der dog for så vidt angår december måned skal ske  

 endelig afregning inden indsendelse af oplysningssedler.
2. Ved en dom af 20. januar 1997 (TfS 1997,160) har  

 Østre Landsret imidlertid statueret, at det ikke fremgår af ligningslovens §  

 9, stk. 7, eller af bestemmelsens forarbejder, at der er knyttet vilkår som  

 de ovenfor nævnte til udnyttelsen af muligheden for at lade den skattefri  

 godtgørelse modsvare en del af lønindtægten.
Retten fandt herefter ikke, at  

 der var hjemmel til at nægte vedkommende skatteyder at foretage modregning  

 med fradragsret efter udløbet af de pågældende indkomstår.
 Dommen er endelig.
3. Det må herefter lægges til grund, at skatteydere,  

 der er omfattet af bestemmelsen i ligningslovens § 9, stk. 7, vil kunne  

 foretage modregning som nævnt også efter udløbet af vedkommende indkomstår.
I  

 tilfælde som det omhandlede kan der herefter ske genoptagelse af  

 skatteansættelserne for indkomstårene 1994, 1995 og 1996.
4. Skattemyndighederne anmodes om at foretage  

 genoptagelse efter ovenstående retningslinier, hvis der ansøges herom, eller  

 forholdet i øvrigt er skattemyndighederne bekendt.
Ansøgning om genoptagelse  

 af skatteansættelserne skal indgives til skattemyndighederne inden udgangen  

 af 1998, på hvilket tidspunkt dette cirkulære bortfalder.
