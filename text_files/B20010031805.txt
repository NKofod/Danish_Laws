Bekendtgørelse om tilskud til fremme af  

 innovation, forskning og udvikling m.v. i fødevare-, jordbrugs- og  

 fiskerisektoren I medfør af § 3, stk. 2, § 4, stk. 6, § 5,  

 § 6, stk. 6, § 7, stk. 3, § 9, § 11, § 13,  

 stk. 4, 6 og stk. 7, § 15, § 16, stk. 1, § 17,  

 § 18, stk. 3, § 19, § 20, § 21, § 22,  

 stk. 2, § 23 og § 24 i lov nr. 421 af 31. maj 2000 om tilskud til fremme  

 af innovation, forskning og udvikling m.v. i fødevare-, jordbrugs- og  

 fiskerisektoren (innovationsloven), og § 5, stk. 5, i  

 økologilov, jf. lov nr. 118 af 3. marts 1999 fastsættes:
Kapitel 1 Indledende bestemmelser § 1. Direktoratet for FødevareErhverv  

 træffer afgørelse om:
1)	tilsagn om tilskud i henhold til lovens kapitel 2, 3 og 5, og 2)	bortfald af tilsagn om tilskud og tilbagebetaling af udbetalt  

 tilskud, jf. lovens §§ 17 og 19.
 Stk. 2. Direktoratet for FødevareErhverv udøver  

 ministeren for fødevarer, landbrug og fiskeris beføjelser efter  

 lovens § 13, stk. 2, om fravigelse af tidsfrist og  

 § 16, stk. 2, om eftersyn m.m.
 Stk. 3. En afgørelse, der i medfør af denne  

 bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for ministeren for fødevarer, landbrug og fiskeri inden 4  

 uger efter, at afgørelsen er meddelt den pågældende.  

 Klagen skal indsendes til Direktoratet for FødevareErhverv.
 Stk. 4. Ved afgørelser i henhold til stk. 1,  

 der beror på indstilling fra rådgivende udvalg, og  

 afgørelser truffet af Innovationsudvalget i henhold til kapitel 4 i  

 loven, er det kun retlige spørgsmål, der kan påklages.
 § 2. De i lovens § 4 og § 6 nævnte  

 rådgivende udvalg og det i medfør af lovens § 7 nedsatte  

 Innovationsudvalg nedsættes for perioder af 4 år.
 Stk. 2. Innovationsudvalget træffer afgørelse om  

 tildeling af tilskud til de i lovens kapitel 4 nævnte projekter.
 § 3. Direktoratet for FødevareErhverv  

 varetager de i lovens § 4 og § 6 nævnte rådgivende  

 udvalgs sekretariatsopgaver.
 Stk. 2. Direktoratet for FødevareErhverv varetager  

 sekretariatsopgaver for Det Økologiske Fødevareråd, jf.  

 § 5 i økologiloven.
 Stk. 3. Direktoratet for FødevareErhverv varetager  

 sekretariatsopgaver for Innovationsudvalget og gennemfører udvalgets  

 afgørelser.
 § 4. Ansøgninger om tilskud til projekter  

 vedrørende innovation og udvikling inden for økologisk jordbrug  

 og bæredygtigt fiskeri med kommercielt sigte samt økologiske  

 forskningsprojekter behandles efter reglerne i lovens kapitel 2-4.  

 Ansøgningerne forelægges Det Økologiske  

 Fødevareråd til udtalelse, inden der træffes  

 afgørelse om tildeling af tilskud, jf. dog stk. 2.
 Stk. 2. Ansøgninger om tilskud til bæredygtigt  

 fiskeri, herunder akvakulturproduktion, forelægges det i lovens  

 § 6 nævnte rådgivende udvalg til udtalelse, inden der  

 træffes afgørelse om tildeling af tilskud.
 § 5. Der kan ved prioritering af  

 ansøgninger i henhold til denne bekendtgørelse tages hensyn til  

 målet om at skabe et mere rummeligt arbejdsmarked, og tilskud kan  

 gøres betinget af vilkår, der medvirker hertil.
Kapitel 2 Innovation, forskning og udvikling m.v. i det  

 primære jordbrug § 6. Tilskud til de i lovens kapitel 2  

 nævnte områder kan ydes til ejere eller forpagtere af  

 jordbrugsbedrifter, grupper eller sammenslutninger af ejere af  

 jordbrugsbedrifter, private erhvervsvirksomheder, grupper af private  

 virksomheder m.v., selvejende institutioner, organisationer og lignende samt  

 offentlige og private forsknings- og forsøgsinstitutioner, jf. dog  

 § 7, stk. 2 og 5, vedrørende krav om  

 samarbejdsprojekter.
§ 7. Tilskud til de i lovens kapitel 2  

 nævnte projekter, der gennemføres af små og mellemstore  

 virksomheder ydes med indtil 50 pct. af de meromkostninger, der er forbundet  

 med det pågældende projekt.
Små og mellemstore virksomheder  

 defineres i overensstemmelse med Fællesskabets rammebestemmelser for  

 statsstøtte til små og mellemstore virksomheder (SMV).
Stk. 2. Tilskud til andre virksomheder end de i stk. 1  

 nævnte kan ydes, såfremt der er tale om projekter, der  

 gennemføres i samarbejde med små- og mellemstore virksomheder  

 og/eller i samarbejde med offentlige og private forsknings- og  

 forsøgsinstitutioner.
Tilskuddet til disse virksomheder kan  

 udgøre indtil 40 pct. af meromkostningerne.
Stk. 3. Det i stk. 1 nævnte tilskud vil kun kunne  

 ydes til markedsudvikling i forbindelse med produkter, der har modtaget  

 tilskud til deres udvikling i medfør af produktudviklingsloven eller  

 innovationsloven.
Den i første punktum nævnte markedsudvikling  

 omfatter oplysning om videnskabelig viden, undersøgelser af  

 markedsbehov og afsætningsmuligheder, udvikling af  

 markedsføringsstrategier, planlægning af markedsføring,  

 testmarkedsføring og deltagelse i messer og lignende.
 Stk. 4. Der kan ydes tilskud til projekter, der  

 gennemføres af forsknings- og forsøgsinstitutioner,  

 såfremt projekterne gennemføres i samarbejde med virksomheder.  

 Tilskud til forsknings- og forsøgsinstitutioner kan udgøre mere  

 end 50 pct. af meromkostningerne, såfremt resultaterne af innovations-,  

 forsknings- og udviklingsarbejdet offentliggøres inden for en  

 tidsfrist, der fastsættes af Direktoratet for FødevareErhverv.  

 Tidsfristen fastsættes i en tilskudsaftale og kan maksimalt  

 udgøre 180 dage.
Stk. 5. Tilskudsprocenten til de i stk. 4 nævnte  

 projekter udgør 1)	indtil 90 pct. af meromkostningerne, hvor projektet er  

 forskningstungt og grundlagsskabende, 2)	indtil 70 pct. af meromkostningerne i forbindelse med andre  

 anvendelsesorienterede forskningsprojekter, 3)	indtil 100 pct. af meromkostningerne, hvor det i forbindelse med  

 andre forskningsprojekter er en nødvendig forudsætning for at  

 gennemføre projektet.
Stk. 6. Tilskud til private forsknings- og  

 forsøgsinstitutioner, jf. stk. 4, kan kun ydes, såfremt  

 betingelserne om offentliggørelse og generel interesse for den  

 berørte sektor og lige adgang for alle interesserede parter m.v.  

 opfyldes, jf.
EU-Kommissionens rammebestemmelser for statsstøtte til  

 forskning og udvikling, jf. seneste ændring heraf, EF-Tidende C 48,  

 13.02.1998, s. 2.
 § 8. Der kan ikke ydes tilskud til projekter, hvor  

 de tilskudsberettigede omkostninger udgør mindre end 40.000 kr.
 § 9. Ved tildeling af tilskud til de i lovens  

 kapitel 2 nævnte projekter lægges især vægt på  

 indsatsområder som:
1)	arbejdsmiljø, 2)	fødevaredokumentation, 3)	fødevare- og ernæringssikkerhed, 4)	eksport, 5)	økologi, 6)	non-food, 7)	anvendelsesorienteret forskning, 8)	dyrevelfærd, 9)	nye produktionsprocesser, 10)	spisekvalitet, sporbarhed og kvalitetssikring og 11)	sikring af miljø, natur og ressourcegrundlag.
Kapitel 3 Forsøgsfiskeri, innovation, forskning og  

 udvikling m.v. i den primære fiskerisektor § 10. Tilskud kan ydes til forsøgsfiskeri,  

 akvakultur, innovation, forskning og udvikling m.v. i den primære  

 fiskerisektor med henblik på bl.a.
1)	undersøgelse af et farvands fiskerimuligheder, udnyttelse af  

 særlige fiskebestande eller omlægning af fiskeri dertil, 2)	forbedring og effektivisering af fiskeredskaber, afprøvning  

 af og træning i alternative fangstteknikker, 3)	forsøg vedrørende bevaringsforanstaltninger og  

 reguleringssystemer, herunder udvikling og afprøvning af mere  

 selektive og skånsomme fiskeredskaber og fiskemetoder, der mindsker  

 uønsket bifangst og uhensigtsmæssig påvirkning af havbund  

 og bundfauna, 4)	videreudvikling eller forbedring af eksisterende produkter og  

 produktionsprocesser med henblik på øget  

 værditilvækst samt udvikling af nye produktioner, der naturligt  

 kan indgå i den fiskerimæssige udnyttelse af havets levende  

 ressourcer, 5)	udvikling af nye eller mere miljøvenlige eller  

 økonomiske produktioner, højere udnyttelsesgrad af fangsten,  

 integreret kvalitetsstyring samt anvendelse af alternative arter til  

 konsum, 6)	udvikling og forbedring af produktionsmetoder inden for akvakultur,  

 herunder optimering af rensningsforanstaltninger og renere teknologi, og 7)	erhvervsmæssig udnyttelse af resultaterne af innovations-,  

 forsknings- og udviklingsarbejdet.
 Stk. 2. Tilskud kan endvidere ydes til de i lovens § 10  

 nævnte udviklingsprojekter vedrørende bæredygtigt fiskeri,  

 herunder akvakulturproduktion.
 § 11. Tilskud kan ydes til ejere eller  

 forpagtere af danske erhvervsfiskefartøjer, virksomheder, offentlige  

 og private forsknings- og forsøgsinstitutioner, organisationer og  

 lignende, hvis det sandsynliggøres, at resultatet af det  

 pågældende projekt vil blive umiddelbart anvendeligt i den  

 primære fiskerisektor.
 Stk. 2. Der kan ydes tilskud til projekter, der  

 gennemføres af offentlige eller private forsikrings- eller  

 forsøgsinstitutioner, såfremt projekterne gennemføres i  

 samarbejde med virksomheder.
 § 12. Tilskud efter kapitel 3 ydes med  

 indtil 50 pct. af meromkostningerne i forbindelse med innovations-,  

 forsknings- og udviklingsarbejdet, jf. dog stk. 3 og 4.
 Stk. 2. Det i stk. 1 nævnte tilskud kan kun ydes  

 til markedsudvikling af produkter, der har modtaget tilskud til deres  

 udvikling i medfør af produktudviklingsloven eller innovationsloven,  

 når projektet gennemføres af små og mellemstore  

 virksomheder (SMV). Den i første punktum nævnte markedsudvikling  

 omfatter oplysning om videnskabelig viden, undersøgelser af  

 markedsbehov og afsætningsmuligheder, udvikling af  

 markedsføringsstrategier, planlægning af markedsføring,  

 testmarkedsføring og deltagelse i messer og lignende.
 Stk. 3. Tilskud til forsknings- og forsøgsinstitutioner  

 samt til projekter, der vedrører bæredygtigt fiskeri, herunder  

 akvakulturproduktion, jf. lovens § 10 og § 12, kan udgøre  

 mere end 50 pct. af meromkostningerne.
 Stk. 4. Procentgrænserne i stk. 1 kan fraviges,  

 hvis projektet indeholder et betydeligt grundforskningselement, eller hvis  

 særlige omstændigheder foreligger.
 § 13. Der kan ikke ydes tilskud til projekter,  

 hvor de tilskudsberettigede meromkostninger udgør mindre end 40.000  

 kr.
 § 14. Ved tildeling af tilskud til de i lovens  

 kapitel 3 nævnte projekter lægges vægt på  

 arbejdsmiljøaspektet, samt på at projektet ikke har  

 uhensigtsmæssige konsekvenser for miljø eller  

 dyrevelfærd.
Kapitel 4 Innovation, forskning og udvikling m.v. i forarbejdning  

 og forædling af jordbrugs- og fiskeriprodukter § 15. Tilskud kan ydes til projekter  

 vedrørende produkt- og markedsudvikling inden for  

 produktionsområder, der henregnes under jordbrugets og fiskeriets  

 forarbejdnings- og forædlingssektorer, samt 1)	til aktiviteter, som er nødvendige forudsætninger for  

 en erhvervsmæssig udnyttelse af resultaterne af udviklingsarbejdet, jf.  

 de i § 17, stk. 3 nævnte projekter, og 2)	til aktiviteter i forbindelse med forberedelse af et projekt, der  

 har til formål at undersøge mulighederne for at formulere et  

 egentligt innovations, forsknings- og udviklingssprojekt.
Stk. 2. Afgrænsning af hvilke projekter til  

 forarbejdning og forædling af jordbrugs- og fiskeriprodukter, der kan  

 opnå tilskud, foretages med udgangspunkt i bilag I til Traktaten om  

 oprettelse af Det Europæiske Fællesskab.
Tilskud kan endvidere  

 ydes til projekter til forarbejdning af jordbrugs- og fiskeriprodukter til  

 varer, der ikke er omfattet af bilag I til Traktaten om oprettelse af Det  

 Europæiske Fællesskab, hvis projektet vedrører udvikling  

 af produkter, der 1)	er biprodukter opstået ved forarbejdning af basis jordbrugs-  

 eller fiskeriprodukter, og som indebærer en bedre udnyttelse af  

 basisprodukterne, således at indtægterne for producenterne af de  

 pågældende basisprodukter øges, 2)	er nye produkter, der væsentligt øger  

 afsætningsmulighederne for de pågældende basisprodukter,  

 eller 3)	medfører nye afsætningsmuligheder af væsentlig  

 betydning for de pågældende basisprodukter.
 § 16. Tilskud kan ydes til private  

 erhvervsvirksomheder, grupper af private erhvervsvirksomheder m.v.,  

 selvejende institutioner samt forsknings- og forsøgsinstitutioner, jf.  

 dog § 17, stk. 2 og 4 vedrørende krav om  

 samarbejdsprojekter.
 Stk. 2. Ved tildeling af tilskud lægges især  

 vægt på projekternes nyhedsværdi inden for  

 markedsorienteret videreudvikling, forbedring og nyudvikling, navnlig med  

 hensyn til udvikling og anvendelse af ny teknologi i produktionsprocessen for  

 at fremme produkternes kvalitet.
 Stk. 3. Brancheorganisationer, hvor én eller nogle  

 få virksomheder dominerer, kan ikke opnå tilskud til  

 produktudviklingsprojekter, der skønnes at indgå som et  

 almindeligt led i medlemsvirksomhedernes aktiviteter.
 § 17. Tilskud til de i lovens kapitel 4  

 nævnte projekter, der gennemføres af små og mellemstore  

 virksomheder (SMV) kan ydes med indtil 50 pct. af de meromkostninger, der er  

 forbundet med det pågældende projekt.
Stk. 2. Tilskud til andre virksomheder end de i stk. 1  

 nævnte kan ydes, såfremt der er tale om projekter, der  

 gennemføres i samarbejde med små- og mellemstore virksomheder  

 og/eller i samarbejde med offentlige eller private forsknings- og  

 forsøgsinstitutioner.
Tilskuddet til disse virksomheder kan  

 udgøre indtil 40 af meromkostningerne.
Stk. 3. Det i stk. 1 nævnte tilskud kan kun ydes  

 til markedsudvikling i forbindelse med forarbejdede og forædlede  

 jordbrugs- og fiskeriprodukter, der har modtaget tilskud til deres udvikling  

 i medfør af produktudviklingsloven eller innovationsloven.
Den i  

 første punktum nævnte markedsudvikling omfatter oplysning om  

 videnskabelig viden, undersøgelser af markedsbehov og  

 afsætningsmuligheder, udvikling af markedsføringsstrategier,  

 planlægning af markedsføring, testmarkedsføring og  

 deltagelse i messer og lignende.
Stk. 4. Der kan ydes tilskud til projekter, der  

 gennemføres af offentlige eller private forsknings- og  

 forsøgsinstitutioner, såfremt projekterne gennemføres i  

 samarbejde med virksomheder.
Tilskud til forsknings- og  

 forsøgsinstitutioner kan udgøre mere end 50 pct. af  

 meromkostningerne, såfremt resultaterne af innovations-, forsknings- og  

 udviklingsarbejdet offentliggøres inden for en tidsfrist, der  

 fastsættes af Direktoratet for FødevareErhverv.
Stk. 5. Tilskudsprocenten til de i stk. 4. nævnte  

 projekter udgør 1)	indtil 90 pct. af meromkostningerne, hvor projektet er  

 forskningstungt og grundlagsskabende, 2)	indtil 70 pct. af meromkostningerne i forbindelse med mere  

 anvendelsesorienterede forskningsprojekter, 3)	indtil 100 pct. af meromkostningerne, hvor det i forbindelse med  

 andre forskningsprojekter vurderes nødvendigt for at fremkalde et  

 projekt.
Stk. 6. Tilskud til private forsknings- og  

 forsøgsinstitutioner, jf. stk. 4, kan kun ydes, såfremt  

 betingelserne om offentliggørelse og generel interesse for den  

 berørte sektor og lige adgang for alle interesserede parter m.v.  

 opfyldes, jf.
EU-Kommissionens rammebestemmelser for statsstøtte til  

 forskning og udvikling, jf. seneste ændring heraf, EF-Tidende C 48,  

 13.02.1998, s. 2. Tilskud til private forsknings- og  

 forsøgsinstitutioner med mere end 50 pct. af meromkostningerne kan  

 ikke ydes til projekter vedrørende forarbejdning af jordbrugs- og  

 fiskeriprodukter til varer, der ikke er omfattet af bilag I til Traktaten om  

 oprettelse af Det Europæiske Fællesskab, hvis projektet  

 vedrører udvikling af biprodukter, jf. § 15, stk. 2.
 § 18. Der kan ikke ydes tilskud til projekter,  

 hvor de tilskudsberettigede omkostninger udgør mindre end 100.000  

 kr.
 § 19. Ved tildeling af tilskud til de i lovens  

 kapitel 3 nævnte projekter lægges der især vægt  

 på indsatsområder som:
1)	arbejdsmiljø, 2)	fødevaredokumentation, 3)	fødevare- og ernæringssikkerhed, 4)	eksport, 5)	økologi, 6)	non-food, 7)	anvendelsesorienteret forskning, 8)	uddannelse af kvalificeret arbejdskraft, 9)	dyrevelfærd, 10)	nye produktionsprocesser, 11)	spisekvalitet, sporbarhed og kvalitetssikring og 12)	sikring af miljø, natur og ressourcegrundlag.
Kapitel 5 Kollektiv markedsføring af jordbrugs- og  

 fiskeriprodukter § 20. Tilskud kan ydes til  

 markedsføringsaktiviteter, herunder lancering ved brug af massemedier  

 udført af branchesammenslutninger o.l. i forbindelse med  

 brancheorganisationers indsats vedrørende generiske kampagner  

 omfattende jordbrugs- og fiskeriprodukter af generel interesse for hele den  

 pågældende branche.
Stk. 2. Henvisninger til national oprindelse må ikke  

 angives som hovedårsagen til, at man tilråder køb af  

 produktet, jf.
Retningslinjer for medlemsstaternes medvirken ved  

 salgsfremmende foranstaltninger for landbrugsprodukter og fiskerivarer -  

 aspekter i forbindelse med Traktatens artikel 28.
Stk. 3. Det i stk. 1 nævnte tilskud vil kun kunne  

 ydes til markedsføring i forbindelse med produkter, der har modtaget  

 tilskud til deres udvikling i medfør af produktudviklingsloven eller  

 innovationsloven.
Der vil især blive lagt vægt på produkter  

 med nyhedsværdi i relation til de fødevarepolitiske  

 prioriteringer, herunder kvalitet, fødevaresikkerhed, miljø,  

 ernæring og økologi.
 Stk. 4. Brancheorganisationer, hvor én eller nogle  

 få virksomheder dominerer, kan ikke opnå tilskud til  

 markedsføringsprojekter, der skønnes at indgå som et  

 almindeligt led i medlemsvirksomhedernes aktiviteter.
 Stk. 5. Direktoratet for FødevareErhverv kan fravige  

 bestemmelsen i stk. 3, såfremt den dominerende virksomhed  

 indgår i et netværkssamarbejde, der rækker ud over den  

 enkelte virksomhed.
 § 21. Tilskud til de i § 20 nævnte  

 aktiviteter ydes med indtil 50 pct. af meromkostningerne.
Kapitel 6 Fremme af økologiske udviklingsprojekter inden  

 for jordbrug m.v.
 § 22. Tilskud kan ydes til informationsvirksomhed,  

 udarbejdelse af undervisnings- og informationsmateriale, undervisning og  

 kursusafholdelse, markforsøg, græsrodsforskning og andre ikke  

 kommercielle foranstaltninger, som er af særlig betydning for udvikling  

 af økologisk jordbrugsproduktion, herunder non-food.
 § 23. Tilskud kan ydes til ejere eller forpagtere  

 af jordbrugsbedrifter, grupper eller sammenslutninger af ejere af  

 jordbrugsbedrifter, organisationer og lignende, offentlige institutioner,  

 selvejende institutioner samt private og offentlige forsknings- og  

 forsøgsinstitutioner.
 § 24. Tilskud kan udgøre indtil 50 pct. af  

 meromkostningerne til projekter vedrørende anvendelse af  

 økologiske fødevarer i institutioner.
Stk. 2. Tilskudsprocenten kan udgøre mere end 50 pct.  

 af meromkostningerne til aktiviteter i henhold til lovens kapitel 5,  

 når projektet gennemføres af ejere eller forpagtere af  

 jordbrugsbedrifter, grupper eller sammenslutninger af ejere af  

 jordbrugsbedrifter, organisationer og lignende, selvejende institutioner samt  

 offentlige og private forsknings- og forsøgsinstitutioner,  

 hvis 1)	projektet alene vedrører udarbejdelse af undervisnings- eller  

 informationsmateriale, 2)	projektet vedrører informationsvirksomhed, undervisning og  

 kursusafholdelse, 3)	projektet omfatter aktiviteter inden for økologisk  

 jordbrugsproduktion, som er samordnet under landboorganisationernes  

 rådgivningstjeneste, 4)	projektet vedrører græsrodsforskning, der omfatter  

 forskningsprægede forsøg, som ikke gennemføres i det  

 etablerede forskningsmiljø, 5)	ydelse af den forhøjede sats må antages at være  

 en forudsætning for at sikre gennemførelsen af et projekt, der  

 skønnes at være af offentlig interesse, og hvor resultaterne af  

 projektet vil blive offentliggjort, så snart de foreligger, eller 6)	særlige grunde i øvrigt taler herfor.
Stk. 3. Tilskud til private forsknings- og  

 forsøgsinstitutioner, jf. stk. 2, kan kun ydes, såfremt  

 betingelserne om offentliggørelse og generel interesse for den  

 berørte sektor og lige adgang for alle interesserede parter m.v.  

 opfyldes, jf.
EU-Kommissionens rammebestemmelser for statsstøtte til  

 forskning og udvikling, jf. seneste ændring heraf, EF-Tidende C 48,  

 13.02.1998, s. 2.
 Stk. 4. Direktoratet for FødevareErhverv  

 fastsætter nærmere betingelser for modtagelse af tilskud,  

 herunder vedrørende offentliggørelse af projektets  

 resultater.
 Stk. 5. Direktoratet for FødevareErhverv kan fravige  

 kravet om opgørelse af meromkostninger med fradrag af  

 merværdiafgifter.
 § 25. Der kan ikke ydes tilskud til projekter,  

 hvor de tilskudsberettigede omkostninger udgør mindre end 40.000  

 kr.
Kapitel 7 Fællesbestemmelser Ansøgning om tilskud m.v.
 § 26. Ansøgning om tilskud indsendes til  

 Direktoratet for FødevareErhverv på et særligt  

 ansøgningsskema, der fås hos direktoratet.
 Stk. 2. Fristen for indsendelse af ansøgninger om  

 tilskud i henhold til § 10 (forsøgsfiskeri mv.) er 1. februar, 1.  

 maj, 1. august og 1. november.
 § 27. Projekter skal gennemføres på de vilkår  

 og inden for de tidsfrister, der fastsættes i en tilskudsaftale mellem  

 ansøger og Direktoratet for FødevareErhverv.
 Stk. 2. Såfremt projekter gennemføres med  

 deltagelse af flere personer, virksomheder, fartøjer eller forsknings-  

 og forsøgsinstitutioner, kan Direktoratet for FødevareErhverv  

 stille krav om, at der udarbejdes en samarbejdsaftale mellem parterne, og at  

 der blandt deltagerne udpeges en ansvarlig for projektets  

 gennemførelse og økonomi.
Stk. 3. Tilskud ydes kun, hvis virkningerne af projektet kan  

 påregnes inden for en periode på 5 år fra projektets  

 begyndelse.
Direktoratet for FødevareErhverv kan fravige denne frist,  

 når særlige omstændigheder foreligger.
Stk. 4. Tilskud, der ydes i henhold til denne  

 bekendtgørelse, herunder de vilkår som er fastsat for tilskud i  

 tilskudsaftalen, jf. stk. 1, vil blive ydet i overensstemmelse med de  

 til enhver tid gældende EF-rammebestemmelser for statsstøtte til  

 forskning og udvikling, jf.
EF-Tidende C 213 af 23.7 1996, jf. seneste  

 ændring heraf, EF-Tidende C 48, 13.02.1998, Fællesskabets  

 rammebestemmelser for statsstøtte til reklame for landbrugsprodukter,  

 der henhører under traktatens bilag I, jf.
EF-Tidende C 302 af  

 12.11.1987 og EF-Tidende C 272 af 28.10.86, EF-rammebestemmelser for  

 statsstøtte i landbrugssektoren, jf.
EF-Tidende C 28 af 1.2. 2000 samt  

 retningslinjer for statsstøtte til fiskeri og akvakultur, jf.  

 EF-Tidende C 19 af 20.1 2001 og Rådets forordning (EF) nr. 2792/1999,  

 jf. bilag IV vedr. støttesatser.
Udbetaling af tilskud § 28. Tilskud udbetales mod dokumentation af de  

 meromkostninger, der er forbundet med projektet.
Ved anmodning om udbetaling  

 skal der udfærdiges en opgørelse på et særligt  

 skema, der fås hos Direktoratet for FødevareErhverv, jf. dog  

 stk. 4. For så vidt angår de i kapitel 2 nævnte  

 projekter, skal opgørelsen være attesteret af en  

 statsautoriseret eller registreret revisor eller en landøkonomisk  

 konsulent.
Opgørelsen af meromkostninger i forbindelse med de i lovens  

 kapitel 3 - 6 nævnte projekter skal være attesteret af en  

 statsautoriseret eller registreret revisor.
Hvis tilskudsmodtager er en  

 statslig forskningsinstitution, skal opgørelsen af meromkostningerne  

 være attesteret af den økonomisk ansvarlige for projektet.
 Stk. 2. Det er en betingelse for udbetaling af tilskud, at de  

 anførte udgifter er betalt, samt at projektet gennemføres efter  

 de godkendte planer.
Stk. 3. Direktoratet for FødevareErhverv kan dispensere  

 fra kravet om, at udgifter, jf. stk. 2, skal være betalt, 1)	hvor ansøger er en nyetableret virksomhed, og 2)	hvor omstændighederne taler for, at der undtagelsesvis er  

 behov for at stille risikovillig kapital til rådighed.
Stk. 4. For så vidt angår de i kapitel 3  

 nævnte projekter, kan der i stedet stilles krav om, at tilskud  

 udbetales ved indsendelse af originale og kvitterede bilag.
Hvis der ikke  

 indsendes originale og kvitterede bilag, skal der ved påtegning af en  

 statsautoriseret eller registreret revisor fremgå, at udgiftsbilagene  

 er kontrollerede, betalte og i overensstemmelse med de aftaler, der lå  

 til grund for leveringen eller det udførte arbejde.
 § 29. Tilskud kan udbetales i rater.
 § 30. Det er en betingelse for udbetaling af  

 tilskud, at tilskudsmodtageren anviser en konto i et pengeinstitut eller en  

 girokonto, hvortil tilskuddet kan overføres.
Tilskudsberettigede meromkostninger § 31. De i § 28 nævnte meromkostninger,  

 jf. lovens § 12, opgøres med fradrag af merværdiafgift.  

 Meromkostningerne omfatter udgifter til direkte løn, konsulentbistand,  

 materialer, særligt udstyr m.v., der kan henføres til  

 projektet.
Stk. 2. Tilskud kan ikke ydes til 1)	reklamekampagner, jf. dog kapitel 5, 2)	anlægsinvesteringer, bortset fra bygnings- og  

 inventarinvesteringer, der er nødvendige forudsætninger for at  

 gennemføre projektets forsøgs- og udviklingsfaser, 3)	andel i afskrivninger, generelle drifts- og serviceudgifter m.v.,  

 bortset fra den andel, der er en nødvendig forudsætning for at  

 gennemføre projektets forsøgs- og udviklingsfaser, 4)	dækning af tabt produktion for ansøger på arealer  

 eller i lokaler, hvor innovations-, forsknings- og udviklingsarbejdet  

 gennemføres, 5)	udgifter, der er afholdt før ansøgning har været  

 behandlet af de i henhold til innovationsloven og økologiloven  

 nedsatte råd og udvalg, 6)	ansøgerens egen arbejdsindsats, jf. dog stk. 3,  

 eller 7)	finansieringsomkostninger.
 Stk. 3. Direktoratet for FødevareErhverv kan dispensere  

 fra reglen om, at der ikke ydes tilskud til ansøgerens egen  

 arbejdsindsats, hvor ansøger har en unik viden om f.eks. biologiske,  

 veterinærmæssige, regnskabsmæssige eller EDB-mæssige  

 teknikker kombineret med jordbrugs- eller fiskerifaglig viden, der er  

 nødvendig for projektets gennemførelse.
 Stk. 4. Når projektet gennemføres af forsknings-  

 og forsøgsinstitutioner, fastsættes de for et projekts  

 gennemførelse nødvendige indirekte fællesudgifter som  

 husleje, bygningsudgifter og administration m.v. til en fast fælles  

 procentsats på 20 pct. af de samlede meromkostninger.
 Stk. 5. Procentsatsen i stk. 4, kan fraviges, når  

 forsknings- og forsøgsinstitutioner i forbindelse med et konkret  

 projekts gennemførelse kan dokumentere indirekte fællesudgifter  

 på et højere niveau end 20 pct.
 Stk. 6. Salgsværdien af produkter udviklet som led i  

 projektet fratrækkes ved opgørelsen af omkostningerne.
Stk. 7. Såfremt udstyr eller inventarinvesteringer  

 har en værdi efter projektets afslutning, fastsættes der i  

 forbindelse med bevilling af tilskuddet en scrapværdi.
Værdien  

 modregnes i opgørelsen af de i § 28 nævnte meromkostninger,  

 jf. dog § 32, stk. 3.
 Stk. 8. Direktoratet for FødevareErhverv kan dispensere  

 fra kravet om opgørelse af meromkostninger med fradrag af  

 merværdiafgift.
§ 32. De tilskudsberettigede meromkostninger i  

 forbindelse med forsøgsfiskeritogter er omkostninger forbundet med  

 driften af fartøjet i den periode, forsøgsfiskeritogtet  

 gennemføres.
Omkostningerne omfatter udgifter til olie, proviantering,  

 vedligeholdelse, løn til besætning m.v.
Stk. 2. Tilskud til fiskeredskaber og materiel  

 forudsætter, at disse er nødvendige for forsøgets  

 gennemførelse.
Der kan kun i særlige tilfælde ydes tilskud  

 til faste installationer ombord (anskaffelse, montering eller  

 ændringer).
 Stk. 3. Tilskud kan i særlige tilfælde ydes i form  

 af lån af et særligt fiskeredskab, som efter forsøget  

 afleveres til Direktoratet for FødevareErhverv eller købes af  

 fiskeren til en af direktoratet fastsat scrapværdi.
 Stk. 4. Tilskud kan ved særligt risikobetonede  

 forsøgsfiskeritogter ydes i form af en minimumsgaranti, dvs. et  

 fastsat beløb pr. fiskedag, hvori fratrækkes værdien af  

 fangsten.
 Stk. 5. Det kan stilles som betingelse for tilskud, at der  

 ombord på fartøjet under togtet er videnskabelige  

 observatører, som i samarbejde med tilskudsmodtager gennemfører  

 forsøgsfiskeritogtet i overensstemmelse med projektbeskrivelsen.  

 Endvidere kan det stilles som betingelse, at der deltager et videnskabeligt  

 institut i planlægningen og afrapporteringen af togtet.
§ 33. Der kan i forbindelse med tilskud ydet i  

 henhold til lovens kapitel 3 stilles krav om fremlæggelse af  

 projektregnskaber, logbogsblade, afregninger for fangsten m.v. som  

 dokumentation for, at projektet er gennemført i overensstemmelse med  

 aftalen.
Projektregnskaber skal være attesterede af statsautoriseret  

 eller registreret revisor.
Afregninger for fangsten skal være  

 attesteret af statsautoriseret eller registreret revisor eller af bank.
 § 34. Ved projektets afslutning skal projektet  

 afrapporteres efter retningslinier, der fastsættes af Direktoratet for  

 FødevareErhverv.
 Kontrol, tilsyn og tilbagebetaling m.v.
 § 35. Direktoratet for FødevareErhverv  

 forestår den kontrol, der er nævnt i lovens § 16.
Stk. 2. Med henblik på at kontrollere gennemførte  

 foranstaltninger efter loven har Direktoratet for FødevareErhverv mod  

 behørig legitimation og uden retskendelse adgang til  

 fiskerfartøjer, jordbrugsbedrifter, eller andre virksomheder, der  

 drives af en fysisk eller juridisk person, som har modtaget tilsagn om  

 tilskud efter loven.
På tilsvarende måde har Direktoratet for  

 FødevareErhverv adgang til jordbrugsbedrifternes eller andre  

 virksomheders regnskaber, forretningsbøger, papirer m.v., herunder  

 også materiale, som opbevares i elektronisk form, for at tilvejebringe  

 oplysninger til brug for løsning af opgaver i henhold til loven eller  

 til regler, der er fastsat i medfør af loven.
 Stk. 3. Tilskudsmodtageren har pligt til at ledsage eller lade  

 en stedfortræder ledsage kontrolpersonalet og yde den nødvendige  

 bistand ved kontrollen.
 Stk. 4. Tilskudsmodtageren skal i mindst 5 år fra  

 seneste tilskudsudbetaling opbevare skatte-, moms- og driftsregnskaber, der  

 vedrører det tilsagnsår, som udbetalingen sker for.
 § 36. Direktoratet for FødevareErhverv  

 fastsætter en instruks for regnskabsføring af  

 tilskudsberettigede udgifter og for registrering af tilskudsberettigede  

 aktiviteter.
 Stk. 2. Direktoratet for FødevareErhverv  

 fastsætter en instruks for gennemførelse af revision af regnskab  

 og regnskabsaflæggelse.
 § 37. Tilskud bortfalder eller nedsættes,  

 hvis der i finansieringen af projektet indgår andre offentlige tilskud.  

 Dette gælder dog ikke tilskud fra EU-ordninger, som forudsætter  

 national medfinansiering, såfremt det samlede offentlige tilskud ikke  

 overstiger det maksimale tilskud efter den pågældende  

 EU-ordning.
Stk. 2. Direktoratet for FødevareErhverv kan dispensere  

 fra kravet om modregning af andre offentlige tilskud til de i stk. 1  

 nævnte projekter, når 1)	tilskudsmodtager er en branchesammenslutning, organisation eller  

 lignende, og 2)	projektet vedrører undersøgelse af markedsbehov og  

 afsætningsmuligheder, udvikling af markedsføringsstrategier,  

 planlægning af markedsføring, testmarkedsføring,  

 deltagelse i messer og lignende.
 Stk. 3. Til projekter, hvor der ydes tilskud efter § 7,  

 stk. 5, § 12, stk. 3, § 17, stk. 4 og § 24,  

 stk. 2, kan der indgå andre offentlige tilskud, herunder midler  

 ydet i medfør af § 7, stk. 1, i lov om administration af Det  

 Europæiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 65 af 9. februar 1996  

 samt fra andre EU-ordninger, idet det dog er en forudsætning, at  

 tilskuddene supplerer hinanden, og at de samlede nationale tilskud og tilskud  

 fra EU ikke overstiger det maksimale tilskud efter den pågældende  

 EU-ordning.
§ 38. Tilskud skal tilbagebetales med tillæg  

 af renter beregnet fra fremsættelsen af kravet om tilbagebetaling med  

 en rentesats, der svarer til diskontoen plus et tillæg på  

 2 pct., hvis projektet udnyttes kommercielt.
Direktoratet for  

 FødevareErhverv fastsætter rentesatsen for 1/2 år ad  

 gangen den 1. oktober og 1. april.
Stk. 2. Kravet om tilbagebetaling bortfalder, hvis 1)	det ydede tilskud til projektet er mindre end 750.000 kr., og 2)	projektet vedrører tilskud til små og mellemstore  

 virksomheder (SMV) eller økologiske udviklingsprojekter med et  

 kommercielt potentiale, eller 3)	tilskudsmodtager i forbindelse med tilskud ydet i henhold til  

 kapitel 2 og 3 afstår fra at søge beskyttelse af enerettigheder  

 til de nye produkter og produktionsmetoder, jf. lovens § 19,  

 stk. 2.
 Stk. 3. For hvert projekt fastsætter Direktoratet for  

 FødevareErhverv tilbagebetalingsperioden, der maksimalt kan  

 udgøre 5 år fra projektets afslutning.
Stk. 4. Tilbagebetalingskravet beregnes i form af en afgift  

 på den omsætning, herunder licensindtægter og lignende, som  

 skabes gennem projektet.
Direktoratet for FødevareErhverv  

 fastsætter afgiften som en procentdel af denne omsætning, og  

 afgiften beregnes fra det tidspunkt, hvor produktet markedsføres.  

 Tilbagebetalingsprocenten fastsættes således, at det ydede  

 tilskud kan forventes tilbagebetalt inden for den i stk. 3 nævnte  

 tilbagebetalingsperiode.
Tilbagebetalingskravet kan ikke overstige det  

 udbetalte tilskud med tillæg af påløbne renter, jf.  

 stk. 1.
Stk. 5. Tilbagebetalingskravet opgøres på  

 baggrund af en opgørelse over den omsætning, som skabes gennem  

 projektet.
Opgørelsen skal være attesteret af en  

 statsautoriseret eller registreret revisor.
 Stk. 6. Den i stk. 5 nævnte revisorattesterede  

 opgørelse over omsætningen indsendes til Direktoratet for  

 FødevareErhverv senest 18 måneder efter, at tilskudsmodtageren  

 første gang udbyder og markedsfører det tilskudsberettigede  

 projekts produkter eller produktionsprocesser.
 Stk. 7. Såfremt tilskudsmodtager inden udløbet af  

 de i stk. 6 nævnte 18 måneder standser  

 markedsføringen af det tilskudsberettigede projekts produkter eller  

 produktionsprocesser, fremsættes der ikke tilbagebetalingskrav.  

 Direktoratet for FødevareErhverv kan, når særlige  

 omstændigheder foreligger, forlænge de nævnte 18  

 måneder til 24 måneder.
 Stk. 8. Såfremt det udviklede produkt eller den  

 udviklede proces kun indgår marginalt i det solgte produkt, kan  

 Direktoratet for FødevareErhverv give dispensation til, at det  

 pågældende produkt ikke indgår i opgørelsen af  

 omsætning i henhold til stk. 6.
 Stk. 9. Der beregnes ikke rente af tilbagebetalingskrav for  

 projekter, der modtager tilskud i henhold til den fødevareteknologiske  

 forsknings- og udviklingsindsats.
 Stk. 10. Det i stk. 1 nævnte krav om  

 tilbagebetaling gælder ikke for tilskud ydet i medfør af lovens  

 kapitel 5.
 § 39. For så vidt angår tilskud ydet  

 til branchesammenslutninger og lignende, kan Direktoratet for  

 FødevareErhverv frafalde kravet om tilbagebetaling, når  

 resultaterne udnyttes kommercielt af en bredere kreds, jf. lovens § 19,  

 stk. 4.
§ 40. Direktoratet for FødevareErhverv kan  

 bestemme, at tilsagn om tilskud bortfalder helt eller delvist, og at  

 udbetalte tilskud skal tilbagebetales med tillæg af rente, jf.  

 renteloven, regnet fra fremsættelse af kravet om tilbagebetaling,  

 hvis 1)	ansøgeren ikke længere opfylder betingelserne for at  

 få tilskud, 2)	ansøgeren har givet urigtige eller vildledende oplysninger  

 eller fortiet oplysninger af betydning for tildeling af tilskuddet, 3)	tilsagnsmodtageren tilsidesætter sine pligter efter § 35  

 eller lovens § 16, stk. 3, jf. lovens § 17, stk. 1, nr.  

 3, eller pligter i medfør af regler udstedt i henhold til lovens  

 § 16, stk. 1, jf. lovens § 17, stk. 1, nr. 3, eller 4)	forudsætningerne for tilsagn om tilskud i øvrigt efter  

 Direktoratet for FødevareErhvervs skøn er væsentligt  

 forrykket, f.eks. ved en virksomheds ophør, konkurs, afhændelse  

 eller overdragelse af produktions- og salgsrettighederne.
Kapitel 8 Straffebestemmelser § 41. Medmindre højere straf er forskyldt  

 efter anden lovgivning, straffes med bøde den, der 1)	til brug for afgørelser, der træffes i henhold til  

 loven eller de i medfør af loven fastsatte regler, afgiver urigtige  

 eller vildledende oplysninger eller fortier oplysninger af betydning for  

 afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til loven eller denne  

 bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til fiskefartøjet,  

 jordbrugsbedriften eller virksomheden efter lovens § 16,  

 stk. 2, 6)	undlader at udlevere eller indsende materiale eller at yde  

 kontrolmyndigheden bistand efter lovens § 16, stk. 3.
 Stk. 2. Med bøde straffes endvidere den, der  

 overtræder bestemmelser i regler fastsat om forhold, der er omfattet af  

 loven eller denne bekendtgørelse.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 4. Skønnes en overtrædelse ikke at ville  

 medføre højere straf end bøde, kan Direktoratet for  

 FødevareErhverv tilkendegive, at sagen kan afgøres uden retslig  

 forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
Retsplejelovens § 831, stk. 1, nr. 2 og 3, finder  

 tilsvarende anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
Kapitel 9 Ikrafttrædelse § 42. Bekendtgørelsen træder i kraft  

 den 16. maj 2001.
 Stk. 2. Bekendtgørelse nr. 440 af 9. juni 1999 om  

 tilskud til produktudvikling af jordbrugs- og fiskeriprodukter samt  

 forsøgsfiskeri m.v., og bekendtgørelse nr. 881 af 11. december  

 1998 om tilskud til økologisk jordbrugsproduktion m.v. ophæves.  

 Bestemmelserne finder dog anvendelse for ansøgninger indgivet inden  

 den 16. maj 2001.
