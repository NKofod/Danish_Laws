 I medfør af § 80, stk. 3, i lov nr. 455 af 10. juni 1997 om aktiv  

 socialpolitik, til § 33 a, stk. 6, i lov om social pension, jf.  

 lovbekendtgørelse nr. 612 af 24. juni 1996, som senest ændret ved lov nr. 456  

 af 10. juni 1997, samt til § 16 a, stk. 6, i lov om delpension, jf.  

 lovbekendtgørelse nr. 226 af 5. april 1991, som senest ændret ved lov nr. 456  

 af 10. juni 1997, fastsættes efter indstilling fra bestyrelsen for  

 Arbejdsmarkedets Tillægspension:
Obligatorisk indbetaling af ATP-bidrag for  

 modtagere af Det samlede ATP-bidrag § 1.  Der indbetales bidrag til Arbejdsmarkedets  

 Tillægspension for personer i alderen 16-66 år, der modtager hjælp efter §§  

 25 og 36 eller revalideringsydelse efter § 52, stk. 1, i lov om aktiv  

 socialpolitik, jf. dog § 2.
Stk. 2.  Der betales det bidrag, der er fastsat efter §  

 15, stk. 1, i lov om Arbejdsmarkedets Tillægspension, for hver måned, der  

 udbetales hjælp eller revalideringsydelse.
Bidraget udgør 223,65 kr. pr.  

 måned.
Udbetales ydelsen for mindre end en måned, beregnes ATP-bidraget  

 forholdsmæssigt.
Betingelser for obligatorisk indbetaling af ATP-bidrag § 2 .  Ved udbetaling af hjælp efter §§ 25 og 36 er  

 det en betingelse for indbetaling af ATP-bidrag, at den pågældende har  

 modtaget hjælp efter § 25 eller § 36 i en sammenhængende periode på 6  

 måneder.
Der betales ikke bidrag for denne 6 måneders periode.
Stk. 2.  Ophører udbetalingen af hjælpen afbrydes  

 optjeningen af 6-måneders perioden.
Genoptages udbetalingen senere, uden at  

 der foreligger en ny social begivenhed, fortsætter optjeningen af 6-måneders  

 perioden.
Stk. 3.  For personer, der modtager hjælp efter §§ 25 og  

 36 eller revalideringsydelse efter 52, stk. 1, skal der kun indbetales  

 ATP-bidrag, når den månedlige ydelse, der ligger til grund for beregningen af  

 ATP-bidraget, mindst udgør 9.317 kr., når personen har forsørgelsespligt over  

 for børn.
For andre skal beløbet mindst udgøre 6.998 kr.
Beløbsgrænserne  

 nedsættes forholdsmæssigt ved udbetaling af ydelser for mindre end en måned.  

 Beløbene reguleres een gang årligt den 1. januar med satsreguleringsprocenten  

 efter lov om en satsreguleringsprocent, jf. lov om aktiv socialpolitik § 109,  

 stk. 1, nr. 6.
Stk 4.  Ved opgørelsen af ydelsen efter stk. 3 medregnes  

 beskæftigelsestillæg efter § 36, stk 2, i lov om aktiv socialpolitik.
Der  

 foretages endvidere fradrag i ydelsen efter reglerne i §§ 30-33, 39, 40, 58  

 og 59 i lov om aktiv socialpolitk Stk 5 .  Der indbetales ikke ATP-bidrag, hvis hjælpen er  

 ydet med tilbagebetalingspligt efter § 93 i lov om aktiv socialpolitik ATP-medlemmets del af ATP-bidraget § 3.  1/3 af bidraget efter § 1 betales af den person,  

 der indbetales bidrag for.
Beløbet afrundes til nærmeste hele kronebeløb.
 Stk. 2.  Kommunen tilbageholder beløbet, jf. stk. 1, ved  

 udbetaling af ydelsen.
Kommunens del af ATP-bidraget § 4.  2/3 af bidraget efter § 1 betales af kommunen.  

 Beløbet afrundes til nærmeste hele kronebeløb.
Staten refunderer 100 pct. af  

 kommunens udgifter til ATP-bidraget.
Frivillig indbetaling af ATP-bidrag for  

 modtagere af førtidspension Det samlede ATP-bidrag § 5.  For personer, der modtager førtidspension efter  

 lov om social pension eller delpension efter lov om delpension, kan der efter  

 modtagerens ønske betales bidrag til Arbejdsmarkedets Tillægspension, jf. dog  

 stk. 2.
 Stk. 2.  For personer, der modtager førtidspension, kan  

 der ikke indbetales bidrag til Arbejdsmarkedets Tillægspension, hvis  

 førtidspensionen månedsvis udgør mindre end 1.000 kr.
Stk. 3.  For modtagere af førtidspension indbetales det  

 bidrag, der er fastsat efter § 15, stk. 1, i lov om Arbejdsmarkedets  

 Tillægspension.
Bidraget udgør 223,65 kr. pr. måned.
Stk. 4.  For modtagere af delpension indbetales der  

 bidrag for hver time, der modtages delpension for.
På grundlag af det  

 årsbidrag, der er fastsat efter § 15, stk. 1, i lov om Arbejdsmarkedets  

 Tillægspension, fastsætter bestyrelsen for Arbejdsmarkedets Tillægspension et  

 timebidrag.
Bidraget udgør 1,42 kr. pr. time.
Betingelser for frivillig indbetaling af ATP-bidrag § 6.  I forbindelse med ansøgning om førtidspension  

 eller delpension giver ansøgeren meddelelse om, hvorvidt denne ønsker at  

 indbetale bidrag til Arbejdsmarkedets Tillægspension, jf. § 5, stk. 1.  

 Indbetaling af bidrag til Arbejdsmarkedets Tillægspension sker med virkning  

 fra den 1. i måneden efter, at der er truffet afgørelse om tilkendelse af  

 pension.
Stk. 2.  Modtagere af førtidspension eller delpension,  

 der ønsker at indbetale bidrag til Arbejdsmarkedets Tillægspension, jf. § 5,  

 stk. 1, giver kommunen meddelelse herom.
Indbetaling af bidrag til  

 Arbejdsmarkedets Tillægspension sker med virkning fra den 1. i måneden efter,  

 at der er forløbet en måned fra meddelelsesdatoen.
Stk. 3.  Modtagere af førtidspension eller delpension,  

 der ønsker at ophøre med indbetaling af bidrag til Arbejdsmarkedets  

 Tillægspension, giver meddelelse til kommunen herom.
Ophør med indbetaling  

 sker med virkning fra den 1. i måneden efter, at der er forløbet 6 måneder  

 fra meddelelsesdatoen.
 Stk. 4.  Betaling af bidrag til Arbejdsmarkedets  

 Tillægspension ophører ved pensionistens død fra den 1. i den følgende måned.
ATP-medlemmets del af ATP-bidraget § 7.  1/2 af bidraget efter § 5 betales af den person,  

 der indbetales bidrag for.
Beløbet for en måned nedrundes til nærmeste hele  

 kronebeløb.
 Stk. 2.  Kommunen tilbageholder beløbet, jf. stk. 1, ved  

 udbetaling af ydelsen.
Kommunens del af ATP-bidraget § 8.  1/2 af bidraget efter § 5 betales af kommunen.  

 Beløbet for en måned nedrundes til nærmeste hele kronebeløb.
Staten  

 refunderer 100 pct. af kommunens udgifter til ATP-bidraget.
Fælles bestemmelser Kommunens indbetaling til ATP § 9.  Det samlede ATP-bidrag af de enkelte ydelser  

 opgøres kvartalsvis af kommunen.
Kommunen indbetaler på de girokort, som  

 Arbejdsmarkedets Tillægspension udsender ved hvert kvartals udløb under de  

 særlige SE-numre, der anvendes til udbetaling af ydelserne.
Indbetalingen  

 skal foretages på mindst 2 SE-numre, der hver for sig dækker - hjælp efter §§ 25 og 36 samt revalideringsydelse i lov om aktiv  

 socialpolitik - førtidspension og delpension.
Bidragene efter § 1 og § 5 forfalder til betaling den 1. i måneden efter  

 hvert kvartals udløb.
Kommunen betaler det samlede bidrag til  

 Arbejdsmarkedets Tillægspension senest den 14. i måneden efter hvert kvartals  

 udløb.
For bidrag, der skal indbetales i januar måned, er sidste rettidige  

 indbetalingsdag dog den 20. januar.
Stk. 2.  Hvis kommunen ikke indbetaler bidraget  

 rettidigt, ifalder den ansvar for betaling af renter for forsinket  

 indbetaling.
Renten opkræves af Arbejdsmarkedets Tillægspension og udgør 1  

 1/2 pct. af det samlede bidrag for hver påbegyndt måned regnet fra kvartalets  

 udløb.
Kommunens indberetning til ATP § 10.  Kommunen indberetter en gang om året under de i  

 § 9, stk. 1, nævnte særskilte SE-numre til Arbejdsmarkedets Tillægspension  

 det samlede ATP-bidrag, der er indbetalt for hver enkelt ydelsesmodtager.  

 Indberetningen sker på den årlige oplysningsseddel til Told- og  

 Skatteregionen, som videresender oplysningerne til Arbejdsmarkedets  

 Tillægspension.
Tilbagebetaling af ATP-bidrag § 11.  Hvis et medlem skal tilbagebetale en ydelse,  

 der er nævnt i denne bekendtgørelse, skal indbetalte ATP-bidrag af denne  

 ydelse overføres fra Arbejdsmarkedets Tillægspension til kommunen.
 Ikrafttræden m.v.
 § 12.  Bekendtgørelsen træder i kraft den 1. juli 1998  

 og finder anvendelse ved udbetaling af de sociale ydelser, der er nævnt i  

 denne bekendtgørelse, og som vedrører perioden fra og med 1. juli 1998.
 Stk 2.  Samtidig ophæves Socialministeriets  

 bekendtgørelse nr. 915 af 17. oktober 1996 om indbetaling af ATP-bidrag for  

 modtagere af kontanthjælp og forskellige andre ydelser.
 Stk. 3 .  Ved opgørelse af 6-måneders perioden efter §  

 2, stk. 1, kan medregnes perioder før 1. juli 1998, hvor der er udbetalt  

 ydelser omfattet af § 2, stk. 1, i bekendtgørelse nr. 915 af 17. oktober 1996  

 om indbetaling af ATP-bidrag for modtagere af kontanthjælp og forskellige  

 andre ydelser.
