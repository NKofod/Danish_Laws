Nr LSF 205 Forslag til Lov om projektering af udretning af jernbanestrækningen fra  

 Eriknauer til Horsens og fra Horsens til Skanderborg Fremsat af trafikministeren (Bjørn Westh) den 19. marts 1997 Vedtaget ved tredjebehandling den 13. maj 1997 Lov nr. 342 af 20/05/1997 § 1. Trafikministeren bemyndiges til at undersøge og projektere en udretning af jernbanestrækningen fra Eriknauer til Horsens med hertil hørende anlæg som erstatning for den eksisterende jernbanestrækning i en korridor syd for Hatting.
 § 2. Trafikministeren bemyndiges til at undersøge og  

 projektere en udretning af jernbanestrækningen fra Horsens til Skanderborg  

 med hertil hørende anlæg som erstatning for den eksisterende  

 jernbanestrækning i to alternative korridorer:
 1) Fra Horsens mod nord i en korridor, der er placeret øst for Den  

 Midtjyske Motorvej (M 60) og vest for Egebjerg, Gedved og Tebstrup, indtil  

 korridoren mødes med den eksisterende jernbanestrækning syd for Skanderborg.
 2) Fra Horsens mod nord i en korridor, der er placeret vest for den  

 eksisterende jernbanestrækning, Kattrup og Brørup og øst for Egebjerg, Gedved  

 og Tebstrup, indtil korridoren mødes med den eksisterende jernbanestrækning  

 syd for Skanderborg.
 § 3. Såfremt der i tiden, indtil forslag til anlægslov for  

 baneudretning af en af de i §§ 1 og 2 nævnte jernbanestrækninger kan være  

 udarbejdet og vedtaget, projekteres eller udføres bebyggelse eller andre  

 foranstaltninger, som i væsentlig grad skønnes at ville vanskeliggøre eller  

 væsentligt fordyre en senere gennemførelse af anlæggene, kan trafikministeren  

 erhverve de arealer m.v., der er fornødne til anlæggenes gennemførelse.
 Stk. 2. Erhvervelse kan om fornødent ske ved ekspropriation efter  

 reglerne i lov om fremgangsmåden ved ekspropriation vedrørende fast ejendom.
 § 4. Loven træder i kraft dagen efter bekendtgørelsen i  

 Lovtidende.
Oprindeligt fremsat forslag § 1. Trafikministeren bemyndiges til at undersøge og projektere en  

 udretning af jernbanestrækningen fra Eriknauer til Horsens med hertil hørende  

 anlæg som erstatning for den eksisterende jernbanestrækning i en korridor syd  

 for Hatting.
 § 2. Trafikministeren bemyndiges til at undersøge og projektere en  

 udretning af jernbanestrækningen fra Horsens til Skanderborg med hertil  

 hørende anlæg som erstatning for den eksisterende jernbanestrækning i to  

 alternative korridorer:
 1) Fra Horsens mod nord i en korridor, der er placeret øst for Den  

 Midtjyske Motorvej (M 60) og vest for Egebjerg, Gedved og Tebstrup, indtil  

 korridoren mødes med den eksisterende jernbanestrækning syd for Skanderborg.
 2) Fra Horsens mod nord i en korridor, der er placeret vest for den  

 eksisterende jernbanestrækning, Kattrup og Brørup og øst for Egebjerg, Gedved  

 og Tebstrup, indtil korridoren mødes med den eksisterende jernbanestrækning  

 syd for Skanderborg.
 § 3. Såfremt der i tiden, indtil forslag til anlægslov for  

 baneudretning af en af de i §§ 1 og 2 nævnte jernbanestrækninger kan være  

 udarbejdet og vedtaget, projekteres eller udføres bebyggelse eller andre  

 foranstaltninger, som i væsentlig grad skønnes at ville vanskeliggøre eller  

 væsentligt fordyre en senere gennemførelse af anlæggene, kan trafikministeren  

 erhverve de arealer m.v., der er fornødne til anlæggenes gennemførelse.
 Stk. 2. Erhvervelse kan om fornødent ske ved ekspropriation efter  

 reglerne i lov om fremgangsmåden ved ekspropriation vedrørende fast ejendom.
 § 4. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Baggrunden for lovforslaget I rammeaftalen om DSB af november 1994 mellem Socialdemokratiet, Det  

 Radikale Venstre, Centrumdemokraterne, Venstre og Det konservative Folkeparti  

 blev det tilkendegivet, at der skal ske en udvikling i DSB i overensstemmelse  

 med forudsætningerne i Trafikplan 2005, hvorefter der satses på jernbanens  

 stærke sider og relative styrke i forhold til andre transportformer.
Som  

 bidrag til denne udvikling blev det aftalt, at der iværksættes et  

 analysearbejde vedrørende opgradering og en videre elektrificering af DSBs  

 hovedstrækninger i Jylland.
 I den politiske aftale af 24. oktober 1996 vedrørende DSB - som var et  

 supplement til DSB-rammeaftalen af november 1994 - aftalte parterne, at der  

 fremsættes forslag til anlægslov vedrørende baneudretning i Østjylland på  

 strækningen Fredericia-Århus.
Det er efterfølgende i januar 1997 mellem parterne aftalt, at Folketingets  

 behandling af baneudretningen opdeles i to faser, således at der først  

 fremsættes forslag til projekteringslov.
Herved bliver der mulighed for  

 yderligere analyser og undersøgelser, inden der træffes beslutning om  

 linieføringen mellem Horsens og Skanderborg, hvor særlige forhold gør sig  

 gældende.
Det forudsættes, at anlægslov kan fremsættes i anden del af  

 samlingen 1997/98 med henblik på endelig beslutning.
Projektet koordineres med opgradering og elektrificering af  

 banestrækningen Fredericia-Eriknauer og Skanderborg-Århus.
Den valgte  

 procedure vedrørende strækningen Eriknaur-Skanderborg påregnes ikke at  

 medføre forsinkelser i forhold til færdiggørelsen af det samlede  

 anlægsarbejde, herunder den igangsatte elektrificering af jernbanestrækningen  

 mellem Fredericia og Århus, der gennemføres med hjemmel i lov nr. 206 af 23.  

 maj 1979, og som snarest forventes påbegyndt fra Århus.
Togtrafikken skal vinde markedsandele ved at tilbyde et attraktivt  

 produkt.
En vigtig kvalitetsparameter er rejsetid.
Det gælder såvel for  

 pendlere, som for rejsende over længere afstande.
Den østjyske længdebane blev taget i brug i 1868. Banen er dobbeltsporet  

 og følger et bugtet forløb.
Fra Eriknauer syd for Horsens til Skanderborg er  

 banestrækningen på 32,5 km, hvilket er ca. 50 % længere end den tilsvarende  

 vejstrækning.
Ingen af de mindre bysamfund på strækningen bliver i dag  

 betjent af regionaltog.
På banen afvikles en betydelig persontrafik, der  

 forventes at stige kraftigt efter ibrugtagning af den faste forbindelse over  

 Storebælt.
En udretning af banen med en mere direkte linieføring vil medføre, at  

 banen bliver ca. 10 km kortere end den nuværende strækning.  

 Strækningsafkortningens præcise størrelse afhænger af den valgte linieføring,  

 jf. vedlagte bilag.
Baneudretningen betyder, at rejsetiden vil blive  

 reduceret ca. 6 minutter.
Baneudretningen medfører derfor en nedsættelse af  

 den samlede rejsetid både for rejsende mellem de større østjyske byer og for  

 rejsende mellem landsdelene.
Med det nuværende antal tog på strækningen  

 medfører afkortningen endvidere en besparelse på omkring 200.000 togkm  

 årligt, hvilket har økonomiske og miljømæssige fordele, og samtidig øges  

 strækningens kapacitet.
2. Økonomiske forhold Et vigtigt mål for projekteringsfasen er at mindske usikkerheden for  

 anlægsoverslaget ved at optimere linieføring, tekniske krav og metoder samt  

 at få fastlagt hvilke miljøforanstaltninger, der er nødvendige.
Indpasningen  

 i landskabet er et forhold af særlig betydning for dette projekt.
Projektet kan kun prissættes med stor usikkerhed på nuværende tidspunkt,  

 idet omkostningerne ved den landskabsmæssige indpasning ikke kan angives med  

 præcision, før der er foretaget en række yderligere undersøgelser.
Der er  

 udarbejdet et foreløbigt skøn, hvorefter anlægsudgiften er ca. 1 mia. kr.  

 inkl. udgiften til elektrificering af den nye strækning.
I skønnet er ikke  

 indeholdt udgiften til elektrificering og opgradering af den øvrige del af  

 strækningen Fredericia-Århus.
 Udgifterne til analyse-, undersøgelses- og projekteringsarbejdet i  

 perioden, til anlægslov kan fremsættes, forventes at andrage ca. 25 mio. kr.  

 Projekteringsarbejdet forestås af Banestyrelsen, og udgifterne vil blive  

 afholdt inden for styrelsens bevillingsrammer.
3. Miljømæssige konsekvenser Der vil blive foretaget undersøgelser af baneudretningens effekt på  

 miljøet.
For de to korridorer fra Horsens til Skanderborg vil undersøgelserne  

 blive gennemført i et omfang, der er tilstrækkeligt til, at der kan træffes  

 beslutning om, hvilken linieføring, der skal vælges, i overensstemmelse med  

 VVM-direktivet.
Der vil blive lagt særlig vægt på at undersøge de  

 landskabsmæssige forhold på grund af områdets særlige karakter.
Desuden  

 beskrives de miljømæssige forbedringer, der kan opnås langs den eksisterende  

 jernbanestrækning, hvis denne nedlægges i forbindelse med udretningen.
I forbindelse med projekteringen forventes undersøgelser gennemført i  

 samarbejde med de berørte amtskommuner og kommuner, der ligeledes vil blive  

 inddraget i egentlige høringsrunder.
Desuden vil offentligheden - herunder  

 interesseorganisationer - blive informeret og få mulighed for at fremkomme  

 med synspunkter i projekteringsfasen.
 Offentlighedsfasen er allerede begyndt, idet Banestyrelsen i februar i år  

 har informeret lokalt om projektet ved omdeling af en informationsavis som  

 indstik i regionale dagblade og lokalaviserne i de tre berørte kommuner.
Offentligheden vil blive informeret om begge linieføringsmuligheder, og  

 vil få mulighed for at fremkomme med synspunkter.
Der vil blive fremsendt  

 materiale til offentlige myndigheder, interessorganisationer, foreninger m.v.  

 og informationsmateriale vil blive fremlagt på biblioteker og rådhuse.  

 Desuden vil der blive afholdt offentlige orienteringsmøder.
Henvendelser fra  

 offentligheden vil indgå i beslutningsprocessen.
Høringsfasen bidrager til at  

 forbedre beslutningsgrundlaget for anlægsloven - især for valget af  

 linieføring fra Horsens til Skanderborg.
Når der er truffet beslutning om hvilken linieføring, der skal vælges, vil  

 der i forbindelse med projektering af anlægget blive afholdt offentlig  

 høring.
De indkomne henvendelser vil indgå i beslutningsgrundlaget for det  

 endelige anlæg.
4. EU- retlige aspekter Forslaget indeholder ikke EU-retlige aspekter.
5. Høring Lovforslaget har været sendt til høring hos Statsministeriet,  

 Justitsministeriet, Finansministeriet samt Miljø- og Energiministeriet.  

 Endvidere er forslaget sendt til høring i de berørte amtskommuner og  

 kommuner, hvis udtalelser vil blive oversendt til Folketingets Trafikudvalg  

 ledsaget af de kommentarer, som udtalelserne måtte give anledning til.
Bemærkninger til de enkelte bestemmelser Til § 1 Bestemmelsen giver hjemmel til at udrette den eksisterende  

 jernbanestrækning fra Eriknauer til Horsens ved at undersøge og projektere en  

 ny jernbanestrækning syd for Hatting i et mere direkte forløb.
 Der henvises i øvrigt til vedhæftede bilag med kort over korridoren.
 Til § 2 Bestemmelsen giver hjemmel til at udrette den eksisterende  

 jernbanestrækning i to alternative korridorer fra Horsens til Skanderborg.
Den miljømæssige påvirkning fra de forskellige alternativer berører især  

 banens indpasning i det kuperede terræn med mulig visuel og støjmæssig  

 påvirkning af naturområder og rekreative områder.
En mulig støjpåvirkning  

 afhænger af det konkrete linieforløb og mulighederne for støjdæmpende  

 foranstaltninger.
 Bestemmelsen i nr. 1 giver hjemmel til at analysere og projektere en  

 vestlig linieføring (løsning 1) fra Horsens mod nord, vest for Egebjerg,  

 langs motorvej E 45 på dennes østlige side ind til vest for Tebstrup,  

 hvorefter den nordvest for Tebstrup føres mod nordøst, til den mødes med den  

 eksisterende banestrækning umiddelbart syd for Skanderborg Sø.
 Bestemmelsen i nr. 2 giver hjemmel til at analysere og projektere en  

 linieføring (løsning 2) af en korridor, der løber mod nord fra Horsens.  

 Herefter passerer den i nordøstlig retning syd eller nord om Hansted,  

 hvorefter den føres mod nord i en linieføring øst for Hansted Skov, Gedved og  

 Tebstrup og vest for Kattrup og Brørup, til den mødes med den eksisterende  

 jernbanestrækning umiddelbart syd for Skanderborg Sø.
 For at drage fuld fordel af hastighedsmulighederne på de nye strækninger  

 vil en eventuel ændring af de spormæssige forhold på Horsens Station blive  

 undersøgt, uden at stationen dermed flyttes.
 Det er ikke hensigten at anlægge stationer på den nye strækning, idet  

 strækningen ikke projekteres nær bysamfund med et tilstrækkeligt  

 passagerunderlag.
Det forudsættes, at det undersøges, om den eksisterende jernbanestrækning  

 nedlægges, idet der ikke er stationer/standsningssteder på strækningen.
De  

 miljømæssige og økonomiske konsekvenser af at nedlægge strækningen vil blive  

 belyst som led i projekteringsarbejdet.
 Der henvises i øvrigt til vedlagte kortbilag.
Til § 3 Erhvervelse af arealer til jernbaneformål finder normalt  

 først sted i umiddelbar tilknytning til anlægsarbejdets påbegyndelse.  

 Bestemmelsen giver trafikministeren hjemmel til forlods at erhverve arealer  

 m.v. - om fornødent ved ekspropriation som anses for nødvendige til  

 anlæggenes gennemførelse.
Bestemmelsen forudsættes anvendt til erhvervelse af  

 ejendomme, på hvilke der planlægges eller udføres bebyggelse eller lignende  

 foranstaltninger, der skønnes at ville vanskeliggøre eller væsentligt fordyre  

 gennemførelse af anlæggene.
 Til § 4 Efter denne bestemmelse træder loven i kraft dagen efter  

 bekendtgørelsen i Lovtidende.
Skriftlig fremsættelse (19. marts 1997) Trafikministeren (Bjørn Westh):
 Hermed tillader jeg mig for det høje Ting at fremsætte:
 Forslag til lov om projektering af udretning af jernbanestrækningen  

 fra Eriknauer til Horsens og fra Horsens til Skanderborg.
(Lovforslag nr.
L 205).
I rammeaftalen om DSB af november 1994 mellem Socialdemokratiet, Det  

 Radikale Venstre, Centrumdemokraterne, Venstre og Det konservative Folkeparti  

 blev det tilkendegivet, at der skal ske en udvikling i DSB, hvorefter der  

 satses på jernbanens stærke sider og relative styrke i forhold til andre  

 transportmidler.
Som bidrag til denne udvikling blev det aftalt, at der  

 iværksættes et analysearbejde vedrørende opgradering og elektrificering af  

 DSBs hovedstrækninger i Jylland.
 I den politiske aftale af 24. oktober 1996 vedrørende DSB, som var et  

 supplement til DSB-rammeaftalen af november 1994, aftalte parterne at  

 fremsætte et forslag til anlægslov vedrørende baneudretning i Østjylland på  

 strækningen Fredericia - Århus.
 Det er efterfølgende i januar 1997 mellem parterne bag aftalen af 24.  

 oktober 1996 truffet en beslutning om, at der fremsættes forslag til  

 projekteringslov i stedet, således at der bliver mulighed for yderligere  

 analyser og undersøgelser vedrørende strækningen fra Horsens til Skanderborg,  

 hvor særlige forhold gør sig gældende.
 Banen vil, da den er ca. 10 km kortere end den nuværende linieføring, give  

 både miljømæssige og økonomiske fordele samtidig med, at rejsetiden for alle  

 tog bliver forkortet.
 Lovforslaget medfører, at beslutningen om, hvilken linieføring der skal  

 vælges, kan træffes på det bedst tænkelige grundlag, inden der fremsættes  

 anlægslov, og det vil bedre muligheden for at inddrage offentligheden i  

 beslutningsprocessen.
I forbindelse med projekteringen forventes undersøgelser gennemført i  

 samarbejde med de berørte amtskommuner og kommuner, der ligeledes vil blive  

 inddraget i egentlige høringsrunder.
Desuden vil offentligheden - herunder  

 interesseorganisationer - blive informeret og få mulighed for at fremkomme  

 med synspunkter i projekteringsfasen.
Et vigtigt mål for projekteringsfasen er at mindske usikkerheden for  

 anlægsoverslaget ved at optimere linieføring, tekniske krav og metoder samt  

 at få fastlagt hvilke miljøforanstaltninger, der er nødvendige.
Indpasningen  

 i landskabet er et forhold af særlig betydning for dette projekt.
 Lovforslaget giver mig bemyndigelse til at projektere en udretning af den  

 eksisterende jernbanestrækning fra Eriknauer til Horsens ved at undersøge og  

 projektere en ny jernbanestrækning syd for Hatting i et mere direkte forløb.
 Desuden giver lovforslaget mig bemyndigelse til at projektere en udretning  

 af den eksisterende jernbanestrækning i to alternative korridorer fra Horsens  

 til Skanderborg.
Det har først været muligt at færdiggøre grundlaget for lovforslaget i  

 slutningen af februar, hvilket er årsagen til, at forslaget fremsættes på  

 dette sene tidspunkt.
Det er endvidere fundet hensigtsmæssigt, at  

 lovforslaget fremsættes samtidig med forslag til lov om udbygning af  

 Frederikssundsbanen og forslag til lov om projektering af jernbaneanlæg  

 København-Ringsted.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
