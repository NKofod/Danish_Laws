AFTALEMEMORANDUM MELLEM REGERINGERNE I KONGERIGET DANMARK OG DET FORENEDE  

 KONGERIGE STORBRITANNIEN OG NORDIRLAND OM DET FORENEDE KONGERIGETS  

 FAKTURERING OG OPKRÆVNING AF EN ROUTE AFGIFTER PÅLAGT AF DANMARK Regeringerne i Kongeriget Danmark og Det forenede Kongeriget  

 Storbritannien og Nordirland har indgået dette aftalememorandum ud fra et  

 ønske om at udfærdige en aftale om fakturering og opkrævning af afgifter, der  

 pålægges af den danske regering efter anmodning fra den internationale civile  

 luftfartsorganisations (ICAO's) råd i henhold til art.
XIV i aftale om  

 fællesfinansiering af visse luftfartstjenester i Grønland og på Færøerne, som  

 blev fremlagt til underskrift i Geneve den 25. september 1956, som ændret ved  

 protokollen, der blev fremlagt til underskrift i Montreal den 3. november  

 1982 (»Aftalen«), og som krævet i Rekommendation nr. 7 fra den 2.  

 konference om de dansk-islandske fællesfinansieringsaftaler af 1956.
1.1. Regeringen i Det forenede Kongerige vil under forudsætning af den  

 nødvendige godkendelse fra Parlamentet udfærdige bestemmelser om opkrævning  

 af afgifter (inkl. det gebyr, der henvises til i stk. 2.5.) for  

 luftfartstjenester, som Danmarks regering i henhold til aftalen stiller til  

 rådighed, således at de nævnte afgifter bliver betalt til  

 luftfartsmyndighederne i Det forenede Kongerige (»de britiske  

 myndigheder«) af brugeren af det enkelte luftfartøj, uanset hvor det er  

 registreret, og 1.2. Flyvning mellem nedennævnte områder skal, for så vidt de opfylder  

 betingelsen i stk. 1.1. c), også tages i betragtning og skal beregnes som  

 følger:
 Grønland og Canada, Grønland og Amerikas forenede Stater, Grønland og  

 Island eller Island og Europa - med en tredjedel af flyvningen; Grønland og  

 Europa, Island og Canada eller Island og Amerikas forenede Stater - med to  

 tredjedele af flyvningen; flyvning til eller fra Europa eller Island, der  

 uden at passere Nordamerikas kyst passerer 30 grader vestlig længde nord for  

 den 45. nordlige breddegrad - med en tredjedel af flyvningen.
 For stk. 1.1. og 1.2. gælder følgende:
 2.1. I henhold til ovennævnte vil de britiske myndigheder fakturere og  

 opkræve afgifter og gebyrer i henhold til denne aftale med hensyn til  

 flyvninger foretaget den 1. januar 1983 eller senere.
 2.2. Afgiftssatsen for hver enkelt flyvning foretaget den 1. januar 1983  

 eller senere er pund 8,81 p, hvilket er den sats i pund sterling, der ifølge  

 meddelelse fra Danmarks regering til Det forenede Kongeriges regering svarer  

 til den sats, ICAO's råd har fastsat.
 2.3. Afgiftssatsen fastsat i stk. 2.2. vil være gældende for hvert af de  

 efterfølgende år efter 1983, medmindre den ændres i overensstemmelse med stk.  

 2.4.
2.4. Såfremt ICAO's råd beslutter, at afgiftssatsen skal ændres, vil  

 Danmarks regering meddele Det forenede Kongeriges regering den nye sats  

 omregnet til pund sterling.
Herudover kan Danmarks regering, såfremt der på  

 noget tidspunkt sker en væsentlig ændring i valutakursen mellem den danske  

 krone og pund sterling, meddele Det forenede Kongeriges regering satsen i  

 pund sterling efter den nye kurs.
I denne henseende vil en ændring på mindre  

 en 10% i værdien af pund sterling i relation til den danske krone ikke blive  

 anset for væsentlig.
Danmarks regering er indforstået med, at der skal hengå  

 mindst tre måneder mellem meddelelsen om en ændring og tidspunktet for  

 ikrafttræden af de nødvendige ændringen til bestemmelserne anført i stk. 1.1.
 2.5. I forbindelse med fakturering til brugeren vil de britiske  

 myndigheder til afgiften lægge et gebyr, der ikke må overstige 5% af  

 afgiften, til dækning af de britiske m yndigheders udgifter i forbindelse med  

 opkrævning og fakturering (ud over omkostningerne anført i stk. 4.4.). De  

 britiske myndigheder vil fra tid til anden informere luftfartsdirektoratet i  

 Danmark (»LFD«) om grundlaget for udregning af gebyret.
3.1. Brugerens ydelse forfalder til betaling ved udførelsen af den  

 pågældende flyvning og er betalbar i pund sterling til de britiske  

 myndigheder af den person, som er bruger af luftfartøjet på tidspunktet for  

 den pågældende flyvning.
Hvis der skulle opstå tvivl om, hvem der er  

 brugeren, kan de britiske myndigheder meddele den formodede ejer på  

 tidspunktet for flyvningen, at de vil anse ham som bruger, indtil han kan  

 bevise, at en anden person er brugeren, og at han, indtil han beviser dette,  

 er forpligtet til at betale.
Alle henvisninger til »brugeren« i  

 dette Memorandum skal forstås i overensstemmelse hermed.
3.2. De beløb, der modtages af de britiske myndigheder i henhold til denne  

 aftale (bortset fra gebyrerne anført i stk. 2.5.), skal een gang om måneden  

 overføres i pund sterling af de britiske myndigheder til LFD med angivelse af  

 det totale beløb, der overføres, opdelt efter brugernes nationalitet.
Det  

 forenede Kongeriges regering vil lette overførslen af de anførte beløb i pund  

 sterling i Danmark.
 4.1. LFD vil en gang ugentligt informere de britiske myndigheder om  

 flyvninger gennem Sondrestrom flyveinformationsregion med oplysninger om  

 følgende enkeltheder:
 4.2. De to regeringer skal bestræbe sig på at indhente lignende  

 oplysninger til brug for de britiske myndigheder for så vidt angår flyvninger  

 omfattet af denne aftale, som gennemflyver flyveinformationsregioner, der  

 administreres af andre regeringer, og som strækker sig nord for den 45.  

 nordlige breddegrad bortset fra de flyvninger, hvor luftfartøjet passerer  

 Fir-grænsen til Sondrestrom eller Shanwick Oceanic flyveinformationsregioner.
4.3. Det forenede Kongeriges regering vil sikre, at de britiske  

 myndigheder gør deres yderste for at indkassere de skyldige beløb i henhold  

 til stk. 1.1., og at de britiske myndigheder med inkasseringen af de skyldige  

 beløb, rådfører sig med LFD med henblik på den bedste fremgangsmåde.
Danmarks  

 regering anerkender Det forenede Kongeriges domstoles kompetence til at  

 indkassere de skyldige beløb, uanset den pågældende luftfartøjsbrugers  

 nationalitet,og uanset hvor de n betalingspligtige handling fandt sted.
4.4. De britiske myndigheder er ikke forpligtet til at tilbageholde noget  

 luftfartøj eller til at iværksætte retssager for at inddrive skyldige beløb,  

 ligesom de britiske myndigheder ikke vil tage nogen af disse forholdsregler i  

 anvendelse uden luftfartsdirektoratets samtykke.
Såfremt de britiske  

 myndigheder tager forholdsregler i anvendelse med luftfartsdirektoratets  

 samtykke, skal Danmarks regering holde de britiske myndigheder skadesløs for  

 alle omkostninger og andre udgifter opstået i forbindelse hermed samt for  

 ethvert retligt erstatningsansvar i forbindelse med tilbageholdelsen af  

 luftfartøjet, uanset hvordan sådanne omkostninger, udgifter eller  

 erstatningsansvar måtte opstå.
 4.4. De to regeringer kan beslutte, at bestræbelser i henhold til denne  

 aftale på at indkassere et bestemt skyldigt beløb skal indstilles, hvorefter  

 sagen skal afgøres i overensstemmelse med aftaler, der er eller vil blive  

 fastsat i henhold til overenskomsten.
5. Det forenede Kongeriges regering skal pålægge de  

 britiske myndigheder dels at føre nøje regnskab over deres indtægter i  

 forbindelse med denne aftale, dels at tillade LFD og ICAO at kontrollere  

 disse regnskaber med dertil hørende bilag med rimelige mellemrum.
Regnskabet  

 og bilagene skal opbevares af de britiske myndigheder med henblik herpå  

 indtil tre år efter det tidspunkt, hvor brugeren var forpligtet til at  

 betale.
6. Denne aftale finder ikke anvendelse på militære  

 luftfartøjer.
Et luftfartøj, der er optaget på et lands civile  

 luftfartøjsregister, anses ikke som militært luftfartøj.
 7.1. Denne aftale kan opsiges skriftligt af hver af regeringerne med ikke  

 under 12 måneders varsel, idet opsigelsen af aftalen først har gyldighed fra  

 den sidste dag i det år, der følger efter det år, i hvilket opsigelsen blev  

 meddelt.
 7.2. Denne aftale skal gennemgås af de to regeringer efter ønske fremsat  

 af een af parterne, såfremt aftalen opsiges af een af parterne, eller såfremt  

 der sker væsentlig ændring i arbejdsgangen vedrørende aftalen.
8. Uoverensstemmelser mellem de to regeringer i  

 forbindelse med fortolkningen eller anvendelsen af denne aftale skal afgøres  

 ved henvisning til en voldgiftsmand udpeget af begge regeringer i fællesskab,  

 eller, hvis regeringerne ikke kan opnå enighed om en voldgiftsmand, der kan  

 accepteres af begge parter, af præsidenten for Europa-domstolen, forudsat han  

 er hverken britisk eller dansk statsborger, eller, såfremt han er statsborger  

 i et af disse lande, af den dommer, der har den næststørste anciennitet i  

 henhold til art. 6 i procedurereglerne for denne domstol, og som ejheller er  

 britisk eller dansk statsborger.
De to regeringer skal rette sig efter  

 voldgiftsmandens afgørelser.
London, 2. december 1982 For regeringen i Kongeriget Danmark I.J.
Kelland For regeringen i Det forenede Kongerige Storbritannien og Nordirland J.W.D.
Gray Aftalememorandummet trådte ifølge stk. 2.1. i kraft den 1. januar 1983.
