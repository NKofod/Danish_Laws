(Til de højere  

 uddannelsesinstitutioner, Danmarks Journalisthøjskole, Teknika, Danmarks edb-center for  

 forskning og uddannelse - UNI C, Forskningssekretariatet og Styrelsen  

 for Statens Uddannelsesstøtte) Som det fremgår af Finansministeriets cirkulære LP.nr. 029/87 af 5. maj  

 1987 om godtgørelse af merudgifter ved tjenesterejser i Danmark (bortset fra  

 Grønland) og på Færøerne og den som bilag 1 til cirkulæret vedhæftede aftale  

 af 29. april 1987 mellem Finansministeriet og Statstjenestemændenes  

 Centralorganisation I, Statstjenestemændenes Centralorganisation II,  

 Akademikernes Centralorganisation og Lærernes Centralorganisation - hvortil i  

 øvrigt i det hele henvises - er adgangen til at indgå lokale aftaler om  

 særlige regler for godtgørelse af merudgifter ved tjenesterejser på visse  

 områder decentraliseret.
 Den ministeriet således meddelte bemyndigelse delegeres herved med  

 virkning fra dags dato til institutionerne.
 De i cirkulærets punkt 4 og 5 anførte eksemplarer af indgåede aftaler vil  

 være at fremsende til Finansministeriet gennem ministeriet, hvorfor  

 institutionerne anmodes om til Undervisningsministeriet, løn, og  

 personaleafdelingens 3. kontor - under henvisning til j.nr. 1987-4240-8 - at  

 fremsende kopi af indgåede aftaler i 11 eksemplarer.
 Institutionerne bemyndiges endvidere med virkning fra dags dato dels til i  

 særlige tilfælde at meddele godkendelse af godtgørelse af større udgifter til  

 hotelværelse end de i aftalens § 9, stk. 1, anførte maksimumsbeløb, dels til  

 at dispensere fra reglerne i § 12 om nedsættelse af satserne for  

 hoteldispositionsbeløbet efter 28 døgn, når der foreligger særlige forhold,  

 således at en nedsættelse ville forekomme urimelig.
 Det skal samtidig til orientering meddeles, at Statstjenestemændenes  

 Centralorganisation II ved skrivelse af 28. oktober 1987 har meddelt, at  

 bl.a. er følgende medlemsorganisationer blevet bemyndiget til at indgå  

 aftaler i henhold til time- og dagpengeaftalens § 21: Foreningen af Tekniske  

 og Administrative Tjenestemænd (TAT), Dansk Socialrådgiverforening,  

 Bibliotekarforbundets gruppe af statsansatte bibliotekarer samt  

 Sammenslutningen af Statstjenestemandsansatte Sygeplejersker, samt  at  

 Statstjenestemændenes Centralorganisation I ved skrivelse af 13. november  

 1987 har meddelt, at samtlige tilsluttede organisationer er blevet bemyndiget  

 til at indgå aftaler i henhold til time- og dagpengeaftalens § 21, jfr.  

 Finansministeriets cirkulære af 5. maj 1987.
 P.m.v.
 e.b.
Ruth Jensen fm.
