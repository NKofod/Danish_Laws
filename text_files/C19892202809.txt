(Til rektorerne for samtlige 2-årige  

 hf-kurser og forstanderne for samtlige enkeltfagskurser) I henhold til bekendtgørelse nr. 689 af 2. november 1987  

 (hf-bekendtgørelsen) og bekendtgørelse nr. 338 af 11. juli 1983 om  

 prøveforberedende enkeltfagsundervisning m.v. for voksne med senere ændringer  

 fastsættes følgende om klasser og hold på kurser til højere  

 forberedelseseksamen.
2-årige kurser   I.
Klasser.
Ved en klasse forstås en undervisningsenhed, der etableres ved  

 undervisningens begyndelse i 1.hf og hvis elever undervises sammen i  

 fællesfagene.
En klasse må højst omfatte 28 elever.
Antallet af klasser ved det enkelte kursus fastsættes af amtsrådet efter  

 reglerne i bekendtgørelse om fordeling af ansøgere til de 2-årige hf-kurser  

 til højere forberedelseseksamen.
For private kursus træder kursus' bestyrelse  

 i amtsrådets sted.
II.
Hold.
Ved et hold forstås en undervisningsenhed (en gruppe elever), der  

 undervises sammen i et fag i et semester.
Et hold, som kursus har tilbudt,  

 kan kun etableres, hvis mindst 7 elever er tilmeldt ved holdets endelige  

 etablering.
Et hold kan bestå af elever fra samme klasse eller fra flere  

 klasser og må ikke omfatte mere end 28 elever.
Enkeltfagskurser   III.
Hold.
Ved et hold forstås en undervisningsenhed (en gruppe kursister), der  

 undervises sammen i et fag i et semester.
Hold med undervisning, der  

 forbereder til højere forberedelseseksamen, oprettes efter bestemmelserne i  

 bekendtgørelse om prøveforberedende enkeltfagsundervisning for voksne m.v. §  

 12.
 Antallet af kursister på et hold må ikke overstige 28.
Fællesbestemmelser:   IV.
Holdsammenlægninger.
Etablerede parallelhold sammenlægges ved semesterskift, hvis det samlede  

 antal elever ikke overstiger 28, og hvis den allerede givne undervisning gør  

 det muligt.
Rektor/forstander kan ved etableringen af et hold pålægge lærere  

 og elever at samordne undervisningen i en sådan grad, at sammenlægning er  

 mulig.
V.
Laboratorietimer i fysik, kemi, biologi, og idræt som tilvalgsfag .
Hvis et hold i ovennævnte fag omfatter mere end 17 elever, vil der kunne  

 ske deling af holdet i forbindelse med elevernes eksperimentielle arbejde.  

 Det antal ekstra timer, i hvilke der herved udføres elevøvelser indregnes i  

 lærerens pligtige timetal.
Der kan dog højst indregnes 20 løntimer pr. hold.  

 VI.
Idræt.
For holddannelse i idræt som fællesfag gælder, at der enten dannes et  

 antal hold for mandlige kursister og et antal hold for kvindelige kursister,  

 således at det samlede antal hold er mindst muligt, eller - hvis samtlige  

 kursister er indforstået hermed - at der undervises klassevis.
For  

 holddannelsen i idræt som tilvalgsfag følges de normale regler, idet mandlige  

 og kvindelige kursister her undervises sammen.
Hvis elevtallet overstiger 24,  

 men ikke 28, skønner rektor/forstander, om der til holdet skal knyttes to  

 lærere.
Rektor/forstander udøver dette skøn under hensyntagen til de  

 praktiske forhold på stedet.
Antallet af elever på idrætshold kan overstige  

 28 forudsat, at der til holdet er knyttet to lærere.
I svømning, hvor der af hensyn til elevernes sikkerhed må kræves et  

 særligt effektivt tilsyn, skal holdstørrelsen afpasses efter de lokale  

 forhold, herunder hvorvidt der er livredder tilstede i hallen, bassindybden  

 m.v.
VII.
Formning.
 For faget formning er den maksimale holdstørrelse afhængig af det samlede  

 areal af undervisningslokaler og depotrum knyttet til kursus formningsafsnit.  

 Hvis dette areal er mindre end 80 kvadratmeter, er den maksimale  

 holdstørrelse 17, hvis arealet er 80 kvadratmeter eller derover, men mindre  

 end 100 kvadratmeter, er den maksimale holdstørrelse 20, og hvis arealet er  

 100 kvadratmeter eller derover, er den maksimale holdstørrelse 28. VIII.  

 Ikrafttræden.
 Dette cirkulære træder i kraft den 1. august 1989.
Cirkulæreskrivelse af 18. marts 1982 om klasser og hold i gymnasieskolen  

 m.v., RS 01-13, skrivelse vedrørende deling af hold og klasser til  

 laboratorieøvelser af 6. januar 1983, RS 01-13 og skrivelse om oprettelse af  

 tilvalgshold i idræt ved 2-årige hf-kurser af 28. marts 1979, RS 02-20,  

 ophæves, men finder fortsat anvendelse for de klasser, der har påbegyndt  

 undervisningen før august 1988. (* 1) Cirkulæreskrivelse af 17. oktober 1980 om sammenlægning af hold ved  

 prøveforberedende enkeltfagsundervisning (hf-niveau) ophæves.
Vejledning om  

 oprettelse af hold ved prøveforberedende enkeltfagsundervisning for voksne  

 ophæves for så vidt angår hold med undervisning, der forbereder til højere  

 forberedelseseksamen.
 P.m.v.
 e.b.
