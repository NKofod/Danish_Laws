Bekendtgørelse om konkursbehandling  

 m.v. af realkreditinstitutter I medfør af § 87, stk. 1, jf. § 58, stk. 4, og  

 § 101, stk. 3 og 4, i realkreditloven, jf. lovbekendtgørelse  

 nr. 708 af 8. september 1997, samt Økonomiministeriets  

 bekendtgørelse nr. 551 af 23. juni 1995 om henlæggelse af  

 beføjelser til Finanstilsynet fastsættes følgende:
Kapitel 1 Betalingsstandsning § 1. Finanstilsynet kan anmelde  

 betalingsstandsning for et realkreditinstitut, jf. konkurslovens kapitel 2,  

 når hensynet til indehavere af realkreditobligationer og andre  

 værdipapirer tilsiger det.
 Stk. 2. Finanstilsynets beføjelse efter stk. 1 er  

 ikke til hinder for, at realkreditinstituttet selv anmelder  

 betalingsstandsning efter konkursloven.
 Stk. 3. En anmeldelse om betalingsstandsning kan ikke  

 tilbagekaldes uden samtykke fra Finanstilsynet.
 § 2. Det af skifteretten beskikkede tilsyn med  

 realkreditinstituttet skal bestå af mindst 3 personer, hvoraf mindst  

 én skal være advokat, én regnskabskyndig og én  

 have særlig indsigt i realkreditforhold.
 Stk. 2. Anmeldelse af betalingsstandsning efter § 1,  

 stk. 1, ledsages af Finanstilsynets forslag til, hvem der skal beskikkes  

 som tilsynsførende under betalingsstandsningen samt en erklæring  

 fra de pågældende om, at disse er villige hertil og opfylder  

 betingelserne i konkurslovens § 238. Realkreditinstituttet skal over for  

 skifteretten have mulighed for at udtale sig om Finanstilsynets forslag.
 § 3. Skifteretten kan nedsætte et  

 kreditorudvalg efter konkurslovens § 14. Finanstilsynet er berettiget  

 til at udpege en repræsentant som yderligere medlem.
 § 4. Medmindre det beskikkede tilsyn bestemmer  

 andet, skal realkreditinstituttet, såfremt det er muligt, uanset  

 betalingsstandsningen fortsat opfylde sine betalingsforpligtelser i henhold  

 til krav fra indehavere af realkreditobligationer og andre  

 værdipapirer, jf. realkreditlovens § 2, stk. 1, ved disses  

 forfaldstid.
 Stk. 2. Med det beskikkede tilsyns samtykke kan  

 realkreditinstituttet optage lån til betalinger som nævnt i  

 stk. 1 og stille sikkerhed for sådanne lån i aktiver bortset  

 fra realkreditpantebreve tilhørende den eller de serier, jf.  

 stk. 3, for hvilke betaling finder sted.
 Stk. 3. Ved en serie forstås enkelte serier med  

 seriereservefond eller en gruppe af fælleshæftende serier med  

 fælles seriereservefond, jf. realkreditlovens § 56,  

 stk. 4.
§ 5. Det beskikkede tilsyn skal forud underrette  

 et nedsat kreditorudvalg om påtænkte, særlig  

 væsentlige dispositioner.
Konkurslovens § 15, stk. 4, 2.  

 pkt., og stk. 5, finder ikke anvendelse.
 § 6. Efter anmeldelse af betalingsstandsning kan  

 der ikke ske overførsel af midler mellem serier og instituttet i  

 øvrigt.
Kapitel 2 Konkurs § 7. Bliver et realkreditinstitut insolvent, jf.  

 konkurslovens § 17, stk. 2, skal Finanstilsynet indgive  

 konkursbegæring.
 Stk. 2. Straks efter, at konkursdekret er afsagt, udpeger  

 skifteretten efter forhandling med Finanstilsynet mindst 3 kuratorer, hvoraf  

 mindst én skal være advokat, én regnskabskyndig og  

 én have særlig indsigt i realkreditforhold.
 Stk. 3. Kuratorerne varetager de opgaver, som i henhold til  

 konkurslovens §§ 107-112 påhviler dem.
Stk. 4. Bestemmelsen i konkurslovens § 108, stk. 2,  

 og § 113 om fordringshavernes valg på en skiftesamling af kurator  

 finder ikke anvendelse.
Dette berører ikke fordringshavernes ret til  

 at kræve nedsættelse af et kreditorudvalg, jf. konkurslovens  

 § 115.
 Stk. 5. Såfremt der efter konkurslovens § 107,  

 stk. 2, eller § 115, stk. 1, nedsættes et  

 kreditorudvalg, er Finanstilsynet berettiget til at udpege en  

 repræsentant som yderligere medlem.
 § 8. Efter afsigelse af konkursdekret kan der ikke  

 ske overførsel af midler mellem serier og realkreditinstituttet i  

 øvrigt.
 § 9. Det beløb indehavere af  

 realkreditobligationer og andre værdipapirer har separatistret til, jf.  

 realkreditlovens § 59, stk. 1 og 2, udgøres af en series til  

 enhver tid værende aktiver opgjort efter fordeling af indtægter  

 og udgifter, jf. realkreditlovens § 57, stk. 3, og § 4,  

 stk. 1, i bekendtgørelse om serieregnskaber i  

 realkreditinstitutter.
 Stk. 2. Udgifterne til konkursboets behandling og lignende,  

 herunder udgifter til kurator, personale m.v., fordeles mellem serierne i  

 overensstemmelse med de af realkreditinstituttet før konkursdekretets  

 afsigelse anvendte fordelingsnøgler for sådanne udgifter.
 § 10. I insolvente serier samt i serier, der  

 hæfter solidarisk hermed, kan boet opkræve den solidariske  

 hæftelse, medmindre denne er aktualiseret af realkreditinstituttet.  

 Boet kan ikke ændre bidrag og lignende.
§ 11. Kurator skal i videst muligt omfang ved  

 udførelsen af sit hverv fortsætte eller genoptage honoreringen  

 af realkreditinstituttets forpligtelser, herunder i de enkelte serier og  

 instituttet i øvrigt i form af renter og afdrag over for indehavere af  

 realkreditobligationer og andre værdipapirer.
I det omfang, der ikke er  

 tilstrækkelige midler, betales renter over for indehavere af  

 realkreditobligationer og andre værdipapirer, før  

 udtrækninger foretages.
 Stk. 2. Kurator kan optage lån til betalinger til  

 indehavere af realkreditobligationer og andre værdipapirer og stille  

 sikkerhed for sådanne i aktiver bortset fra realkreditpantebreve  

 tilhørende den eller de serier, jf. realkreditlovens § 56,  

 stk. 4, for hvilke betaling finder sted.
§ 12. Kurator skal ved sin udarbejdelse af en  

 fortegnelse over anmeldte fordringer og kendte, særligt sikre krav, jf.  

 konkurslovens § 130, anvende værdipapircentralers registrering af  

 obligationer udstedt af realkreditinstituttet.
Af fortegnelsen skal for  

 så vidt angår andre værdipapirer, jf. realkreditlovens  

 § 2, stk. 1, fremgå, hvilke serier eller  

 realkreditinstituttet i øvrigt fordringen er rettet imod.
 § 13. Indberetninger, som kurator i henhold til  

 konkursloven skal afgive til skifteretten, indsendes tillige til  

 Finanstilsynet til orientering.
Stk. 2. Kurator skal for konkursboet aflægge  

 årsregnskab i overensstemmelse med realkreditloven eller forskrifter  

 udstedt i medfør af denne.
Finanstilsynet kan dog godkende  

 sådanne tilpasninger, som er nødvendige som følge af  

 konkursboets forhold.
Kurator skal hvert år eller oftere efter  

 skifterettens bestemmelse orientere fordringshaverne om boets behandling og  

 økonomiske forhold af væsentlig betydning.
 Stk. 3. Udkast til endeligt regnskab og slutudlodning  

 forelægges af kurator for Finanstilsynet til udtalelse forinden  

 indsendelse til skifteretten.
 § 14. Afsigelse af konkursdekret over et  

 realkreditinstitut kan ikke af indehavere af realkreditobligationer og andre  

 værdipapirer gøres gældende som årsag til  

 førtidig indfrielse af betalingsforpligtelser og fratager ikke  

 realkreditinstituttets låntagere disses ret til at foretage hel eller  

 delvis indfrielse af realkreditlån i overensstemmelse med de for  

 lånet særligt gældende indfrielsesvilkår.
 Stk. 2. Konkursboet kan ikke erlægge en ydelse til  

 opfyldelse af krav fra indehavere af realkreditobligationer og andre  

 værdipapirer på et tidligere tidspunkt, end realkreditinstituttet  

 var berettiget til at frigøre sig.
 § 15. Aktiver, hvori udlæg for  

 realkreditinstituttets gæld ikke kan foretages, indgår i  

 konkursmassen i det omfang, disse ikke anvendes til betaling af krav fra  

 indehavere af realkreditobligationer og andre værdipapirer, jf.  

 realkreditlovens § 59.
 § 16. Modregning fra en fordringshaver som  

 omhandlet i konkurslovens § 42 kan ikke finde sted til opfyldelse af en  

 fordring, som tilkommer realkreditinstituttet.
 § 17. Konkursboet kan ikke opsige  

 låneaftaler sikret ved tinglyst pantebrev i fast ejendom i videre  

 omfang, end der tilkom realkreditinstituttet.
Kapitel 3 Opløsning § 18. Beslutning om opløsning af et  

 realkreditinstitut træffes af generalforsamlingen eller i  

 realkreditinstitutter organiseret som fonde af bestyrelsen og  

 gennemføres ved likvidation i henhold til aktieselskabslovens regler.  

 Aktieselskabslovens regler om likvidation gælder endvidere for  

 realkreditinstitutter organiseret som fonde med de nødvendige  

 tilpasninger, som følger af realkreditloven samt  

 nærværende bekendtgørelse.
 Stk. 2. Beslutning om opløsning af et  

 realkreditinstitut truffet efter stk. 1, 1. pkt., skal straks meddeles  

 Finanstilsynet.
§ 19. Likvidatorerne træder i bestyrelsens  

 og direktionens sted.
Realkreditlovens bestemmelser om bestyrelsen finder  

 anvendelse på likvidatorerne.
 § 20. Regnskaber og redegørelser, der  

 udarbejdes i forbindelse med likvidationen, skal indsendes til Erhvervs- og  

 Selskabsstyrelsen og Finanstilsynet.
 § 21. På vegne af et realkreditinstitut, der  

 er under likvidation, kan konkursbegæring kun indgives af  

 likvidatorerne eller Finanstilsynet.
 § 22. Til at foretage likvidation i medfør  

 af § 18 udpeger Finanstilsynet mindst 3 likvidatorer, hvoraf mindst  

 én skal være advokat, én regnskabskyndig og én  

 have særlig indsigt i realkreditforhold.
Kapitel 4 Generelle bestemmelser § 23. Realkreditloven og forskrifter udstedt i  

 medfør af denne gælder med de nødvendige tilpasninger  

 fortsat for et realkreditinstitut, der har standset sine betalinger, er taget  

 under konkursbehandling eller er under opløsning.
 Stk. 2. Konkurslovens og aktieselskabslovens regler  

 gælder med de afvigelser, der følger af realkreditlovgivningen  

 og nærværende bekendtgørelse.
Kapitel 5 Straffebestemmelser og ikrafttræden § 24. Overtrædelse af bestemmelserne i  

 § 13, stk. 1 og 3, § 18, stk. 2, og § 20 straffes  

 med bøde.
 Stk. 2. Er overtrædelse begået af et  

 realkreditinstitut, kan der efter realkreditlovens 101, stk. 4,  

 pålægges realkreditinstituttet som sådant  

 bødeansvar.
 § 25. Bekendtgørelsen træder i kraft den 15.  

 september 1998.
