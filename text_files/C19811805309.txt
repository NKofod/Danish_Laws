 1. Ved cirkulære nr. 526 af 26. maj 1977 bemyndigede  

 ligningsrådet amtsskatteinspektoraterne, direktoratet for Københavns skatte-  

 og registerforvaltning og Frederiksberg skattedirektorat til at afgøre  

 ansøgninger om omlægning af regnskabsår for selskaber og foreninger m.v.  

 efter selskabsskattelovens § 10, stk. 3, samt til at træffe bestemmelse om  

 tvangsmæssig omlægning af regnskabsår for selskaber og foreninger m.v. efter  

 selskabsskattelovens § 10, stk. 4. Tilladelse til omlægning af regnskabsårets  

 begyndelse til et andet tidspunkt end den første i en måned eller til en dato  

 forud for 1. juli i året forud for vedkommende skatteår kunne dog ikke gives  

 uden forudgående forelæggelse for statsskattedirektoratet.
2. Sådanne ansøgninger er som oftest begrundet med  

 henvisning til aktieselskabslovens § 97, stk. 2, eller lov om  

 anpartsselskaber § 77, stk. 1, hvorefter selskaber, der hører til samme  

 koncern,skal have samme regnskabsår, medmindre særlige forhold tilsiger  

 andet.
Da tilladelse således almindeligvis må gives, har ligningsrådet  

 vedtaget, at disse sager kan behandles af de nævnte myndigheder uden  

 forudgående forelæggelse for statsskattedirektoratet.
Cirkulæret affattes  

 herefter således:
3. Ligningsrådet bemyndiger herved  

 amtsskatteinspektoraterne, direktoratet for Københavns skatte- og  

 registerforvaltning og Frederiksberg skattedirektorat til at afgøre  

 ansøgninger om omlægning af regnskabsår for selskaber og foreninger m.v.  

 efter selskabsskattelovens § 10, stk. 3, samt til at træffe bestemmelse om  

 tvangsmæssig omlægning af regnskabsår for selskaber og foreninger m.v. efter  

 selskabsskattelovens § 10, stk. 4. Tilladelse til omlægning af regnskabsår må  

 være begrundet i selskabets forhold, f.eks. hensyn til sæson, brancheændring,  

 personaleferie, nye forretningsforbindelser, koncerntilhørsforhold m.v.
Også  

 hensyn til tilrettelæggelse af revisors arbejde kan tillægges vægt.
For et  

 selskab, der er forbundet med et eller flere andre selskaber, jf. lov om  

 aktieselskaber § 97, stk. 2, og lov om anpartsselskaber § 77, stk. 1, bør  

 tilladelse til regnskabsomlægning kun gives, således at regnskabsårets  

 begyndelse falder sammen med begyndelsestidspunktet for et eller flere af de  

 forbundne selskabers regnskab.
Tilladelser skal betinges af, at selskabet på  

 den årlige angivelse af løn, pension m.v. specificerer, hvorledes disse  

 samlede lønudbetalinger m.v. fordeler sig på perioden fra 1. januar til  

 regnskabsårets afslutningstidspunkt og fra dette tidspunkt til 31. december.  

 Tvangsmæssig omlægning af et selskabs regnskabsår kan eksempelvis kræves,  

 hvor et selskabs hovedaktionær driver en virksomhed som personligt firma, og  

 der mellem selskabet og firmaet er sådanne indbyrdes økonomiske sammenhænge,  

 at fælles regnskabsår af kontrolmæssige hensyn er ønskelig.
Et selskabs  

 regnskabsår kan ikke kræves omlagt til at følge hovedaktionærens regnskabsår,  

 hvis hovedaktionæren alene er lønmodtager i selskabet.
Det bemærkes, at der  

 ikke er hjemmel til at omlægge personers regnskabsår tvangsmæssigt.
Ved  

 omlægning af regnskabsår må det påses, at alle indkomstperioder kommer til  

 beskatning, og at intet skatteår overspringes.
Tvivlsspørgsmål forelægges  

 statsskattedirektoratet.
