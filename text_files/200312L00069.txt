Fremsat den 7. november 2003 af  

 økonomi- og erhvervsministeren (Bendt Bendtsen) Forslag til Lov om ændring af lov om hjemmeservice (Ændring af den bidragsberettigede persongruppe m.v.) § 1 I lov om hjemmeservice, jf. lovbekendtgørelse nr. 62 af  

 23. januar 2003, som ændret ved § 23 i lov nr. 418 af 10. juni 2003,  

 foretages følgende ændringer:
 1.  


  

 § 2, stk. 1,  

  

 affattes således:
»  

 § 2.  

  

 Bidrag kan  

 ydes til forbrugeres køb til privatforbrug af hjemmeservice i form af  

 rengøring, som en virksomhed, jf. § 4, udfører på eller i direkte  

 tilknytning til husstandens bopæl eller anden bolig, som husstanden jævnligt  

 benytter, når mindst én person i husstanden er 1)  

 	  

    

 fyldt 65 år, 2)  

 	  

    

 tilkendt  

 førtidspension efter § 20 i lov om social pension eller 3)  

 	  

    

 tilkendt  

 førtidspension efter § 14, stk. 1-3, i lov om højeste, mellemste,  

 forhøjet almindelig og almindelig førtidspension m.v.« 2.  

  

 I  

  

 § 2  

  

 indsættes efter stk. 1 nyt  

 stykke:
»Stk. 2.  

  

 Erhvervs-  

 og Selskabsstyrelsen kan indhente oplysninger i elektronisk form fra  

 kommunerne  

 til samkøring med styrelsens data til kontrol af, om en forbruger er omfattet  

 af stk. 1, nr. 2 og 3.« Stk. 2-5 bliver herefter stk. 3-6.
 3.  

  

 I  

  

 § 2, stk. 5,  

  

 ændres »stk. 2«  

 til: »stk. 3«.
 4.  


  

 § 3, stk. 3,  

  

 affattes således:
»Stk. 3.  

  

 En  

 husstand kan højst få 6.000 kr. pr. kvartal i bidrag til hjemmeservice udført  

 af en enkelt virksomhed.« 5.  

  

 I  

  

 § 4, stk. 2, nr. 5,  

  

 indsættes efter  

 »stk. 6,«: »og«, og  

  

 § 4, stk. 2,  

 nr. 6  

  

 , ophæves.
 Nr. 7 bliver herefter nr. 6.
 6.  

  

 I  

  

 § 4, stk. 4,  

  

 ændres »nr. 3-6« til:  

 »nr. 3-5«.
 7.  

  

 I  

  

 § 7, stk. 1, nr. 10,  

  

 ændres »nr. 3-6«  

 til: »nr. 3-5«.
 8.  

  

 I  

  

 § 10, stk. 1,  

  

 udgår: »eller hæfte«.
§ 2 Loven træder i kraft den 1. januar 2004 og finder  

 anvendelse på ydelser udført fra denne dato.
Bemærkninger til lovforslaget Almindelige bemærkninger 1. Indledning Som led i finansloven for 2004 foreslås en besparelse på  

 hjemmeserviceordningen, sådan at hjemmeservicebidrag forbeholdes ældre og  

 førtidspensionister.
Besparelsen er et led i regeringens forslag til  

 finanslov  

 for 2004 og skal frigøre midler til andre formål.
Statens udgifter til hjemmeservice udgjorde 316,2 mio. kr.  

 i 2002. Udgiften i 2003 forventes at blive 229,4 mio. kr.
Det anslås, at  

 statens udgifter til hjemmeservice med forslaget vil blive reduceret med  

 129,1  

 mio. kr. i 2004 fra 229, 4 mio. kr. til 100,3 mio. kr., og de følgende år vil  

 udgiften blive reduceret med 149,4 mio. kr. til 80,0 mio. kr.
Hjemmeserviceordningen benyttes i dag mest i de velhavende  

 amter, og for mange husstande er hjemmeservice med til at få hverdagen til at  

 forløbe lettere.
Beregninger indikerer, at ca. halvdelen af den nuværende  

 efterspørgsel på hjemmeservice vil bevares, selvom der ikke for fremtiden  

 ydes  

 hjemmeservicebidrag.
Bidraget er i dag på 40 pct. af forbrugerens regning.
Ved at forbeholde hjemmeserviceordningen for ældre og  

 førtidspensionister kan de beskæftigelsesmæssige virkninger i erhvervet  

 reduceres.
Virksomhederne får mulighed for at bevare denne del af  

 kundekredsen  

 og kan uden for hjemmeserviceordningen søge nye aftaler med andre forbrugere  

 eller nye kunder indenfor f.eks. erhvervsrengøring eller kommunal hjemmehjælp  

 i  

 form af rengøring under fritvalgsordningen.
I forslaget indgår desuden en omlægning af bidragsgrænsen  

 pr. husstand.
Dette sker for at sikre, at der ikke ydes bidrag til rengøring  

 udover, hvad hovedparten af husstande i gruppen af ældre og  

 førtidspensionister  

 har behov for.
Hertil kommer visse mindre konsekvensændringer af loven.
2. Lovforslagets baggrund 2.1 Gældende ret Lov om hjemmeservice trådte i kraft 1. januar 1997 efter at  

 have eksisteret som et 3-årigt forsøg.
Loven er revideret flere gange.
Ved  

 lov  

 nr. 120 af 18. marts 2002 blev omfanget af bidragsberettigede ydelser ændret,  

 sådan at det nu alene er rengøring, som er omfattet af ordningen.
Samtidig  

 blev  

 bidragssatsen nedsat til de nuværende 40 pct.
Bidragsgrænsen er i dag 12.100  

 kr. pr. husstand pr. kvartal pr. virksomhed.
2.2 Overvejelser Formålene med den eksisterende hjemmeserviceordning har  

 været at:
forbedre beskæftigelsesmulighederne for  

 ufaglærte og kortuddannende skabe øget velfærd for børnefamilier og  

 ældre reducere omfanget af gør-det-selv og sort  

 arbejde Overvejelserne i forbindelse med ændringen bygger på  

 følgende:
Hjemmeservice og beskæftigelsen Da hjemmeserviceordningen i 1993 blev lanceret, bl.a. som  

 et middel til at fremme beskæftigelsesmulighederne for ufaglærte og  

 kortuddannnede, var ledigheden 12,4 pct.
Til sammenligning var ledigheden for  

 august 2003 6,1 pct.
Arbejdsmarkedsrådene har i juni 2003 konstateret  

 flaskehalsproblemer på bl.a. det sociale område i den offentlige sektor,  

 herunder social- og sundhedsassistenter og -hjælpere, og på serviceområdet på  

 det private arbejdsmarked, herunder køkken- og kantineassistenter.
Behovet  

 for  

 at skabe forbedrede beskæftigelsesmuligheder for ufaglærte og kortuddannede  

 synes således ikke at være helt så relevant som i 1993.
Der er i dag ca. 2900 hjemmeservicevirksomheder under  

 ordningen med ca. 2.000 fuldtidsstillinger i alt.
Det anslås, at ca. 600  

 fuldtidsstillinger vil falde bort, hvis udgifterne reduceres med 149,4 mio.  

 kr.  

 pr. år.
Grunden til, at ikke flere beskæftigede skønnes at miste jobbet, er,  

 at  

 det ud fra Økonomi- og Erhvervsministeriets modelberegninger antages, at over  

 halvdelen af den nuværende efterspørgsel efter rengøring stadig vil eksistere  

 uden hjemmeservicebidrag.
Hjemmeservice og velfærd Et andet formål med hjemmeserviceordningen har været at øge  

 velfærden for travle børnefamilier og de ældre.
Hjemmeservice er i dag mest  

 anvendt i de velhavende amter, og flertallet af de nuværende kunder er  

 arbejdsduelige borgere, som generelt vurderes at have bedre mulighed end  

 ældre  

 og førtidspensionister for at betale regningerne selv, eller alternativt selv  

 udføre arbejdsopgaverne.
Hjemmeservice og sort arbejde Endelig har et formål med hjemmeserviceordningen været at  

 reducere omfanget af gør-det-selv og sort arbejde.
Imidlertid er sort arbejde  

 inden for rengøring kun reduceret med ca. 7 pct. ifølge Erhvervsministeriets  

 rapport »Samfundsøkonomiske konsekvenser af hjemmeserviceordningen«, oktober  

 2001. Ordningen har vist sig i højere grad at blive benyttet af folk, som  

 tidligere udførte arbejdet selv.
Omfanget af sort arbejde forventes derfor  

 ikke  

 at stige væsentligt som følge af omlægningen af ordningen.
2.3. Lovforslagets indhold Det foreslås at omlægge hjemmeserviceordningen ved pr. 1.  

 januar 2004 at forbeholde hjemmeservicebidrag til husstande, hvor et af  

 husstandsmedlemmerne enten er fyldt 65 år eller er førtidspensionist.
Endvidere foreslås det, at bidragsgrænsen pr. husstand  

 sænkes for at tilpasse beløbsgrænsen til de ændringer af ordningen, som er  

 foretaget siden lovens ikrafttræden i 1997. Ved en nedsættelse kan forbrug ud  

 over almindeligt forekommende rengøringsarbejde begrænses.
Det er i dag under  

 1  

 pct. af kunderne, som får udbetalt mere end 6.000 kr. i kvartalet.
 Endelig foreslås det at ophæve de regler, der henviser til  

 bestemmelser om etableringsydelse, igangsætningsydelse og hæftestraf, da  

 disse  

 ordninger og denne strafform ikke længere er gældende.
2.4. Henvisning til Folketingstidende vedrørende  

 den oprindelige lov om hjemmeservice og senere ændringslove Lov nr. 463 af 12. juni 1996: FT 1995-96: 6081, 6196, 7163,  

 7369; A 5182; B 1048.
 Lov nr. 980 af 17. december 1997: FT 1997-98: 1142, 2017;  

 2236; A 1199; B 43, 73.
 Lov nr. 1091 af 29. december 1999: FT 1999-2000: 1295, 2513,  

 2655; A 1573.
 Lov nr. 120 af 18. marts 2002: FT 2001-2002: 1989, 2548,  

 3008; A 2376; B 164.
 Lov nr. 399 af 6. juni 2002: FT 2001-2002: 4048, 7112,  

 7492; A 3535; B 1299.
 Lov nr. 418 af 10. juni 2003: FT 2002-2003: 6800, 9558,  

 10497; A 5895; B 1111, B 1779.
3. Høring Lovforslaget har været i høring hos  

  

 :
 Arbejderbevægelsens Erhvervsråd, Arbejdsgiverforeningen for  

 Handel, Transport og Service, Danske Hjemmeservicevirksomheders  

 Brancheforening, Dansk Arbejdsgiverforening, Dansk Handel & Service,  

 Finansrådet, Forbundet for Offentligt Ansatte, Forbrugerrådet, Frederiksberg  

 Kommune, Fællesforeningen for Hjemmeservice, Hjemmeserviceforeningen Danmark,  

 Håndværksrådet, Kommunernes Landsforening, Kvindeligt Arbejderforbund,  

 Københavns Kommune, Landsorganisationen i Danmark, Liberale Erhvervs Råd,  

 Parcelhusejernes Landsforening, Organisationen af Selvejende Institutioner,  

 Rengøringsselskabernes Branche- og Arbejdsgiverforening, Servicebranchens  

 Arbejdsgiverforening, Specialarbejderforbundet i Danmark, Ældresagen,  

 Beskæftigelsesministeriet,  

 Finansministeriet, Finansstyrelsen, Skatteministeriet og Socialministeriet.
4. Økonomiske og administrative konsekvenser af  

 lovforslaget Statens udgifter til hjemmeservice udgjorde 316,2 mio. kr.  

 i 2002. På finansloven for 2003 er budgetteret med en udgift på 229,4 mio.  

 kr.  

 Som led i finansloven for 2004 foreslås det at ændre modtagergruppen af  

 hjemmeservice.
Det anslås, at statens udgifter til hjemmeservice vil blive  

 reduceret med 129,1 mio. kr. i 2004 fra 229,4 mio. kr. til 100,3 mio. kr., og  

 de følgende år vil udgiften blive reduceret med 149,4 mio. kr. fra 229,4 mio.  

 kr. til 80,0 mio. kr.
 Forskellen i udgifterne mellem 2004 og de efterfølgende år  

 skyldes, at der erfaringsmæssigt går ca. 1-2 måneder, fra en ændring af  

 ordningen er trådt i kraft, til hovedparten af regningerne for arbejde udført  

 før ændring af ordningen er betalt, og de berettigede bidrag kan udbetales.
5. Konsekvenser for erhvervslivet Der forventes en reduktion i omsætningen af  

 bidragsberettiget hjemmeservicearbejde på ca. 315 mio. kr. i 2004 og ca. 375  

 mio  

                                                                          .  

                                                                              

 kr. i de kommende finansår i  

 forhold til den anslåede omsætning i 2003 på ca. 555 mio. kr.
 Forslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som vurderer, at  

 det ikke indeholder administrative konsekvenser for erhvervslivet i et  

 omfang,  

 der nødvendiggør en test i et virksomhedspanel.
6. Konsekvenser for miljøet Lovforslaget forventes ikke at få konsekvenser for miljøet.
7. Forholdet til EU-retten Lovforslaget indeholder ikke EU-retlige aspekter.
Oversigt over konsekvenser af lovforslaget Positive konsekvenser/  

  

 mindre omkostninger Negative konsekvenser/  

  

 meromkostninger Økonomiske konsekvenser for stat, kommuner og  

 amtskommuner Forslaget vil reducere statens udgifter til  

 hjemmeservice med 129,1 mio. kr. i 2004 og 149,4 mio. kr. årligt de  

 efterfølgende år.
Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej I hjemmeserviceomsætningen forventes en reduktion på ca.  

 315 mio. kr. i 2004 og ca. 375 mio  

                                                                          .  

                                                                              

 kr. i de kommende finansår.
Administrative konsekvenser for erhvervslivet Nej Nej Miljømæssige konsekvenser Nej Nej Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Efter de gældende regler kan enhver husstand som  

 udgangspunkt modtage hjemmeservicebidrag.
Den foreslåede udformning af  

 § 2, stk. 1, har til formål at ændre den bidragsberettigede  

 persongruppe.  

 Forslaget indebærer, at en husstand vil være bidragsberettiget, når en person  

 i  

 husstanden er fyldt 65 år eller er førtidspensionist, uanset hvilke personer  

 husstanden i øvrigt består af.
Bortset fra denne begrænsning er der ikke  

 tilsigtet en indholdsmæssig ændring af § 2, stk. 1.
Førtidspensionister vil være bidragsberettigede, uanset om  

 de er tilkendt førtidspension efter førtidspensionsreformens regler eller  

 højeste, mellemste, forhøjet almindelig eller almindelig førtidspension efter  

 de indtil den 1. januar 2003, gældende regler.
For sidstnævnte gælder, at  

 gruppen har været omfattet af overgangsordningen i § 6, stk. 3 i  

 lov  

 nr. 285 af 25. april 2001. Gruppen af førtidspensionister tilkendt pension  

 efter de indtil 1. januar 2003 gældende regler forventes imidlertid fra og  

 med  

 1. januar 2004 at være omfattet af en ny lov, som behandles af Folketinget  

 parallelt med denne lov.
Loven »lov om højeste, mellemste, forhøjet  

 almindelig  

 og almindelig førtidspension m.v.« samler og gengiver reglerne, som gælder  

 for  

 personer tilkendt førtidspension, eller for hvem der er påbegyndt sag herom  

 før  

 1. januar 2003. Som konsekvens heraf henviser bestemmelsen i lovforslaget til  

 denne nye lov og ikke til den ved fremsættelsen gældende  

 overgangsbestemmelse.
I forhold til denne lov er tidspunktet for tilkendelsen af  

 førtidspension afgørende, uanset om afgørelsen måtte have tilbagevirkende  

 kraft.
Tilsvarende anses en person ikke længere for førtidspensionist, hvis  

 tilkendelsen af førtidspension omgøres.
Andre ændringer i vilkårene for en  

 førtidspensionist har ikke betydning i forhold til denne lov.
Vil virksomhederne være sikre på at få udbetalt  

 hjemmeservicebidrag, skal de inden arbejdets udførelse undersøge, om mindst  

 en  

 beboer på adressen er fyldt 65 år eller er førtidspensionist, hvilket kan  

 dokumenteres ved fremvisning af pensionsmeddelelse fra kommunen.
Såfremt  

 virksomhederne derudover vil gøre sig notater eller registreringer om kundens  

 status som førtidspensionist eller vil opbevare kopi af pensionsmeddelelse  

 eller andre papirer vedrørende kundens status som førtidspensionist, skal  

 Datatilsynets tilladelse indhentes forinden, jf. persondatalovens §§ 48  

 og  

 50, stk. 1. Derudover skal kunden give sit udtrykkelige samtykke til  

 virksomhedens behandling af oplysningerne.
Til nr. 2 Det er kommunerne, der er i besiddelse af oplysninger om  

 førtidspensionister, og det er kommunerne, der er ejere af disse oplysninger.  

 I  

 den praktiske administration af bidragsudbetalingen vil det derfor blive  

 undersøgt ved en elektronisk overførsel fra kommunens IT-system, om en  

 indbetaler aktuelt er registreret som førtidspensionist.
I det omfang  

 persondataloven fraviges ved den påtænkte procedure, er dette tilsigtet.
På  

 de  

 særlige hjemmeservicegirokort vil blive trykt oplysning om samkørsel med  

 kommunernes  

 oplysninger om førtidspensionister, sådan at kunderne bliver informeret  

 herom.
Viser samkøringen, at en person, der ikke er fyldt 65 år,  

 ikke er førtidspensionist, udbetales bidraget ikke automatisk.
Virksomheden  

 underrettes om, at udbetaling af tilskud ikke kan finde sted, før der  

 indsendes  

 dokumentation for, at husstanden opfyldte kravene til udbetaling af  

 hjemmeservicebidrag på tidspunktet for arbejdets udførelse.
Til nr. 3 Forslaget er en konsekvensændring som følge af forslagets  

 § 1, nr. 2.
Til nr. 4 Efter den gældende regel i lovens § 3, stk. 3,  

 har en husstand hidtil kunne få 10.000 kr. pr. kvartal i bidrag til  

 hjemmeservice udført af en enkelt virksomhed.
På baggrund af de tidligere  

 lovbemærkninger er beløbet i praksis blevet reguleret i overensstemmelse med  

 personskattelovens § 20 og udgør i 2003 12.100 kr.
Bestemmelsen har ikke  

 været ændret siden lovens ikrafttræden den 1. januar 1997. Ved lovens  

 ikrafttræden kunne der ydes 50 pct. bidrag til hjemmeserviceydelser.
Som  

 følge  

 af de tidligere foretagne lovændringer, ydes der efter de gældende regler  

 udelukkende bidrag til rengøring, og bidragsprocenten er nedsat til 40 pct.
Det foreslås at ændre § 3, stk. 3, således, at en  

 husstand med virkning fra 1. januar 2004 højst kan få 6.000 kr. pr. kvartal i  

 bidrag til hjemmeservice udført af en virksomhed.
En regulering af  

 bidragsgrænsen som foreslået vil svare til, at en husstand kan få bidrag til  

 ca. 4 timers rengøring hver uge.
Til nr. 5 Efter den gældende regel i lovens § 4, stk. 4,  

 nr. 6, kan en virksomhed ikke optages under ordningen, hvis virksomhedens  

 ejer  

 modtager etableringsydelse efter lov om aktiv arbejdsmarkedspolitik eller  

 igangsætningsydelse efter lov om aktiv socialpolitik.
Forslaget er en teknisk  

 konsekvensændring som følge af, at reglerne om etableringsydelse og  

 igangsætningsydelse er ophævet.
Til nr. 6 Forslaget er en konsekvensændring som følge af forslagets  

 § 1, nr. 4.
Til nr. 7 Forslaget er en konsekvensændring som følge af forslagets  

 § 1, nr. 4.
Til nr. 8 Forslaget indebærer, at der alene kan straffes med bøde for  

 overtrædelse af lov om hjemmeservice, medmindre højere straf er forskyldt  

 efter  

 den øvrige lovgivning.
Hæftestraf er ophævet med lov nr. 432 af 31. maj 2000.  

 Det vurderes, at frihedsstraf ikke er relevant for overtrædelser af lov om  

 hjemmeservice, som ikke samtidig udgør en overtrædelse af anden lovgivning.  

 De  

 hidtidige tilfælde af egentlig misbrug af hjemmeserviceordningen har kunnet  

 straffes i medfør af bestemmelser i straffeloven.
Til § 2 Lovens ikrafttrædelsesdato er fastsat til 1. januar 2004  

 for at skabe sammenfald med påbegyndelsen af det nye finansår.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om hjemmeservice, jf. lovbekendtgørelse nr. 62  

 af 23. januar 2003, som ændret ved § 23 i lov nr. 418 af 10. juni 2003,  

 foretages følgende ændringer:
 1.  

  

 § 2, stk. 1,  

 affattes således:
§ 2.  

  

 Bidrag kan ydes til forbrugeres køb af hjemmeservice, som en virksomhed, jf.  

 § 4, udfører for en husstand på eller i direkte tilknytning til  

 husstandens bopæl eller anden bolig, som husstanden jævnligt benytter.
Bidrag  

 kan alene ydes til husstandens køb af hjemmeservice i form af rengøring til  

 privatforbrug.
»  

 § 2.  

  

 Bidrag kan ydes til forbrugeres køb til privatforbrug af hjemmeservice i form  

 af rengøring, som en virksomhed, jf. § 4, udfører på eller i direkte  

 tilknytning til husstandens bopæl eller anden bolig, som husstanden jævnligt  

 benytter, når mindst én person i husstanden er 1)  

 	  

    

 fyldt 65 år, 2)  

 	  

    

 tilkendt  

 førtidspension efter § 20 i lov om social pension eller 3)  

 	  

    

 tilkendt  

 førtidspension efter § 14, stk. 1-3, i lov om højeste, mellemste,  

 forhøjet almindelig og almindelig førtidspension m.v.« 2.  

  

 I  

 § 2  

 indsættes efter stk. 1 nyt  

 stykke:
»Stk. 2.  

  

 Erhvervs-  

 og Selskabsstyrelsen kan indhente oplysninger i elektronisk form fra  

 kommunerne til samkøring med styrelsens data til kontrol af, om en forbruger  

 er omfattet af stk. 1, nr. 2 og 3.« Stk. 2-5 bliver herefter stk. 3-6.
 Stk. 5.  

  

 Erhvervs-  

 og Selskabsstyrelsen kan fastsætte regler, der nærmere definerer det arbejde,  

 som er omfattet af begrebet rengøring i stk. 1 og stk. 2.
 3.  

  

 I  

 § 2, stk. 5,  

 ændres »stk. 2«  

 til: »stk. 3«.
§ 3.  

  

 -  

 - - 4.  

  

 § 3, stk. 3,  

 affattes således:
 Stk. 3.  

  

 En  

 husstand kan højst få 10.000 kr. pr. kvartal i bidrag til hjemmeservice  

 udført af en enkelt virksomhed.
»Stk. 3.  

  

 En  

 husstand kan højst få 6.000 kr. pr. kvartal i bidrag til hjemmeservice udført  

 af en enkelt virksomhed.« § 4.  

  

 -  

 - - Stk. 2.  

  

 Virksomheder kan optages, hvis 5.  

  

 I  

 § 4, stk. 2, nr. 5,  

 indsættes efter  

 »stk. 6,«: »og«, og § 4, stk. 2, nr. 6, ophæves.
5)  

 	  

    

 virksomheden,  

 virksomhedens ejer, personer i ledelsen eller personer, der har en  

 bestemmende indflydelse på virksomheden, ikke tidligere har været dømt for et  

 strafbart forhold, jf. dog stk. 6, 6)  

 	  

    

 virksomhedens ejer  

 ikke modtager etableringsydelse efter lov om en aktiv arbejdsmarkedspolitik  

 eller igangsætningsydelse efter lov om aktiv socialpolitik og 7)  

 	  

    

 virksomheden har  

 miljømål for sine aktiviteter inden for hjemmeservice.
 Nr. 7 bliver herefter nr. 6.
 Stk. 4.  

  

 Hvis der  

 sker hel eller delvis udskiftning af en godkendt virksomheds ejer, ledelse  

 eller personer med bestemmende indflydelse på virksomheden, skal virksomheden  

 senest 4 uger efter ændringerne godtgøre over for Erhvervs- og  

 Selskabsstyrelsen, at de nye personer opfylder betingelserne i stk. 2,  

 nr. 3-6, og stk. 3.
 6.  

  

 I  

 § 4, stk. 4,  

 ændres »nr. 3-6« til:  

 »nr. 3-5«.
§ 7.  

  

 Erhvervs-  

 og Selskabsstyrelsen kan, eventuelt tidsbegrænset, udelukke en virksomhed,  

 virksomhedens ejer, personer i ledelsen eller personer, der har en  

 bestemmende indflydelse på virksomheden, fra hjemmeserviceordningen, hvis 7.  

  

 I  

 § 7, stk. 1, nr. 10,  

 ændres »nr.  

 3-6« til: »nr. 3-5«.
- - - 10)  

 	  

 virksomheden ved hel  

 eller delvis udskiftning af sin personkreds ikke inden 4 uger efter ændringen  

 godtgør over for Erhvervs- og Selskabsstyrelsen, at de nye personer opfylder  

 betingelserne i § 4, stk. 2, nr. 3-6, og stk. 3.
 § 10.  

  

 Medmindre  

 højere straf er forskyldt efter den øvrige lovgivning, straffes med bøde  

 eller hæfte den, der afgiver urigtige eller vildledende oplysninger til  

 regnskabskyndige, jf. § 6, stk. 5, eller til en kommunalbestyrelse,  

 jf. § 6, stk. 6, eller til Erhvervs- og Selskabsstyrelsen.
 8.  

  

 I  

 § 10, stk. 1,  

 udgår: »eller hæfte«.
§ 2 Loven træder i kraft den 1. januar 2004 og finder  

 anvendelse på ydelser udført fra denne dato.
