Bekendtgørelse om ændring af bekendtgørelse om interoperabilitet i jernbanesystemet1) § 1 I bekendtgørelse nr. 459 af 28. april 2010 om interoperabilitet i jernbanesystemet, som ændret ved bekendtgørelse nr. 1357 af 2. december 2010, bekendtgørelse nr. 1267 af 13. december 2011 og bekendtgørelse nr. 1436 af 12. december 2013, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen gennemfører Europa-Parlamentets og Rådets direktiv 2008/57/EF af 17. juni 2008 om interoperabilitet i jernbanesystemet i Fællesskabet, EU-Tidende 2008, nr.
L 191, s. 1, som ændret ved Kommissionens direktiv 2009/131/EF af 16. oktober 2009 om ændring af Europa-Parlamentets og Rådets direktiv 2008/57/EF om interoperabilitet i jernbanesystemet i Fællesskabet, EU-Tidende 2009, nr.
L 273, s. 12, Kommissionens direktiv 2011/18/EU af 1. marts 2011 om ændring af bilag II, V og VI til Europa-Parlamentets og Rådets direktiv 2008/57/EF om interoperabilitet i jernbanesystemet i Fællesskabet, EU-Tidende 2011, nr.
L 57, s. 21, Kommissionens direktiv 2013/9/EU af 11. marts 2013 om ændring af bilag III til Europa-Parlamentets og Rådets direktiv 2008/57/EF om interoperabilitet i jernbanesystemet i Fællesskabet, EU-Tidende 2013, nr.
L 68, s. 55, og Kommissionens direktiv 2014/38/EU af 10. marts 2014 om ændring af bilag III til Europa-Parlamentets og Rådets direktiv 2008/57/EF for så vidt angår støjgener, EU-Tidende 2014, nr.
L 70, s. 20 og gennemfører Kommissionens beslutning 2009/965/EF af 30. november 2009 om det referencedokument, der er omhandlet i artikel 27, stk. 4, i Europa-Parlamentets og Rådets direktiv 2008/57/EF om interoperabilitet i jernbanesystemet i Fællesskabet, EU-Tidende 2009, nr.
L 341, s. 1.« 2. I § 1 indsættes efter nr. 5 som nyt nummer:
»6) Kommissionens direktiv 2014/38/EU af 10. marts 2014 om ændring af bilag III til Europa-Parlamentets og Rådets direktiv 2008/57/EF for så vidt angår støjgener (optaget som bilag 6 til denne bekendtgørelse).« 3. Punkt 1.4.4 i bilag 1, bilag III, affattes således:
 »1.4.4. Planlægningen og driften af jernbanesystemet må ikke føre til, at systemet genererer et uacceptabelt støjniveau:
 i omgivelserne i kort afstand fra jernbaneinfrastrukturen, jf. artikel 3 i direktiv 2012/34/EU, og  i førerrummet.« 4. Bilag 6 affattes som bilag 1 til denne bekendtgørelse.
§ 2 Bekendtgørelsen træder i kraft den 15. maj 2015.
Trafikstyrelsen, den 8. maj 2015 Carsten Falk Hansen / Leif Funch Bilag 1 »Bilag 6 KOMMISSIONENS DIREKTIV 2014/38/EU af 10. marts 2014 om ændring af bilag III til Europa-Parlamentets og Rådets direktiv 2008/57/EF for så vidt angår støjgener (EØS-relevant tekst) EUROPA-KOMMISSIONEN HAR  under henvisning til traktaten om den Europæiske Unions funktionsmåde, under henvisning til Europa-Parlamentets og Rådets direktiv 2008/57/EF af 17. juni 2008 om interoperabilitet i jernbanesystemet i Fællesskabet2), særlig artikel 30, stk. 3, og ud fra følgende betragtninger:
(1) Strengere nationale forskrifter for støj fra nyt og opgraderet rullende materiel bør undgås, eftersom dette vil påvirke interoperabiliteten i jernbanesystemet negativt.
Derfor er der i Kommissionens beslutning 2008/232/EF3) og afgørelse 2011/229/EU4), som er vedtaget i henhold til direktiv 2008/57/EF, fastsat en maksimalgrænse for støj fra nyt højhastighedsmateriel og konventionelt rullende materiel.
(2) I punkt 1.4.4. i bilag III til direktiv 2008/57/EF fastsættes det, at jernbanesystemet skal drives under overholdelse af de foreskrevne grænser for støjgener.
Dette væsentlige krav er nødvendigt for at kunne specificere grundparametrene for støj jf. punkt 4.2.1., 4.2.2. og 4.2.3 i bilaget til afgørelse 2011/229/EU og punkt 4.2.6.5.2., 4.2.6.5.3., 4.2.6.5.4. og 4.2.7.6 i bilaget til beslutning 2008/232/EF.
(3) I punkt 1.4.4. i bilag III til direktiv 2008/57/EF henvises der til foreskrevne grænser, der ikke er yderligere specificeret.
For at undgå enhver tvetydighed og for at fastsætte dette direktivs generelle mål i forhold til støjgener bør dette punkt derfor blive ændret.
(4) Foranstaltningerne i dette direktiv er i overensstemmelse med udtalelse fra det udvalg, som blev nedsat ved artikel 29, stk. 1, i direktiv 2008/57/EF  VEDTAGET DETTE DIREKTIV:
Artikel 1 Punkt 1.4.4. i bilag III til direktiv 2008/57/EF affattes således:
 »1.4.4. Planlægningen og driften af jernbanesystemet må ikke føre til, at systemet genererer et uacceptabelt støjniveau:
 i omgivelserne i kort afstand fra jernbaneinfrastrukturen, jf. artikel 3 i direktiv 2012/34/EU, og  i førerrummet.« Artikel 2 1. Medlemsstaterne sætter de nødvendige love og administrative bestemmelser i kraft for at efterkomme dette direktiv senest den 1. januar 2015. De tilsender straks Kommissionen disse love og bestemmelser.
Lovene og bestemmelserne skal ved vedtagelsen indeholde en henvisning til dette direktiv eller skal ved offentliggørelsen ledsages af en sådan henvisning.
De nærmere regler for henvisningen fastsættes af medlemsstaterne.
 2. Medlemsstaterne meddeler Kommissionen teksten til de vigtigste nationale retsforskrifter, som de udsteder på det område, der er omfattet af dette direktiv.
 3. Forpligtelsen til at gennemføre dette direktiv i national lovgivning gælder ikke for Republikken Cypern og Republikken Malta, så længe der ikke er etableret noget jernbanenet på deres område.
Artikel 3 Dette direktiv træder i kraft på tyvendedagen efter offentliggørelsen i Den Europæiske Unions Tidende.
Artikel 4 Dette direktiv er rettet til medlemsstaterne.
 Udfærdiget i Bruxelles, den 10. marts 2014.
På Kommissionens vegne José Manuel BARROSO Formand« 1) Bekendtgørelsen gennemfører Kommissionens direktiv 2014/38/EU af 10. marts 2014 om ændring af bilag III til Europa-Parlamentets og Rådets direktiv 2008/57/EF for så vidt angår støjgener, EU-Tidende 2014, nr.
L 70, s. 20.
 2) EUT L 191 af 18.7.2008, s. 1.
 3) Kommissionens beslutning 2008/232/EF af 21. februar 2008 om en teknisk specifikation for interoperabilitet for delsystemet rullende materiel i det transeuropæiske jernbanesystem for højhastighedstog (EUT L 84 af 26.3.2008, s. 132).
 4) Kommissionens afgørelse 2011/229/EU af 4. april 2011 om den tekniske specifikation for interoperabilitet gældende for delsystemet »rullende materiel  støj« i det transeuropæiske jernbanesystem for konventionelle tog (EUT L 99 af 13.4.2011, s. 1).
