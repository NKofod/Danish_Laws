I medfør af § 3, stk. 2, i lov om lægemidler, jf. lovbekendtgørelse nr. 452 af 10. juni 1992, fastsættes:
 § 1.  Homøopatiske lægemidler, der udleveres efter  

 recept, er ikke omfattet af lægemiddellovens regler, bortset fra § 5, § 6,  

 stk. 1, § 7, §§ 27-30, § 31, stk. 1 og 4, og § 44. For sådanne lægemidler  

 gælder desuden reglerne i denne bekendtgørelses §§ 4, 5, 6, 7 og 8.
 § 2.  Homøopatiske lægemidler, som er beregnet til at  

 indtages gennem munden eller til at påføres hud eller slimhinder, og som er  

 uskadelige eller ikke indeholder virksomme stoffer i vægtmængder, der  

 overstiger en milliontedel af præparatets vægt, er ikke omfattet af  

 lægemiddellovens regler, bortset fra § 6, stk. 1, § 7, §§ 27-30, § 31, stk. 1  

 og 4, og § 44. For sådanne lægemidler gælder desuden reglerne i denne  

 bekendtgørelses §§ 4, 5, 7 og 8.
 § 3.  Bestemmelserne i denne bekendtgørelse gælder  

 ikke homøopatiske lægemidler, der er optaget i eller optages i  

 Sundhedsstyrelsens specialitetsregister.
 § 4.  Bearbejdning af råvarer og mellemprodukter, der  

 er bestemt til anvendelse til fremsstilling af de i §§ 1 og 2 nævnte  

 lægemidler, er undtaget fra lægemiddellovens §§ 8 og 9.
 § 5.  Lægemidlets navn må ikke direkte eller indirekte  

 give indtryk af, at lægemidlet er forebyggende, lindrende eller virksomt mod  

 sygdomme eller sygdomssymptomer.
§ 6.  Læger, tandlæger og dyrlæger, som udsteder  

 recept på homøopatiske lægemidler, skal til Sundhedsstyrelsen have anmeldt,  

 at de i deres praksis anvender homøopatiske lægemidler.
Anmeldelsen er gyldig  

 for en periode på 5 år.
 § 7.  Ved forhandling og udlevering til forbrugeren af  

 de i § 2 anførte lægemidler gælder endvidere de i stk. 2-3 anførte regler.
 Stk. 2.  Lægemidlets bestanddele skal på pakningen være  

 angivet på en for publikum let forståelig måde, fortrinsvis på dansk.  

 Ligeledes skal de doser, hvori midlet kan tages uden risiko for skadelige  

 virkninger, være angivet på pakningen.
 Stk. 3.  Der skal på pakningen på let læselig måde være  

 følgende påskrift: »Efter en undtagelse i lægemiddelloven kræver  

 sundhedsmyndighederne ikke dokumentation for dette præparats virkninger eller  

 kvalitet«.
 § 8.  Overtrædelse af reglerne i §§ 5, 6 og 7 straffes  

 med bøde.
 § 9.  Bekendtgørelsen træder i kraft den 1. oktober  

 1992.
 Stk. 2.  Bekendtgørelse nr. 340 af 30. juni 1978 om  

 undtagelse fra lov om lægemidler af homøopatiske lægemidler, der udleveres  

 efter recept, og bekendtgørelse nr. 341 af 30. juni 1978 om undtagelse fra  

 lov om lægemidler af visse lægemidler, som ikke har skadelige virkninger for  

 brugerne, ophæves.
