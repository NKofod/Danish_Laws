 Efter § 55, stk. 1, i lov om social pension, jfr. lovbekendtgørelse nr.  

 901 af 15. december 1986 fastsættes:
PERSONKREDS § 1.  Pligt til at betale bidrag til førtidspension  

 har samtlige arbejdsgivere, der skal betale bidrag til Arbejdsmarkedets  

 Tillægspension.
 Stk. 2.  Hver arbejdsgiver er dog fritaget for at betale  

 bidrag for een lønmodtager, for hvem der betales fuldt bidrag til  

 Arbejdsmarkedets Tillægspension.
BIDRAGETS STØRRELSE § 2.  Bidraget udgør 208 kr. årligt for hver  

 lønmodtager, for hvem arbejdsgiveren skal indbetale fuldt ATP-bidrag.
Udgør  

 ATP-bidraget mindre end fuldt bidrag, nedsættes arbejdsgiverbidraget  

 forholdsmæssigt.
OPKRÆVNING OG BEREGNING § 3.  Bidrag til førtidspension opkræves ved hvert  

 kvartals udløb af Arbejdsmarkedets Tillægspension sammen med bidrag til  

 Arbejdsmarkedets Tillægspension, Lønmodtagernes Garantifond, Arbejdsgivernes  

 Elevrefusion, Arbejdsmarkedsuddannelsesfonden og arbejdsløshedsforsikring.
 Stk. 2.  Bidraget for et kvartal udgør 1/4 af  

 årsbidraget, jfr. § 2, 1. pkt., for hver gang Arbejdsmarkedets Tillægspension  

 har modtaget fuldt ATP-bidrag for en lønmodtager i den af nedennævnte  

 perioder, der ligger umiddelbart før den i henhold til § 4, stk. 1, fastsatte  

 forfaldsdag:
 Stk. 3.  Hvis ATP-bidrag for en lønmodtager er mindre  

 end fuldt bidrag, nedsættes bidraget til førtidspension forholdsmæssigt.
 Stk. 4.  I det for hvert kvartal beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for een lønmodtager, jfr. § 1, stk. 2. Dette gælder,  

 uanset hvor mange kvartaler det ATP-bidrag, der danner grundlag for  

 beregningen, vedrører.
 Stk. 5.  Kvartalsbidrag på mindre end 1 kr. opkræves  

 ikke.
 Stk. 6.  Hvis en virksomhed ophører eller skifter ejer,  

 skal den hidtidige arbejdsgiver betale forholdsmæssig bidrag for den del af  

 kvartalet, der er forløbet.
 Stk. 7.  Beregningen efter stk. 2-6 foretages af  

 Arbejdsmarkedets Tillægspension.
INDBETALING § 4.  Bidraget forfalder til betaling den 1. i måneden  

 efter hvert kvartals udløb og indbetales sammen med og inden for samme  

 frister, som gælder for indbetaling af bidraget til Arbejdsmarkedets  

 Tillægspension, jfr. § 3.
 Stk. 2.  Har arbejdsgiveren efter ansøgning fået fastsat  

 særlige indbetalingsterminer eller længere tidsfrister for indbetalingen af  

 ATP-bidrag, gælder tilsvarende indbetalingstidspunkter for bidrag til  

 førtidspension.
§ 5.  Indbetalingen sker, medmindre andet aftales med  

 Arbejdsmarkedets Tillægspension, ved benyttelse af det særlige  

 giroindbetalingskort, som Arbejdsmarkedets Tillægspension sender til  

 arbejdsgiveren ved hvert kvartals udløb.
Hvis en virksomhed ophører eller  

 skifter ejer, skal girokortet dog sendes til arbejdsgiveren snarest muligt,  

 efter at Arbejdsmarkedets Tillægspension har fået meddelelse om ændringen.
Stk. 2.  Arbejdsgiveren har ansvaret for rettidig  

 betaling.
Hvis girokortet ikke er kommet frem, eller er det bortkommet, kan  

 arbejdsgiveren få et nyt hos Arbejdsmarkedets Tillægspension.
Stk. 3.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsmarkedets Tillægspension.
 § 6.  Sker indbetaling af bidrag ikke rettidigt, skal  

 arbejdsgiveren betale renter af bidraget med 1 1/2 pct. for hver påbegyndt  

 måned fra kvartalets udløb, jfr. lovens § 55, stk. 2.
 § 7.  Arbejdsmarkedets Tillægspension kan, når særlige  

 omstændigheder taler derfor, give henstand med indbetaling samt eftergive  

 bidrag og renter.
 § 8.  Arbejdsmarkedets Tillægspension har  

 udpantningsret for bidrag og renter, jfr. lovens § 55, stk. 3.
KLAGEADGANG § 9.  Afgørelser om bidragspligt og bidrag, herunder  

 beregning og opkrævning, kan inden for en frist af 4 uger fra den dag, hvor  

 afgørelsen er meddelt, indbringes for Ankenævnet for Arbejdsmarkedets  

 Tillægspension, jfr. lovens § 55, stk. 5.
 AFREGNING M.V.
 § 10.  Ved den samlede indbetaling af bidrag til  

 Arbejdsmarkedets Tillægspension, Lønmodtagernes Garantifond, Arbejdsgivernes  

 Elevrefusion, Arbejdsmarkedsuddannelsesfonden, førtidspension og  

 arbejdsløshedsforsikringen, jfr. § 3, stk. 1, foretager Arbejdsmarkedets  

 Tillægspension forlods en forholdsmæssig kontering af bidragene til de 5  

 sidstnævnte ordninger.
 Stk. 2.  Eventuelle konstaterede tab ved den samlede  

 bidragsopkrævning, jfr. § 3, stk. 1, fordeles efterfølgende mellem de enkelte  

 ordninger i forhold til de udækkede fordringers størrelse.
 Stk. 3.  Overførsel fra Arbejdsmarkedets Tillægspension  

 til de enkelte ordninger sker een gang i kvartalet på et beregnet  

 renteneutralt tidspunkt med det forventede bidragsprovenu for hele kvartalet.
 § 11.  Regnskabet for arbejdsgiverbidraget revideres  

 sammen med regnskabet for Arbejdsmarkedets Tillægspension.
STRAFFEBESTEMMELSER § 12.  Den arbejdsgiver, der undlader rettidigt at  

 indbetale bidrag straffes med bøde, jfr. lovens § 56, stk. 1.
 Stk. 2.  Er overtrædelsen i stk. 1 begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jfr. lovens § 56, stk. 2.
IKRAFTTRÆDEN § 13.  Bekendtgørelsen træder i kraft den 1. januar  

 1987.
 Stk. 2.  Første indbetaling efter reglerne i denne  

 bekendtgørelse sker med forfaldsdag den 1. april 1987 på grundlag af  

 indbetalte ATP-bidrag i perioden 16. december 1986 til 15. marts 1987.
 Stk. 3.  Samtidig med, at denne bekendtgørelse træder i  

 kraft, ophæves bekendtgørelse nr. 445 af 29. august 1984 om arbejdsgivernes  

 bidrag til førtidspension, som ændret ved bekendtgørelse nr. 665 af 20.  

 december 1984 om ændring af bekendtgørelse om arbejdsgivernes bidrag til  

 førtidspension.
