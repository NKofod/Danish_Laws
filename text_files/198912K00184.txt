Nr LSF 184 Forslag til Lov om ændring af lov om musik (Musikskoler) Fremsat af Ingerlise Koefoed (SF) Birthe Hansen (SF) Ebba Strange (SF)  

 Hanne Andersen (S) Søren Hansen (S) Jimmy Stahr (S) den 8. februar 1990 Vedtaget ved tredjebehandling den 22. maj 1990 Lov nr. 412 af 13/06/1990 § 1 I lov om musik, jf. lovbekendtgørelse nr. 505 af 22. juli 1987, foretages  

 følgende ændringer:
 Efter § 3 indføjes som nyt kapitel:
»Kapitel 2 a Musikskoler § 3 a.
Ved en musikskole forstås en skole, der tilbyder  

 undervisning i musik til børn og unge.
 Stk. 2. Musikskolen kan desuden tilbyde musikundervisning til  

 voksne.
 Stk. 3. Musikskolen har til formål at udvikle og fremme elevernes  

 evner og kundskaber gennem sine undervisningstilbud samt i øvrigt at virke  

 til fremme af det lokale musikmiljø.
 Stk. 4. Kulturministeren fastsætter i samråd med Statens Musikråd  

 vejledende retningslinjer for musikskoleundervisning.
§ 3 b.
Musikskolerne drives som kommunale institutioner eller som  

 selvejende institutioner med kommunalt tilskud.
Statens Musikråd kan dog  

 godkende andre ordninger.
Institutionernes vedtægter godkendes af Statens  

 Musikråd og af de tilskudsydende kommuner og eventuelt amtskommuner.  

 Kulturministeren udarbejder i samarbejde med Statens Musikråd vejledende  

 standardvedtægter for musikskoler.
 Stk. 2. Statens Musikråd kan i særlige tilfælde tilbagekalde en  

 godkendelse, der er meddelt efter stk. 1.
§ 3 c.
Staten yder delvis refusion af kommuners, amtskommuners  

 eller andres udgifter til lærerlønsudgifter i forbindelse med driften af  

 musikskoler, jf. dog stk. 4.
 Stk. 2. Refusionsprocenten beregnes som forholdet mellem statens  

 på finansloven fastsatte bevilling og de samlede tilskud til  

 lærerlønsudgifter ved musikskoler fra kommuner, amtskommuner eller andre.
 Stk. 3. Kommuner, amtskommuner eller andre kan maksimalt få  

 refunderet 25 pct. af udgifterne til musikskolelærerlønningerne, således som  

 de fremgår af det af Statens Musikråd godkendte regnskab for foregående år.
 Stk. 4. Det er en betingelse for at opnå refusion efter stk. 1, at  

 musikskoleelevernes betaling for undervisningen ikke overstiger 1/3 af  

 bruttoudgiften ved skolens drift.
 Stk. 5. Der kan ydes særlig støtte til etablering af musikskoler.
§ 3 d.
Staten kan yde støtte til musikalske grundkurser ved  

 musikskoler.
 Stk. 2. Staten kan dække 1/3 af bruttoudgifterne i forbindelse med  

 et musikalsk grundkursus under forudsætning af, at de resterende 2/3 dækkes  

 af de pågældende amts- og primærkommuner.
 Stk. 3. Undervisningen på statsstøttede grundkurser er gratis for  

 eleverne.
§ 3 e.
Staten kan yde støtte til udlån af instrumenter eller til  

 musikskolernes indkøb heraf.
 Stk. 2. Staten kan yde støtte til efteruddannelse af  

 musikskolelærere.
 Stk. 3. Staten kan yde støtte til undervisning af forsøgsmæssig  

 karakter og til udvikling og udgivelse af musikpædagogisk materiale.
§ 3 f.
Der ansættes en musikskolekonsulent til at følge  

 udviklingen på musikskoleområdet og til at bistå Statens Musikråd i den  

 praktiske udmøntning af musiklovens bestemmelser om musikskoler.« § 2 Loven træder i kraft den 1. januar 1991.
Oprindeligt fremsat forslag § 1 I lov om musik, jf. lovbekendtgørelse nr. 505 af 22. juli 1987, foretages  

 følgende ændringer:
 Efter § 3 indføjes som nyt kapitel:
»Kapitel 2 a Musikskoler § 3 a.
Ved en musikskole forstås en skole, der tilbyder undervisning i  

 musik til børn og unge.
 Stk. 2. Musikskolen kan desuden tilbyde musikundervisning til voksne.
 Stk. 3. Musikskolen har til formål at udvikle og fremme elevernes evner og  

 kundskaber gennem sine undervisningstilbud samt i øvrigt at virke til fremme  

 af det lokale musikmiljø.
 Stk. 4. Kulturministeren fastsætter i samråd med Statens Musikråd  

 vejledende retningslinjer for musikskoleundervisning.
§ 3 b.
Musikskolerne drives som kommunale institutioner eller som  

 selvejende institutioner med kommunalt tilskud.
Statens Musikråd kan dog  

 godkende andre ordninger.
Institutionernes vedtægter godkendes af Statens  

 Musikråd og af de tilskudsydende kommuner og eventuelt amtskommuner.  

 Kulturministeren udarbejder i samarbejde med Statens Musikråd vejledende  

 standardvedtægter for musikskoler.
 Stk. 2. Statens Musikråd kan i særlige tilfælde tilbagekalde en  

 godkendelse, der er meddelt efter stk. 1.
§ 3 c.
Staten yder tilskud til driften af musikskoler, jf. dog stk. 3.
 Stk. 2. Underskuddet ved driften af musikskoler dækkes af staten med 25  

 pct. af lærerlønsudgifterne, således som de fremgår af det af Statens  

 Musikråd godkendte regnskab for foregående år under forudsætning af, at det  

 resterende underskud dækkes af kommunen, amtet eller fra anden side.
 Stk. 3. Det er en betingelse for at opnå støtte efter stk. 1 til driften  

 af musikskoler, at elevernes betaling for undervisningen ikke overstiger 1/3  

 af bruttoudgiften ved skolens drift.
 Stk. 4. Der kan ydes særlig støtte til etablering af musikskoler.
§ 3 d.
Staten kan yde støtte til musikalske grundkurser ved musikskoler.
 Stk. 2. Staten kan dække 1/3 af bruttoudgifterne i forbindelse med et  

 musikalsk grundkursus under forudsætning af, at de resterende 2/3 dækkes af  

 de pågældende amts- og primærkommuner.
 Stk. 3. Undervisningen på statsstøttede grundkurser er gratis for  

 eleverne.
§ 3 e.
Staten kan yde støtte til udlån af instrumenter eller til  

 musikskolernes indkøb heraf.
 Stk. 2. Staten kan yde støtte til efteruddannelse af musikskolelærere.
 Stk. 3. Staten kan yde støtte til undervisning af forsøgsmæssig karakter  

 og til udvikling og udgivelse af musikpædagogisk materiale.
§ 3 f.
Der ansættes en musikskolekonsulent til at følge udviklingen på  

 musikskoleområdet og til at bistå Statens Musikråd i den praktiske udmøntning  

 af musiklovens bestemmelser om musikskoler.« § 2 Loven træder i kraft den 1. januar 1991.
Bemærkninger til lovforslaget Almindelige bemærkninger I de senere år har der blandt musikere, musikpædagoger, forældre og  

 politikere med interesse for musikskoleområdet været en omfattende debat om  

 de kommunale musikskolers mulighed for at give børn og unge tilbud om  

 musikundervisning og udvidet musikaktivitet på økonomiske vilkår, der ikke  

 forhindrer nogen, som ønsker at deltage i denne form for undervisning, i at  

 gøre det.
Der er ultimo 1989 201 musikskoler i Danmark med et samlet budget på 271  

 mio. kr.
Elevbetalingen udgør 90 mio. kr. svarende til 33 pct. af udgifterne  

 ved musikskolernes drift.
Dette tal, som forekommer ideelt, er imidlertid et  

 gennemsnitstal.
I de senere år har man kunnet konstatere ret store  

 nedskæringer på området.
En spørgeskemaundersøgelse iværksat af Statens  

 Musikråd har således vist, at 71 af de 174 musikskoler, som har udfyldt  

 spørgeskemaet, i 1989 har været udsat for større eller mindre stramninger.  

 Disse stramninger har haft form af nedskæringer i de kommunale tilskud  

 og/eller i højere elevbetaling.
Ved disse skoler er nedskæringerne så  

 massive, at skolerne direkte er truet af nedlægning.
Der er derfor efter  

 forslagsstillernes opfattelse grund til at søge at sikre musikskolerne gennem  

 en lovgivning, der ikke indeholder obligatoriske krav over for kommunerne,  

 men tilsikrer de kommuner og amter, der på visse betingelser vil oprette og  

 drive en musikskole, støtte fra staten.
Forslagsstillerne har overvejet, om støtte til musikskoleområdet kunne  

 indgå i den kommende folkeoplysningslov, men er kommet til den konklusion, at  

 musikskoleundervisningens særlige krav til progressivitet, tilrettelæggelse  

 og form ikke kan forenes med de bærende principper i folkeoplysningsloven,  

 sådan som den tegner sig ifølge det nyligt fremsatte forslag til lov om  

 støtte til folkeoplysning (lovforslag nr.
L 115). I konsekvens heraf  

 fremsættes nærværende lovforslag til ændring af musikloven.
 Forslagets hovedpunkter er:
 1) At musikskolevirksomhed indgår som et kapitel i musikloven.
 2) At der er tale om en »kan-lov«, der tilbyder musikskoler, som  

 lever op til visse krav om undervisningsbredde og -kvalitet, statsstøtte på  

 20 pct. af skolens driftsudgifter under den forudsætning, at elevbetalingen  

 ikke overstiger 1/3 af skolens bruttoudgifter, og at kommunen (og eventuelt  

 amtet og andre) dækker den resterende del af finansieringsbehovet.
 3) At tilskud ydes til undervisning af børn og unge.
4) At musikskolerne organiseres som kommunale eller selvejende  

 institutioner med kommunalt tilskud.
Der åbnes dog mulighed for andre  

 organisationsformer.
På en række områder ydes der allerede under den nugældende lov støtte til  

 musikskoler.
Det gælder:
 1) Etablering af musikskoler.
 2) Oprettelse af musikalske grundkurser.
 3) Efteruddannelse af musikskolelærere.
 4) Undervisning af forsøgsmæssig karakter.
 5) Udvikling og udgivelse af pædagogisk materiale.
 6) Musikskolekonsulenttjeneste.
 7) Udlån af instrumenter til musikskoler.
 Disse områder er i lovforslaget overflyttet til kapitlet om musikskoler  

 sammen med den del af bevillingen, der hører til § 3, stk. 1, nr. 1, 6 og 9,  

 og som vedrører musikskolevirksomhed, således at overførslen bliver  

 udgiftsneutral.
Bemærkninger til lovforslagets enkelte bestemmelser Til § 1 § 3 a I § 3 a, stk. 3, fastslås formålet med musikskoler: at tilbyde  

 kvalificeret, progressivt tilrettelagt undervisning samt at virke til fremme  

 af det lokale musikmiljø, f.eks. gennem afholdelse af koncerter og lignende i  

 samarbejde med enkeltpersoner, grupper og institutioner i lokalområdet.
Musikkens særlige mulighed for at skabe kontakt og samvær på tværs af  

 generationer er fremhævet og dokumenteret i mange sammenhænge.
Der kan  

 således synes at eksistere en modsætning imellem dette meget vigtige aspekt  

 af musikskolernes virke og det forhold, at musikskolernes målgruppe i § 3 a,  

 stk. 1, alene defineres som børn og unge.
 Hensigten er ikke at hæmme eller nedbryde de musikskoleaktiviteter, som  

 særlig fremmer samarbejdet på tværs af aldersgrænserne, men udelukkende at  

 fastslå, at tilskudsområdet i forhold til musikloven begrænses til børn og  

 unge, her forstået som personer, der ikke er fyldt 25 år.
Stk. 2 fastslår, at skolerne kan tilbyde undervisning for voksne.
Denne  

 undervisning vil kunne støttes gennem folkeoplysningsloven eller på anden  

 måde.
 Musikskoleundervisning omfatter bl.a.:
 1) Musikalsk forskole.
 2) Instrumental- og vokalundervisning.
 3) Undervisning i almene musikteoretiske fag.
 4) Undervisning i sammenspil og sammensang.
 5) Undervisning i musik og bevægelse.
 6) Undervisning i musikdramatik.
 7) Musikalsk grundkursus.
 8) Undervisning af forsøgsmæssig karakter.
De nærmere krav til undervisningens indhold, tilrettelæggelse og ydre  

 rammer kan fastsættes i vejledende retningslinjer for musikskoleundervisning  

 udarbejdet af kulturministeren i samråd med Statens Musikråd.
I disse  

 retningslinjer formuleres bestemmelser vedrørende:
 1) Lærerstabens og musikskolelederens faglige kvalifikationer.
2) Undervisningstilbudets bredde.
Hensigten er at fremme alsidigheden i  

 musiklivet og at modvirke udprægede tendenser til specialisering på  

 musikskoleområdet.
 3) Læseplan for undervisningen.
Disse tre punkter understreger musikskolens særlige faglige karakter og  

 har til hensigt at sikre, at der gives en progressivt tilrettelagt  

 undervisning.
Selv om musikudøvelse for de fleste er en fritidsaktivitet, er  

 det en forudsætning for en udbytterig beskæftigelse med netop musik, at  

 indlæringen er struktureret over et længere tidsforløb.
Derfor fastlægges  

 musikskoleundervisningen i læseplaner for de enkelte fag.
Ud over ovenstående  

 tre punkter fastsættes følgende i de vejledende retningslinier for  

 musikskoleundervisning:
 4) Undervisningens ydre rammer, lokaleforhold m.v.
 5) Undervisning for handicappede.
§ 3 b Langt den overvejende del af landets musikskoler er kommunale eller drives  

 som selvejende institutioner med kommunale tilskud, hvilket er baggrunden  

 for, at lovforslagets § 3 b specielt nævner disse to organisationsformer.
Der  

 åbnes dog mulighed for, at andre ordninger end disse kan godkendes.
 Kulturministeren udarbejder i samarbejde med Statens Musikråd vejledende  

 standardvedtægter, der fastsætter minimumskrav til skolernes vedtægter.
§ 3 c § 3 c, stk. 1, fastslår, at det statslige tilskud til driften af  

 musikskoler i henhold til musikloven kun omfatter undervisning i musik for  

 børn og unge.
 I § 3 c, stk. 2, fastsættes størrelsen af det statslige tilskud.
 Udgifterne til driften af en musikskole kan opdeles på to hovedposter: 1)  

 Lærerlønninger (inklusive løn til leder og eventuel souschef) og 2) øvrige  

 udgifter.
 Lærerlønningerne udgør gennemsnitligt ca. 80 pct. af de samlede udgifter.
 Et statstilskud på 25 pct. af lærerlønsudgifterne vil således svare til  

 gennemsnitlig 20 pct. af bruttoudgifterne.
 De centrale budgetfordelingstal for en gennemsnitlig musikskole vil  

 således være:
Udgifter § 3 c, stk. 3, fastsætter en øvre grænse for elevbetalingen på  

 musikskoler.
For at tilgodese princippet om lige adgang til musikalske  

 oplevelser foreslås elevbetalingen begrænset til højst 1/3 af en musikskoles  

 bruttoudgifter.
Der bør herudover være mulighed for at fritage elever eller  

 grupper af elever helt eller delvis for betaling.
Ved revisionen af musikloven i 1987 blev der tilført 290.000 kr. (i  

 1989-kroner) årligt til etablering af musikskoler i områder, hvor  

 tilfredsstillende undervisningstilbud savnes.
I konsekvens af nærværende  

 lovforslag overføres dette beløb til lovens kapitel 2 a og anvendes til  

 tilsvarende formål i medfør af § 3 c, stk. 4.
§ 3 d Støtte til de regionale grundkurser, som er overbygningskurser på  

 musikskoleundervisningen, har hidtil været ydet i henhold til § 3, stk. 1,  

 nr. 1, men overflyttes til § 3 d i konsekvens af nærværende lovforslag.
 Støtten til de igangsatte regionale grundkurser vil fuldt udbygget andrage  

 2,4 mio. kr. i 1989-kroner.
§ 3 e, stk. 1 Siden musiklovens vedtagelse i 1976 er der årligt blevet anvendt et beløb  

 til indkøb af instrumenter med henblik på udlån til musikskoler og  

 organiserede musikamatører.
Ordningen administreres af Landssekretariatet for  

 Dansk Amatørmusik.
 Udgifterne til nyanskaffelser inden for musikskoleområdet har hidtil været  

 afholdt i henhold til musiklovens § 3, stk. 1, nr. 9, men overflyttes til § 3  

 e i konsekvens af nærværende lovforslag.
 Den samlede udgift til nyanskaffelser androg i 1989 1,1 mio. kr.
§ 3 e, stk. 2 Siden musiklovens vedtagelse i 1976 er der årligt blevet anvendt et beløb  

 til efteruddannelse af musikskolelærere.
Udgifterne har hidtil været afholdt  

 i henhold til musiklovens § 3, stk. 1, nr. 6, men overflyttes til § 3 e i  

 konsekvens af nærværende lovforslag.
 Den samlede udgift til dette formål androg i 1989 1 mio. kr.
§ 3 e, stk. 3 Ved revisionen af musikloven i 1987 blev der tilført 290.000 kr. til  

 undervisning af forsøgsmæssig karakter samt 290.000 kr. til udvikling og  

 formidling af pædagogisk forsøgsmateriale.
En væsentlig del af disse beløb er  

 tiltænkt pædagogisk udviklingsarbejde på musikskolerne.
 I konsekvens af nærværende forslag overføres 0,3 mio. kr. til § 3 e.
§ 3 f Pr. 1. maj 1985 blev der oprettet en deltidsstilling som  

 musikskolekonsulent med landsdækkende opgaver.
Ved lovrevisionen i 1987 blev  

 det muligt at heltidsansætte musikskolekonsulenten, hvis virksomhed hidtil  

 har været finansieret i henhold til § 3, stk. 1, nr. 1, men som nu foreslås  

 overflyttet til § 3 f.
 Udgiften til konsulenttjenesten androg i 1989 0,4 mio. kr.
Til § 2 Ved fastsættelsen af den dato, fra hvilken loven skal træde i kraft, er  

 der taget hensyn til den kommunale budgetprocedure.
Økonomiske konsekvenser Den samlede statslige udgift i forbindelse med gennemførelsen af  

 ovennævnte forslag skønnes at ville andrage ca. 60 mio. kr.
Heraf dækkes 5,5  

 mio. kr. ved overflytning af udgiftsposter, der hidtil er afholdt i henhold  

 til § 3, stk. 1, i musikloven.
 Gennemførelsen af forslaget til sikring af musikskolernes vilkår i Danmark  

 vil således fuldt udbygget indebære en merbevilling på 54,5 mio. kr. årligt  

 samt en mindre administrationsudgift.
 De 54,5 mio. kr. (i 1989-kroner) fordeles over 3 år, således at beløbet er  

 nået i finansåret 1993.
Efter 2. behandling den 17. maj 1990 § 1 I lov om musik, jf. lovbekendtgørelse nr. 505 af 22. juli 1987, foretages  

 følgende ændringer:
 Efter § 3 indføjes som nyt kapitel:
»Kapitel 2 a Musikskoler § 3 a.
Ved en musikskole forstås en skole, der tilbyder undervisning i  

 musik til børn og unge.
 Stk. 2. Musikskolen kan desuden tilbyde musikundervisning til voksne.
 Stk. 3. Musikskolen har til formål at udvikle og fremme elevernes evner og  

 kundskaber gennem sine undervisningstilbud samt i øvrigt at virke til fremme  

 af det lokale musikmiljø.
 Stk. 4. Kulturministeren fastsætter i samråd med Statens Musikråd  

 vejledende retningslinjer for musikskoleundervisning.
§ 3 b.
Musikskolerne drives som kommunale institutioner eller som  

 selvejende institutioner med kommunalt tilskud.
Statens Musikråd kan dog  

 godkende andre ordninger.
Institutionernes vedtægter godkendes af Statens  

 Musikråd og af de tilskudsydende kommuner og eventuelt amtskommuner.  

 Kulturministeren udarbejder i samarbejde med Statens Musikråd vejledende  

 standardvedtægter for musikskoler.
 Stk. 2. Statens Musikråd kan i særlige tilfælde tilbagekalde en  

 godkendelse, der er meddelt efter stk. 1.
§ 3 c.
Staten yder delvis refusion af kommuners, amtskommuners eller  

 andres udgifter til lærerlønsudgifter i forbindelse med driften af  

 musikskoler, jf. dog stk. 4.
 Stk. 2. Refusionsprocenten beregnes som forholdet mellem statens på  

 finansloven fastsatte bevilling og de samlede tilskud til lærerlønsudgifter  

 ved musikskoler fra kommuner, amtskommuner eller andre.
 Stk. 3. Kommuner, amtskommuner eller andre kan maksimalt få refunderet 25  

 pct. af udgifterne til musikskolelærerlønningerne, således som de fremgår af  

 det af Statens Musikråd godkendte regnskab for foregående år.
 Stk. 4. Det er en betingelse for at opnå refusion efter stk. 1, at  

 musikskoleelevernes betaling for undervisningen ikke overstiger 1/3 af  

 bruttoudgiften ved skolens drift.
 Stk. 5. Der kan ydes særlig støtte til etablering af musikskoler.
§ 3 d.
Staten kan yde støtte til musikalske grundkurser ved musikskoler.
 Stk. 2. Staten kan dække 1/3 af bruttoudgifterne i forbindelse med et  

 musikalsk grundkursus under forudsætning af, at de resterende 2/3 dækkes af  

 de pågældende amts- og primærkommuner.
 Stk. 3. Undervisningen på statsstøttede grundkurser er gratis for  

 eleverne.
§ 3 e.
Staten kan yde støtte til udlån af instrumenter eller til  

 musikskolernes indkøb heraf.
 Stk. 2. Staten kan yde støtte til efteruddannelse af musikskolelærere.
 Stk. 3. Staten kan yde støtte til undervisning af forsøgsmæssig karakter  

 og til udvikling og udgivelse af musikpædagogisk materiale.
§ 3 f.
Der ansættes en musikskolekonsulent til at følge udviklingen på  

 musikskoleområdet og til at bistå Statens Musikråd i den praktiske udmøntning  

 af musiklovens bestemmelser om musikskoler.« § 2 Loven træder i kraft den 1. januar 1991.
