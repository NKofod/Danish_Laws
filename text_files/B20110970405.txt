Bestemmelser om Trafikstyrelsens gebyrer på luftfartsområdet mv. (BL 9-10) Udgave 10, 8. december 2011 I medfør af § 148 i lov om luftfart, jf. lovbekendtgørelse nr. 959 af 12. september 2011, fastsætter Trafikstyrelsen herved efter bemyndigelse fra Transportministeriet, jf. bekendtgørelse nr. 110 af 3. februar 2009 om Statens Luftfartsvæsens opgaver og beføjelser, om kundgørelse af de af luftfartsvæsenet fastsatte forskrifter og om klageadgang, følgende:
1. Definitioner Udstedelsesgebyr:
 Betaling for Trafikstyrelsens tiltrædelseskontrol, herunder alle direkte og indirekte omkostninger, ved udstedelser, godkendelser og enkeltstående forretninger, fx afholdelse af prøver.
 Årsgebyr:
 Betaling for Trafikstyrelsens løbende tilsyn, herunder alle direkte og indirekte omkostninger, med den pågældende funktion eller virksomhed i en periode på 12 måneder.
2. Anvendelsesområde Denne BL fastsætter bestemmelser om Trafikstyrelsens gebyrer og afgifter for offentlige forretninger og tilsynsvirksomhed på luftfartsområdet.
3. Beregning og betaling af gebyrer 3.1 Der betales udstedelsesgebyr og årsgebyr efter satserne i bilag 1 til denne BL, dog betales udstedelsesgebyr for visse forretninger efter regning, jf. pkt. 3.2.1.
 3.1.1 Satserne i bilag 1 er i danske kroner.
 Anm.: Gebyrer for registrering af rettigheder over luftfartøjer betales efter de til enhver tid gældende regler herom fastsat i medfør af lov om registrering af rettigheder over luftfartøjer.
 3.1.2 Gebyret betales af den, i hvis interesse forretningen udføres.
3.2 Udstedelsesgebyr og særlige betalinger i henhold til pkt. 3.4 - 3.7 betales ved forretningens afslutning (udstedelsestidspunktet), men Trafikstyrelsen kan dog opkræve a conto beløb, som betales før forretningens påbegyndelse og undervejs i takt med forretningens udførelse.
For forretninger, hvor der er fastsat årsgebyr, dækker det faste udstedelsesgebyr tillige det løbende tilsyn i en periode på 12 måneder efter forretningens afslutning.
3.2.1 For forretninger, for hvilke der ifølge bilag 1 til denne BL ikke er fastsat et fast udstedelsesgebyr, herunder de i bilag 2 anførte forretninger, samt for dispensationer fastsættes der udstedelsesgebyr efter regning.
Dette indebærer, at gebyret fastsættes på grundlag af Trafikstyrelsens timeforbrug samt direkte udgifter til rejse, ophold, materialer mv. suppleret med betaling af eventuelt årsgebyr for de første 12 måneder.
 3.2.1.1 Hvor gebyret fastsættes efter regning, er timeprisen kr. 915, jf. dog pkt. 3.4 - 3.7.
3.2.2 I forbindelse med en virksomhedsomdannelse fx fra personligt ejet virksomhed til aktieselskab, hvor forholdene i øvrigt ikke ændres, betales et udstedelsesgebyr, der beregnes på baggrund af timeforbrug samt direkte udgifter til eventuel rejse, ophold, materialer mv.
Herudover betales årsgebyr for de første 12 måneder med fradrag af et beløb svarende til den resterende periode knyttet til det sidst erlagte årsgebyr inden virksomhedsomdannelsen.
 3.3 Årsgebyr betales 12 måneder efter afslutningen af den forretning, der er nævnt i pkt. 3.2, og derefter ved begyndelsen af hver ny 12 måneders periode.
 3.4 For udførelse af forretninger på Færøerne eller i Grønland, betales, ud over gebyret eller afgiften for den pågældende forretning, for Trafikstyrelsens rejse- og opholdsudgifter.
3.5 Forretninger uden for dansk område kan foretages efter nærmere aftale med Trafikstyrelsen.
For sådanne forretninger betales der, medmindre forretningen er omfattet af pkt. 3.6 ud over gebyret eller afgiften for den pågældende forretning samt rejse- og opholdsudgifter et særligt gebyr på kr. 7.000 for hver påbegyndt 24-timers periode, rejsen varer ud over 36 timer.
3.6 For praktiske prøver omfattet af tabel 4F - 4H i bilag 1 til denne BL, som er afholdt uden for dansk område, betales ud over prøvegebyret samt rejse- og opholdsudgifter et til enhver tid af Personalestyrelsen fastsat honorar mv.
Betalingen udgør pt. (inklusive omkostninger vedrørende Trafikstyrelsens administration) for en hel dag kr. 3.220 og for en halv dag kr. 1.610.
3.7 Udførelse af forretninger uden for Trafikstyrelsens åbningstid, kan kun ske i ekstraordinære tilfælde og efter nærmere aftale med Trafikstyrelsen.
Sker udførelsen af forretningen uden for åbningstiden efter ønske fra rekvirenten, betales, medmindre der er tale om prøver omfattet af tabel 4F - 4M i bilag 1 til denne BL, ud over gebyret eller afgiften kr. 15.000 samt kr. 2.000 pr. påbegyndt time ud over de første 7 timer efter forretningens påbegyndelse.
 Anm.: Trafikstyrelsens åbningstid er mandag-torsdag kl. 09.00-16.00 og fredag kl. 09.00-15.30, dog ikke helligdage eller dage, hvor Trafikstyrelsen har annonceret lukning.
3.8 Ved afbrydelse af en forretning inden afslutning betales en forholdsmæssig andel af udstedelsesgebyret eller afgiften efter et skøn over, hvor stor en andel af forretningen der var gennemført på dette tidspunkt, jf. dog pkt. 3.8.1 - 3.8.3. Betalingen udgør a) 25% af udstedelsesgebyret, hvis mindre end 50 % af udstedelsesforretningen er gennemført, b) 50% af udstedelsesgebyret, hvis 50% eller mere, men mindre end 75% af udstedelsesforretningen er gennemført, og c) 75% af udstedelsesgebyret, hvis 75% eller mere af forretningen er gennemført.
 3.8.1 Ved afbrydelse af en forretning, for hvilken udstedelsesgebyret fastsættes efter regning, betales et beløb for det allerede udførte arbejde.
 3.8.2 Prøver, der afsluttes før normeret tid af årsager, som ikke skyldes Trafikstyrelsens forhold eller force majeure, betragtes som afsluttede forretninger, hvorfor hele udstedelsesgebyret, jf. tabel 4F - 4K i bilag 1 til denne BL skal betales.
3.8.3 Prøver betragtes som påbegyndte forretninger, når tilmelding til prøven er sket.
Ved afmelding af en prøve, jf. tabel 4J - 4K i bilag 1 til denne BL, på grund af sygdom hos eleven betales dog intet gebyr, hvis afmelding sker skriftligt af den indstillende skole inden tidspunktet for den pågældende prøve, og hvis pågældende sygdom er dokumenteret over for Trafikstyrelsen ved lægeerklæring.
 3.9 Der betales gebyr for udstedelse af erstatningsdokumenter og konvertering af dokumenter mellem ordninger efter tabel 2A i bilag 1 til denne BL.
 3.10 Betaling sker efter de gebyrer og afgifter, jf. bilag 1 til denne BL, der er gældende på det tidspunkt, hvor forretningen afsluttes (udstedelsestidspunktet), jf. dog pkt. 3.10.1, og for efterfølgende årsgebyr efter de gebyrer og afgifter, der er gældende på det tidspunkt, hvor den nye 12 måneders periode begynder, jf. pkt. 3.3.
 3.10.1 Betaling efter regning sker efter den timepris mm., der gælder på tidspunktet for udførelsen af den pågældende del af arbejdet.
 3.11 Udebliver betaling efter sidste rettidige indbetalingsdag, opkræves et ekspeditionsgebyr på kr. 100 for hver erindringsskrivelse.
 Anm. 1: Der tillægges renter i overensstemmelse med reglerne i luftfartslovens § 148, stk. 9.
 Anm. 2: Betalingerne med påløbne renter kan inddrives ved udpantning.
4. Forholdsmæssig tilbagebetaling af og fritagelse for betaling af gebyr 4.1 Betalt årsgebyr, herunder årsgebyr, der er omfattet af udstedelsesgebyr, jf. pkt. 3.2, for en påbegyndt periode tilbagebetales ikke bortset fra de tilfælde, der fremgår af pkt. 4.2.
4.2 Der foretages automatisk forholdsmæssig tilbagebetaling af årsgebyr, hvis det i løbet af årsgebyrperioden, dog tidligst efter ét år fra udstedelsestidspunket, jf. pkt. 3.2, forekommer at, a) et luftfartøj slettes af det danske nationalitetsregister, eller b) rettighederne knyttet til en autorisation, en driftstilladelse, en licens, et luftdygtigshedsbevis eller et personcertifikat opgives/indstilles.
 Tilbagebetalingen sker under forudsætning af, at pågældende dokument deponeres hos Trafikstyrelsen, jf. pkt. 4.2.4 og i øvrigt efter nedenstående regler.
4.2.1 For årsgebyrer vedrørende a) personcertifikater, b) luftdygtighedsbeviser omfattet af tabel 6B eller 6C i bilag 1 til denne BL, hvor der skiftes mellem disse tabeller, og c) luftdygtighedsbeviser, hvor pågældende luftfartøj skifter ejer/bruger, foretages forholdsmæssig tilbagebetaling, dog udbetales beløb under kr. 200 ikke.
Anm. 1: Den situation, der er omhandlet i pkt. 4.2.1 b., indebærer i praksis, at rettigheden knyttet til det oprindelige luftdygtighedsbevis opgives/indstilles samtidig med, at der sker en udstedelse af en ny rettighed knyttet til luftdygtighedsbeviset.
Den automatiske forholdsmæssige tilbagebetaling for den indstillede rettighed skal altså ske efter pågældende tabel, der skiftes fra, og der skal betales fuldt udstedelsesgebyr efter den anden tabel.
Anm. 2: Den situation, der er omhandlet i pkt. 4.2.1 c., indebærer i praksis, at den oprindelige ejer/brugers rettigheder til pågældende luftdygtighedsbevis opgives/indstilles, og at den nye ejer/bruger overtager rettighederne.
Den automatiske forholdsmæssige tilbagebetaling til den oprindelige ejer/bruger skal således foretages efter pågældende tabel, og den nye ejer skal betale nyt årsgebyr efter samme tabel.
 4.2.2 For andre årsgebyrer end dem, der er nævnt i pkt. 4.2.1, foretages forholdsmæssig tilbagebetaling med 50 % af det beregnede beløb, dog udbetales beløb under kr. 200 ikke.
 4.2.3 Hvis rettighedshaveren samtidig eller senest en måned efter, at rettigheden er opgivet/indstillet, ansøger om ny tilsvarende rettighed, kan der efter ansøgning ydes forholdsmæssig tilbagebetaling af årsgebyret vedrørende den opgivne rettighed, dog udbetales beløb under kr. 200 ikke.
 4.2.4 Tilbagebetaling beregnes pr. dag regnet fra dagen efter, at Trafikstyrelsen har modtaget pågældende dokument til deponering.
 4.3 Hvis der ønskes fritagelse for betaling af fremtidigt årsgebyr for luftdygtighedsbevis, personcertifikat, autorisation, driftstilladelse eller licens, skal pågældende dokument deponeres hos Trafikstyrelsen, inden den pågældende gebyrperiodes start.
 4.4 Der betales ikke gebyr i forbindelse med sletning af et luftfartøj, der er optaget i Nationalitetsregistret, hvis sletningen sker som følge af havari.
5. Afgifter 5.1 Afgifter, der er fastsat i luftfartslovens § 148, stk. 1 - 6, er reguleret efter lovens § 148, stk. 7, som angivet i bilag 1 til denne BL.
 5.2 Bestemmelserne i pkt. 3.2, 3.2.2, 3.3, 3.4, 3.5, 3.7, 3.8, 3.9, 3.10, 3.11 og afsnit 4 finder tilsvarende anvendelse for de afgifter, der er nævnt i pkt. 5.1, jf. dog pkt. 5.2.1.
 5.2.1 Kravet indeholdt i pkt. 4.2 om, at forholdsmæssig tilbagebetaling tidligst kan ske efter ét år fra udstedelsen, gælder ikke for tabel 6 C i bilag 1 til denne BL, idet der således godt kan ske forholdsmæssig tilbagebetaling af den i udstedelsesafgiften indeholdte årsafgift.
6. Dispensation Trafikstyrelsen kan i særlige tilfælde dispensere fra bestemmelserne i afsnit 3 og 4 samt pkt. 5.2 i denne BL.
7. Ikrafttræden 7.1 Denne BL træder i kraft den 1. januar 2012.
 7.2 Samtidig ophæves BL 9-10, 9. udgave af 16. november 2010 med senere ændringer, jf. dog pkt. 3.10.
Trafikstyrelsen, den 8. december 2011 Carsten Falk Hansen / Anne Niebuhr Bilag 1 til BL 9-10 Gebyrsatserne 2012 1.1 Forord Gebyrsatserne for 2012 fremgår af dette bilag 1 til BL 9-10, Bestemmelser om Trafikstyrelsens gebyrer på luftfartsområdet mv.
BLen, herunder gebyrsatserne, er udarbejdet af Trafikstyrelsen og har været behandlet i Gebyrudvalget, der er et rådgivende organ nedsat af Trafikstyrelsen.
I Gebyrudvalget sidder foruden Trafikstyrelsen repræsentanter for følgende organisationer mv.:
 AOPA Danmark, Dansk Luftfart, Dansk Svæveflyver Union (DSvU), Erhvervsflyvningens Sammenslutning, KZ & Veteranfly Klubben, DANSAM, Foreningen af Autoriserede Danske Flyværksteder, SAS Region Danmark, Kongelig Dansk Aeroklub, Københavns Lufthavne, Grønlands Lufthavnsvæsen, Naviair, Flyvebranchens Personale Union som fællesrepræsentant for Flyvebranchens Personale Union, Cabin Attendants Union og Danske Pilotorganisationers Samråd samt Star Air som fællesrepræsentant for Star Air, Thomas Cook Airlines og Cimber Sterling.
 Afgifterne i tabellerne:
 6C Luftfartøjer over 2.730 kg eller luftfartøjer, som ikke udelukkende anvendes privat  8D Teletekniske anlæg inkl. betaling for kontrol af måleresultater  8G Tilsyn med flyvekontroltjeneste er fastsat i luftfartsloven § 148, stk. 1-6. Beløbene er reguleret i henhold til luftfartslovens § 148, stk. 7, hvilket betyder, at de fra 2011 til 2012 er forhøjet med 3,2 pct.
På baggrund af Rigsrevisionens anbefaling forhøjes afgifterne i 2012 yderligere ekstraordinært med 0,6 pct.
Denne ekstraordinære forhøjelse i 2012 skyldes, at afgifterne i 2008 fejlagtigt blev reguleret med 2,6 pct., mens den korrekte regulering skulle have været på 3,2 pct.
Kapitel 2: Generelle gebyrer Tabel 2A.
Udstedelse af erstatningsdokumenter/genudstedelser Tilsyn i samarbejde med andre landes myndigheder Tabel 2B.
Tilsyn, hvor luftfartsforetagendets organisation nødvendiggør samarbejde med andre myndigheder Tabel 2C.
Koordinering af luftfartstjenesten Sikkerhedsgodkendelse i forbindelse med security Tabel 2D.
Sikkerhedsgodkendelse af security-medarbejdere Kapitel 3: Luftfartøjsregistret Tabel 3A.
Nyregistrering, genregistrering og midlertidig registrering af et luftfartøj, som ikke er optaget i Nationalitetsregistret Tabel 3B.
Registrering af ejerskifte, brugerskifte, sletning af midlertidig registrering og sletning af et luftfartøj, som er optaget i Nationalitetsregistret Kapitel 4: Certifikater Certifikater Tabel 4A.
Certifikater, piloter Tabel 4B.
Certifikater, ATM Tabel 4C.
Certifikater, tekniske Tabel 4D.
Certifikater, øvrige Tabel 4E.
Validering eller blokvalidering af certifikat Praktiske prøver Tabel 4F.
Praktiske prøver, pilot Tabel 4G.
Praktiske prøver, ATM Tabel 4H.
Praktiske prøver, tekniske certifikater Tabel 4I.
Praktiske prøver, øvrige certifikater Teoretiske prøver Tabel 4J.
Teoretiske prøver, pilot Tabel 4K.
Teoretiske prøver, ATM Tabel 4L.
Ledig tabel Tabel 4M.
Udstedelse af medical Kapitel 5: Luftfartsskoler Tabel 5A.
Ledig tabel Tabel 5B.
Luftfartsskoler, piloter Tabel 5C.
Registered Facility Tabel 5D.
Ledig tabel Tabel 5E.
Luftfartsskoler, ATM Tabel 5F.
Ledig tabel Tabel 5G.
Luftfartsskoler, PART 147 skoler Organisationer under personcertificering Tabel 5H.
Flyvelæger/AeMC Kapitel 6: Luftdygtighed Tabel 6A.
Svævefly, motorsvævefly og balloner, hvor tilsyn udføres af union (DSvU, DBU, KZ og Veteranflyklubben) Tabel 6B.
Luftdygtighedsbeviser/nationale flyvetilladelser for luftfartøjer op til og med 2.730 kg, som udelukkende anvendes privat Tabel 6C.
Luftfartøjer over 2.730 kg eller luftfartøjer, som ikke udelukkende anvendes privat (lovbestemte) (prisniveau 2011) Tabel 6D.
Leasing af fly på dansk register Tabel 6E.
Export statements Tabel 6F.
Flyvetilladelse (enkeltstående flyvninger) Tabel 6G.
Støjcertifikat og/eller emissionscertifikat Tabel 6H.
Diverse ydelser Tabel 6I.
Byggetilladelse til amatørbygning af luftfartøj Tabel 6J.
Tildeling af ICAO mode S koder samt ELT koder til ultralette fly Kapitel 7: Autorisationer til tekniske organisationer Værksteder Tabel 7A.
Ledig tabel Tabel 7B.
Autorisation til inspektion, vedligeholdelse og større ændringer af luftfartøjer og luftfartøjsmateriel (Part 145, Part M (F) og BL 2-1) I årsgebyret for luftfartøjer op til og med 5.700 kg er indeholdt A2, A3 og A4.
 I årsgebyret for luftfartøjer over 5.700 kg er indeholdt A1, A3 og A4.
 Årsgebyrerne i tabel 7B dækker også B-, C- og D-ratings.
Komponentværksteder Tabel 7C.
Autorisation til inspektion, vedligeholdelse og større ændringer af luftfartøjsmateriel (komponentværksted) Fremstillingsvirksomheder Tabel 7D.
Autorisation til fremstilling af luftfartøjer eller luftfartøjsmateriel Tabel 7E.
Stand-alone CAMOer Kapitel 8: Flyvepladser, teletekniske anlæg og tjenester Flyvepladser Tabel 8A.
Godkendte, offentlige flyvepladser Tabel 8B.
Godkendte, private flyvepladser Tabel 8C.
Tilsyn med security på flyvepladser Teletekniske anlæg Tabel 8D.
Teletekniske anlæg inkl. betaling for kontrol af måleresultater (lovbestemte) (prisniveau 2011) Tabel 8E.
Godkendelse af kontrolorganisation Tjenester Tabel 8F.
Tilsyn med meteorologisk tjeneste Tabel 8G.
Tilsyn med flyvekontroltjeneste (lovbestemt) (prisniveau 2011) Kapitel 9: Erhvervsmæssig flyvning Tabel 9A.
AOC til erhvervsmæssig lufttransportvirksomhed Tabel 9B.
Tilladelse til anden erhvervsmæssig flyvning Tabel 9C.
Yderligere optagelse af et luftfartøj eller luftfartøjstype på en AOC eller på en tilladelse Tabel 9D.
Licens til erhvervsmæssig lufttransportvirksomhed Tabel 9E.
Tilsyn med security Tabel 9F.
Anmeldelse af firmaflyvning Tabel 9G.
Wet-lease af fly på udenlandsk register Kapitel 10: Særlige tilladelser Tabel 10A.
Tilladelse til særlige flyvninger i privat regi Bilag 2 til BL 9-10 Eksempler på forretninger, for hvilke udstedelsesgebyr fastsættes efter regning 1. EASA-godkendelser (luftdygtighed), der ikke er omfattet af EASAs regler om afgifter.
 2. Udstedelse af typecertifikat/supplerende typecertifikat og validering af udenlandsk certifikat (luftdygtighed) i det omfang, nævnte certifikater ikke er omfattet af EASAs regler om afgifter.
 3. Godkendelse af eksperimental luftfartøj, som ikke er bygget under opsyn af en ikke-erhvervsmæssig forening/organisation, der er godkendt hertil af Trafikstyrelsen.
 4. Al udstedelse i forbindelse med K certifikater.
 5. Godkendelse af nye anlæg eller ændringer til eksisterende anlæg på godkendte offentlige flyvepladser, jf. tabel 8A i bilag 1 til denne BL.
 6. Godkendelse af nye anlæg eller ændringer til eksisterende anlæg på godkendte, private flyvepladser, for så vidt angår helihoist systemer.
 7. Tilladelse til luftfartshindringer højere end 100 m over terræn.
 8. Godkendelse af sikkerhedsplan for flyvepladser, bortset fra mindre flyvepladser uden regelmæssig passagertransport, jf. modelsikkerhedsplanens afsnit 3.10.
 Anm.: Som mindre flyvepladser uden regelmæssig passagertransport anses, jf. modelsikkerhedsplanens afsnit 3.10, mindre flyvepladser, herunder flyvepladser med selvbetjeningsstatus, hvor der udover GA-flyvning udelukkende foregår kommerciel flyvning i form af ikke-regelmæssig passagertransport med luftfartøjer på under 10 tons MTOM og/eller certificeret til mindre end 20 passagersæder, herunder taxaflyvning og rundflyvning.
 9. Godkendelse af nye eller ændringer til eksisterende teletekniske anlæg omfattet af tabel 8D i bilag 1 til denne BL.
 10. Godkendelse af nye eller ændringer til eksisterende ATS-enheder, herunder tekniske anlæg, udstyr, systemer og lignende.
 11. Udstedelse af certifikat til luftfartstjenesteudøvere i henhold til Europa-Parlamentets og Rådets forordning (EF) nr. 550/2004 af 10. marts 2004 (luftfartstjenesteforordningen).
 12. Udpegelse af luftfartstjenesteudøvere i henhold til luftfartstjenesteforordningen.
 13. AOC til erhvervsmæssig lufttransportvirksomhed.
 14. Sikkerhedsgodkendelse af fragtagenter og cateringleverandører.
 15. Godkendelse af TRTO og FTO samt udvidelse af eksisterende TRTOer og FTOer.
 16. Registrering af Registered Facility.
 17. Godkendelse af luftfartsskoler, ATM, praktisk uddannelse og teoretisk uddannelse samt udvidelse af eksisterende skoler.
 18. Godkendelse af PART 147 skoler (grunduddannelse) samt udvidelse af eksisterende skoler.
 19. Godkendelse af kursus typerettighed B1, B2, C-typeuddannelse pr. kategori.
 20. Godkendelse af syntetiske flyvetrænere og simulatorer.
21. Udstedelse af autorisation til inspektion, vedligeholdelse og større ændringer af luftfartøjer og luftfartøjsmateriel samt udvidelser af eksisterende autorisationer 22. Godkendelse af helikopterdæk på bevægelige havanlæg (1. udstedelse).
 23. Udarbejdelse af procedurer - ILS kategori I, II, III, NDB, LLZ, VOR/DME, GPS, SID -w og revision af procedurer.
 24. Godkendelse af kontrolorganisation, der må udføre kontrolflyvninger på CNS- og AGA-anlæg med luftfartøj.
 25. Udstedelse af licenser til erhvervsmæssig lufttransportvirksomhed.
26. Godkendelse af sikkerhedsplaner for luftfartsselskaber, jf.
BL 3-15.
 27. Tilladelse til kategori II/III IFR-operationer, RVSM-, MNPS-, ETOPS-operationer mv.
28. Tilladelse til flyveopvisninger, jf.
BL 5-3.
 29. Godkendelse af nye stand-alone CAMO'er.
 30. Udstedelse af autorisation til inspektion, vedligeholdelse og større ændringer af luftfartøjsmateriel (komponentværksted).
 31. Byggesager mv.  security.
 32. Godkendelse af private flyvepladser, helikopterflyvepladser samt svæveflyvepladser, som ikke administreres gennem DSvU.
 33. Godkendelse af helikopterdæk på faste havanlæg.
 34. Tilladelse til anden erhvervsmæssig flyvning.
 35. Godkendelse af individuelle vedligeholdelsesprogrammer (individuelle vedligeholdelsesprogrammer for luftfartøjer, som ikke er opført på en AOC).
 36. Udstedelse af Airworthiness Review Certificate (ARC) (udstedelse af ARC på baggrund af anbefaling fra en godkendt Part M Subpart (G)(I) organisation).
 37. Gennemførelse af review.
 38. Udstedelse af F-certifikat.
39. Kendte kunder  tiltrædelseskontrol, jf.
EU-forordning nr. 185/2010.
 40. Autorisation af flyvelæger/AeMC.
 41. Godkendelse af drylease til andre udenlandske kommercielle operatører.
