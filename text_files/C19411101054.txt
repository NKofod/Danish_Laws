 Ved § 9, stk. 2, i lov nr. 40 af 25. februar 1916 om udøvelse af  

 tandlægevirksomhed, således som denne bestemmelse er ændret ved § 20 i lov  

 nr. 88 af 15. marts 1939 vedrørende rettighedsfortabelse som følge af  

 lovovertrædelser, er det bestemt, at såfremt en tandlæge ved strafbart  

 forhold har vist sig uskikket til at udøve virksomhed som tandlæge eller  

 uværdig til den for en sådan fornødne tillid, kan retten til at virke og  

 betegne sig som tandlæge ved dommen frakendes ham enten for bestandig eller  

 for en tid fra 1 til 5 år. (Se nu rac 212 14/11 51).
 Da denne frakendelse imidlertid efter en af indenrigsministeriet under 6.  

 december 1940 truffet afgørelse ikke kan antages at være til hinder for, at  

 en således domfældt virker som klinisk assistent hos en tandlæge, og da dette  

 efter omstændighederne vil kunne være uheldigt, skal jeg i overensstemmelse  

 med indenrigsministeriets derom fremsatte ønske efter justitsministeriets  

 anmodning anmode d'herrer om, i tilfælde, hvor tiltalen gør det rimeligt, at  

 den pågældende ikke blot afskæres fra at udøve hovederhvervet, men også grene  

 af dette, som f.eks. medhjælpervirksomhed, tillige at nednægge påstand herom  

 i medfør af § 79 i Borgerlig Straffelov af 15. april 1930.
