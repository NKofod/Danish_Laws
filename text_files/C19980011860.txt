Vejledning for fremstilling af dyr på  

 dyrskuer, udstillinger og lignende samlinger af husdyr Til samtlige praktiserende dyrlæger De generelle regler fremgår af   bekendtgørelse af 3. juni 1996 om  

 dyrskuer, udstillinger og lignende samlinger af husdyr, der er trådt i  

 kraft den 11. juni 1996.
 I denne vejledning er tilstræbt en samlet  

 fremstilling af de bestemmelser; herunder særbestemmelser, der har  

 betydning for fremstilling af dyr på dyrskuer og lignende samlinger af  

 husdyr.
Kvæg Mærkning Kvæg skal være forsynet med et  

 øremærke, der er godkendt af Veterinær- og  

 Fødevaredirektoratet. Øremærket skal sikre entydig  

 identifikation af oprindelsesbesætningen og det enkelte dyr, jf. § 2 i  

 om mærkning, registrering og flytning af kvæg, svin,  

 får og geder.
 Kvæg, der skal udstilles på et dyrskue eller  

 indsættes i en anden samling af kvæg skal være ledsaget af  

 et sundhedsdokument, der angiver dyrets identitet og sundhedsforhold samt  

 sundhedsforhold for afsenderbesætningen.
Sundhedsforhold for dyret skal omfatte dokumentation for  

 BVD-virusfrihed.
Kalve under 3 måneder skal endvidere være  

 undersøgt for antistoffer mod BVD-virus og fundet fri herfor.
 Sundhedsdokumentet kan kun udskrives til den  

 besætning, hvori dyret er registreret og kun hvis denne besætning  

 er fri for sådanne forhold, som medfører offentligt tilsyn eller  

 andet offentligt forbud mod afhændelse af kvæg til levebrug.
 Sundhedsdokumentet kan anvendes op til 21 dage efter  

 udskrift og er gyldigt på dato for underskrift og kun til en flytning  

 på denne dato.
 Dyrene skal fortsat være registreret i CHR på  

 hjembesætningens adresse og skal ikke skrives ud og ind af  

 besætningen ved flytning til dyrskuer, udstillinger og lignende  

 samlinger af husdyr.
 Ovenstående regler vedrørende  

 sundhedsdokumenter fremgår af   bekendtgørelse nr. 678 af 25. august 1997  

 om mærkning, registrering og flytning af kvæg, svin, får og  

 geder.
 Undersøgelse for BVD-virus og antistof mod  

 BVD-virus foretages af Kvægbrugets Laboratorium i Ladelund.
Mastitis Lakterende køer, der stammer fra besætninger  

 angrebet af B-mastitis; herunder besætninger, hvor der påvist  

 B-streptokokker i besætningen, må ikke deltage i dyrskuer og  

 andre samlinger af malkekvæg, hvor malkning kan finde sted, jf.   bekendtgørelse nr. 853 af 16. december  

 1991 om bekæmpelse af mastitis.
Kastning Køer og kvier, der kaster undervejs til et dyrskue  

 eller en anden samling af kvæg, må ikke indsættes på  

 dyrskuet eller i samlingen, og de øvrige dyr i transporten må  

 ikke aflæsses uden den tilsynsførende dyrlæges tilladelse,  

 jf.   bekendtgørelse nr. 320 af 1. juni  

 1980 om kontrol med smitsom kalvekastning (brucellose hos  

 kvæg).
Tyre fra tyrestation Tyre, som er opstaldet på en tyrestation, og som  

 tilføres et dyrskue eller en anden samling af kvæg, kan herefter  

 udelukkende indsættes på tyrestationen igen i henhold til  

 betingelserne i  bekendtgørelse nr. 1072 af  

 15. december 1994 om tyresæd og kunstig sædoverføring  

 på kvæg.
Svin Mærkning Svin, skal, før de forlader en bedrift, være  

 forsynet med et øremærke, der er godkendt af Veterinær- og  

 Fødevaredirektoratet.
Mærket skal sikre en éntydig  

 identifikation af den besætning, hvori dyret mærkes, jf. § 3 i  

 om mærkning, registrering og flytning af kvæg, svin,  

 får og geder.
Orner fra ornestation Orner, som er opstaldet på en ornestation, og som  

 tilføres et dyrskue eller en anden samling af svin, kan herefter  

 udelukkende indsættes på ornestationen igen i henhold til  

 Veterinærdirektoratets  bekendtgørelse nr. 598 af 29. juni 1992  

 om ornesæd.
Får og geder Får og geder skal før de forlader  

 oprindelsesbesætningen, være forsynet med et  

 øremærke, der er godkendt af Veterinær- og  

 Fødevaredirektoratet.
Mærket skal sikre en éntydig  

 identifikation af oprindelsesbesætningen og af det enkelte dyr, jf. § 4  

 i   om mærkning, registrering og flytning af kvæg, svin,  

 får og geder.
Scrapie Får og geder, der føres til dyrskuer eller  

 andre samlinger af dyr, fra besætninger hvori der er gennemført  

 stikprøvekontrol for scrapie med henblik på udførsel til  

 andre EU-lande, må ikke under transport til og fra samt under ophold  

 på skuer eller samlinger komme i kontakt med får og geder fra  

 besætninger, hvori der ikke er gennemført  

 stikprøvekontrol for scrapie, såfremt dyrene skal føres  

 tilbage til en anden besætning, hvori der er gennemført  

 stikprøvekontrol for scrapie, jf.   bekendtgørelse nr. 953 af 24. november  

 1994 om samhandel inden for Den Europæiske Union med får og  

 geder samt indførsel af får og geder fra tredjelande.
Duer Vaccination Brevduer og andre duer, der skal tilføres et  

 dyrskue, en udstilling eller deltage i konkurrence eller lignende, skal  

 være vaccineret mod paramyoxovirus infektion 1 hos duer med en vaccine,  

 der er godkendt af Veterinær- og Fødevaredirektoratet, jf.   bekendtgørelse nr. 921af 10. november  

 1994 om særligt smitsomme sygdomme hos fjerkræ og andre fugle  

 i fangenskab.
 Vaccinationen skal være udført mindst 4 uger  

 og højest 12 måneder forud for deltagelse i et arrangement.
Duer, der ikke tidligere er vaccineret, skal  

 basisvaccineres 2 gange med 4 ugers mellemrum.
Ungerne skal vaccineres  

 første gang ved 6 ugers alderen.
 Duerne skal, når de føres til samlingen,  

 være ledsaget af en vaccinationsattest udstedt af en dyrlæge.
Fjerkræ Mærkning Fjerkræ, der tilføres et dyrskue, udstilling  

 eller lignende samling af husdyr skal være mærket, således  

 at deres oprindelse og identitet kan fastslås.
Denne vejledning vedrører alene forhold, der er  

 omfattet af husdyrsygdomsloven og bestemmelser udstedt i medfør af  

 denne lov.
Arrangører af dyrskuer og andre samlinger af dyr, kan  

 herudover foretage indskrænkninger eller begrænsninger i  

 tilførslen af dyr.
 Denne vejledning fritager ikke arrangører af  

 dyrskuer og andre samlinger af sammenbragte dyr, for at underrette andre  

 myndigheder om arrangementet eller indhente tilladelser, der måtte  

 være nødvendige efter anden lovgivning.
 Alle omkostninger i forbindelse med dyrskuer, udstillinger  

 og andre samlinger af sammenbragte dyr, herunder betaling for  

 dyrlægetilsyn, er det offentlige uvedkommende.
 Vejledningen erstatter Veterinær- og  

 Fødevaredirektoratets vejledning af 15. maj 1998 om fremstilling af  

 dyr på dyrskuer, udstillinger og lignende samlinger af husdyr.
