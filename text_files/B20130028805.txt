Bekendtgørelse om anvendelse af akustiske alarmer (pingere) i visse fiskerier1) I medfør af § 10, stk. 1 og 2, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, som ændret ved lov nr. 604 af 14. juni 2011, og efter bemyndigelse, fastsættes:
 § 1. Denne bekendtgørelse gælder for danske fiskeres erhvervsmæssige fiskeri med dansk indregistrerede fartøjer i de typer af fiskeri og i de perioder, der fremgår af bilag 1.
 § 2. Ved anvendelse af akustiske alarmer må den maksimale afstand langs garnet mellem to akustiske alarmer højst være 455 meter.
 Stk. 2. Der skal som minimum være placeret en akustisk alarm i hver ende af garnet eller af kombinationen af sammenhæftede garn.
 Stk. 3. Stk. 1 gælder kun ved anvendelse af akustiske alarmer, som er afprøvet videnskabeligt med tilfredsstillende resultat i relation til den i stk. 1 nævnte afstand og begrænsning af utilsigtede bifangster af hvaler.
 § 3. Overtrædelse eller forsøg på overtrædelse af § 2 straffes med bøde.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 4. Bekendtgørelsen træder i kraft den 22. marts 2013 og ophæves den 22. marts 2015.
 Stk. 2. Bekendtgørelse nr. 203 af 17. marts 2011 om anvendelse af akustiske alarmer (pingere) i visse fiskerier bortfaldt den 17. marts 2013.
NaturErhvervstyrelsen, den 19. marts 2013 Anders Munk Jensen / Pernille Birkenborg Jensen Bilag 1 1) I bekendtgørelsen er medtaget visse bestemmelser fra Rådets forordning (EF) nr. 812/2004 af 26. april 2004 om foranstaltninger vedrørende utilsigtede fangster af hvaler ved fiskeri og om ændring af forordning (EF) nr. 88/98. Ved bekendtgørelsen fraviges afstandsreglen på 200 m i artikel 3, stk. 1, jf. bilag II, i Rådets forordning (EF) nr. 812/2004 om foranstaltninger vedrørende utilsigtede fangster af hvaler ved fiskeri og om ændring af forordning (EF) nr. 88/98, jf. artikel 3, stk. 2. Ifølge artikel 288 i EUF-traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
