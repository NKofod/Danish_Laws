Pressenævnet  

 fandt ikke, at TV-stationen havde handlet i strid med god presseskik ved at  

 referere fra et referat fra Nordjyllands Amt, der blandt andet indeholdt  

 udtalelser fra klager, uden samtidig at gengive hans afvisning af, at han  

 skulle have udtalt sig som gengivet i referatet.
Nævnet fandt ej heller, at  

 TV-stationen havde tilsidesat god presseskik ved at undlade at forelægge de  

 refererede  

 udtalelser for klager.
 Nævnet  

 fandt på baggrund af klagers og TV-stationens modstridende forklaringer ikke  

 at  

 kunne tage stilling til, hvorvidt der blev indgået en aftale mellem klager og  

 journalisten om, at han skulle have lejlighed til at gennemse og godkende  

 indslagene.  

 Nævnet fandt derfor ikke grundlag for at udtale kritik af TV-stationen på  

 dette  

 punkt.
 Nævnet  

 fandt ikke, at der i indslaget var bragt oplysninger, der gav grundlag for et  

 genmæle.
Kendelse  

 fra Pressenævnet i sag 2003-6-160 [K  en mand]  

 har klaget til Pressenævnet over et indslag  

 den 16. december 2003, idet han finder, at god presseskik er tilsidesat. [K]  

 har endvidere klaget over TV 2/Nords afslag på genmæle.
 I indslaget den 16. december 2003 hed det:
 Speak  

  

 : Sagen begynder  

 i 1992, hvor slotsejer [K] anmelder til Brovst Kommune, at han opfører et  

 væksthus i glas og aluminium på en eksisterende betonsokkel.
Men  

 bygningsinspektørens uanmeldte besøg året efter afslører noget ganske andet.
 Erik Tørholm,  

 bygningsinspektør Brovst Kommune  

  

 : Det var en swimming-pool indrettet i en  

 bygning  i øvrigt muret op med facaderne og ikke lavet på den måde, der  

 var angivet  

 fra starten.
Speak  

  

 : Nordjyllands  

 Amt, der overtager planlovsmyndigheden for Brovst undrer sig over, at  

 Kokkedal  

 reklamerer med en swimming-pool. Det ku´ konstateres, at bassinet i  

 swimmingpoolbygningen var tømt for vand, og der var en trappe ned til bunden.  

[K]  

 oplyste, at der var en pause i produktionen af bønnespirer til hotelkøkkenet  

 på  

 Kokkedal på grund af lavsæson.
Ifølge referatet forklarer [K] også, at  

 planterne skal vokse i klorvand for at slå bakterierne ihjel.
Interviewer  

  

 : Er det  

 ikke at gemme en del af sandheden ved at sige i øvrigt skal der inden i det  

 være en swimming-pool? [K]  

  

 : Jamen, det skal  

 ikke være inden i det.
Det skal være under det, og det kan sagtens Interviewer  

  

 : Det skal  

 være inden i det? [K]  

  

 : Under det, fordi  

 væksthuset står oven på en ajlebeholder.
Når jeg ikke bygger ajlebeholderen,  

 så  

 skal jeg heller ikke søge om tilladelse til ajlebeholder.
Speak:  

  

 Sagen går  

 gennem Naturklagenævnet, byretten, landsretten og højesteret.
Alle stadfæster  

 amtets krav.
Bygningen skal fjernes, og [K] og hustru skal betale tusind  

 kroner  

 i tvangsbøde hver uge, der går, indtil bygningen er revet ned.
Men sådan  

 fortolker [K] ikke afgørelserne.
[K]  

  

 : Og det her er et  

 spørgsmål om, hvad bygningen må anvendes til, og derfor kan man selvfølgelig  

 ikke med hverken det ene eller andet som offentlig myndighed komme og pålægge  

 mig at fjerne en ajlebeholder, som er bygget, mens staten ejede ejendommen i  

 1950. Det er fuldstændig utænkeligt.
Og hvis man gjorde det med fysisk  

 overlæg,  

 så ville man få et erstatningskrav.
 Speak:  

  

 Gør man  

 svømmehal til væksthus, bliver bygningen lovlig, og tvangsbøderne på en kvart  

 million kroner falder bort, mener [K].
 [K]  

  

 : Der står i  

 dommen, at jeg skal ophøre med at bade i bassinet inden udgangen af 97. Det  

 har  

 jeg gjort.
 Interviewer:  

  

 Der  

 står, du skal fjerne den.
[K]  

  

 : Nej, det står  

 der jamen, hvilken bygning, hvilken bygning.
Jeg fjerner bygningen, ved at  

 den  

 ikke er et svømmebassin.
 ...
Speak  

  

 : Men sagen  

 skifter ikke kun skrivebord.
En lille paragrafændring betyder nemlig, at [K]  

 får dét juridiske smuthul, der kan gøre svømmehallen lovlig.
Efter næsten 10  

 års tovtrækkeri i retssystemet kan tvangsbøderne slettes, og [K] kan måske  

 genoptrykke brochurerne med sin swimming-pool hvis hans seneste  

 juridiske  

 manøvre lykkes.
 Ved e-mail af 17. december 2003 klagede [K] over, at TV 2/Nord  

 havde tilsidesat god presseskik og anmodede samtidig om genmæle.
 Ved e-mail samme dag afviste TV 2/Nord klagen.
[K] har oplyst, at TV 2/Nord i indslaget har henvist til et  

 referat, der angiveligt skulle gengive hans udtalelser i 1994. Han gjorde  

 journalisten opmærksom på, at han ikke havde udtalt sig som citeret, og at  

 han  

 allerede den dengang, da referatet kom til hans kendskab, tog afstand fra  

 det.  

 Alligevel bragte TV 2/Nord som tekst og ved oplæsning de bestridte  

 udtalelser,  

 som om han var kommet med dem uden samtidig at bringe hans afvisning af at  

 have  

 udtalt sig som angivet.
TV 2/Nord har herved handlet i strid med god  

 presseskik.
Da forfalskningen er krænkende, anmodede han samtidig TV 2/Nord  

 om  

 et dementi, hvilket blev afvist.
[K] har videre anført, at det blev aftalt med journalisten, at  

 han ville få lejlighed til at se de klip med ham, som TV 2/Nord havde tænkt  

 at  

 bringe.
Han ville således have mulighed for at fravælge de klip, der gengav  

 synspunkter, han ikke ønskede viderebragt.
TV 2/Nord har imidlertid ikke  

 overholdt  

 aftalen og har derfor handlet i strid med god presseskik.
TV 2/Nord har oplyst, at tv-stationen over for journalister og [K]  

 understregede, at man ikke ville opfylde specielle krav om gennemsyn af  

 indslag  

 etc. forud for offentliggørelse.
Der er således ikke indgået nogen form for  

 aftaler med [K] om godkendelse eller gennemsyn.
TV 2/Nord har henvist til  

 journalist Dorte Grønborgs redegørelse af 17. december 2003. TV 2/Nord har  

 ikke  

 handlet i strid med god presseskik, og der er heller ikke grundlag for  

 genmæle.
 I sagens behandling har følgende nævnsmedlemmer deltaget:  

 Jesper Rothe, David Trads, Lene Sarup og Ole  

 Askvig.
 Pressenævnet udtaler:
Pressenævnet finder ikke, at TV 2/Nord har handlet i strid med  

 god presseskik ved at referere fra et referat fra Nordjyllands Amt, der  

 blandt  

 andet indeholdt udtalelser fra [K] uden samtidig at gengive hans afvisning  

 af,  

 at han skulle have udtalt sig som gengivet i referatet.
Nævnet finder ej  

 heller, at TV 2/Nord har tilsidesat god presseskik ved at undlade at  

 forelægge  

 de refererede udtalelser for [K].
Nævnet finder på baggrund af [K]s og TV 2/Nords modstridende  

 forklaringer ikke at kunne tage stilling til, hvorvidt der blev indgået en  

 aftale mellem [K] og journalisten om, at han skulle have lejlighed til at  

 gennemse og godkende indslaget.
Nævnet finder derfor ikke grundlag for at  

 udtale kritik af TV 2/Nord på dette punkt.
 Nævnet finder ikke, at der i indslaget er bragt oplysninger, der  

 giver grundlag for et genmæle.
 Afgjort den 29. april 2004.
