Skriftlig fremsættelse (30. marts 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af retsplejeloven og forskellige andre love (Sagsomkostninger,  

 retshjælp og fri proces).
(Lovforslag nr.
L 132).
 Formålet med lovforslaget er at modernisere og forbedre  

 retsplejelovens regler om sagsomkostninger, retshjælp og fri proces i civile  

 sager.
 Der foreslås en ny samlet regulering af spørgsmålet om  

  

 sagsomkostninger,  

  

 der i vidt omfang  

 viderefører principper, som allerede gælder i dag.
 Lovforslaget viderefører således det gældende hovedprincip  

 om, at den tabende part skal betale sagsomkostninger til den vindende part.  

 Endvidere videreføres muligheden for helt eller delvis at fritage den tabende  

 part for at betale sagsomkostninger, hvis særlige grunde taler for det.
 Med hensyn til størrelsen af sagsomkostningerne viderefører  

 lovforslaget de gældende regler om, at andre udgifter end udgifter til  

 advokatbistand i princippet erstattes fuldt ud, hvorimod udgifter til  

 advokatbistand erstattes med et standardiseret beløb, der ikke direkte  

 afhænger  

 af udgiften i den konkrete sag.
Med lovforslaget lægges der op til en væsentlig forhøjelse  

 af de standardbeløb, der anvendes ved tilkendelse af sagsomkostninger til  

 dækning af udgifter til advokatbistand.
Formålet hermed er at opnå en bedre  

 overensstemmelse mellem de sagsomkostninger, som den vindende part får  

 tilkendt, og partens faktiske udgifter til advokatbistand.
Endvidere er det hensigten, at der fremover skal være større  

 gennemsigtighed med hensyn til afgørelser om sagsomkostninger.
Det  

 forudsættes  

 således, at parterne i højere grad udtaler sig, før der træffes afgørelse om  

 sagsomkostninger, og at afgørelsen begrundes mere udførligt, end det normalt  

 er  

 tilfældet i dag.
Endvidere foreslås det, at enhver som udgangspunkt skal have  

 ret til aktindsigt i beslutninger om sagsomkostninger i civile sager på samme  

 måde som i domme og kendelser efter de nye regler om aktindsigt, der blev  

 gennemført sidste år.
 Endelig foreslås det, at tilkendte sagsomkostningsbeløb  

 fremover skal forrentes med sædvanlig procesrente (morarente), hvis  

 sagsomkostningerne ikke betales inden udløbet af fuldbyrdelsesfristen  

 (normalt  

 14 dage efter dommens afsigelse).
 Der foreslås et enklere og mere enstrenget regelsæt, hvor  

 der opereres med tre trin for  

  

 retshjælp:
  

 	  

 Helt grundlæggende  

 mundtlig rådgivning (trin 1)   

 	  

 Rådgivning ud over  

 helt grundlæggende mundtlig rådgivning (trin 2)   

 	  

 Rådgivning i  

 forbindelse med forligsforhandlinger (trin 3) Det foreslås at videreføre det gældende princip, hvorefter  

 retshjælp som udgangspunkt er mulig i alle sager, men hvor der er en såkaldt  

 negativliste med sager, som er undtaget.
Der foreslås ingen ændringer i,  

 hvilke  

 typer af sager der skal være undtaget fra retshjælp, men det foreslås, at  

 negativlisten fremover alene skal gælde for videregående retshjælp, dvs.  

 retshjælp på trin 2 og 3.
 Endvidere foreslås det, at betingelserne for tilskud til  

 private retshjælpsinstitutioner fremover skal fastsættes ved bekendtgørelse,  

 og  

 at vederlaget til advokater for advokatretshjælp fremover skal reguleres  

 årligt.
 Der foreslås en ny samlet regulering af spørgsmålet om  

  

 fri proces.
De gældende økonomiske betingelser for fri proces foreslås  

 videreført uændret.
Samtidig foreslås en mere nuanceret lovregulering af de  

 materielle betingelser for fri proces, der i dag udgøres af reglen om  

 rimelig  

 grund til at føre proces.
Forslaget til materielle betingelser for fri  

 proces  

 indeholder følgende hovedelementer:
   

 	  

 Der skal som  

 udgangspunkt gives fri proces i sager i første instans om ægteskab og  

 forældremyndighed.
   

 	  

 Der skal som  

 udgangspunkt gives fri proces, når en person helt eller delvis har fået  

 medhold  

 i et huslejenævn eller beboerklagenævn, i et centralt statsligt klagenævn  

 eller  

 i et privat klage- eller ankenævn, der er godkendt af ministeren for familie-  

 og forbrugeranliggender, men modparten ikke frivilligt opfylder nævnets  

 afgørelse, eller modparten anlægger retssag med påstand om ændring af nævnets  

 afgørelse.
   

 	  

 Der skal som  

 udgangspunkt gives fri proces, når en person helt eller delvis har fået  

 medhold  

 i den foregående instans, og sagen er appelleret af modparten.
   

 	  

 For andre sager  

 lovfæstes de vigtigste hensyn, som indgår i vurderingen af, om ansøgeren har  

 rimelig grund til at føre proces, herunder sagens betydning for ansøgeren,  

 udsigten til, at ansøgeren vil få medhold i sagen, sagsgenstandens størrelse,  

 størrelsen af de forventede omkostninger og muligheden for at få sagen  

 afgjort  

 ved et administrativt nævn eller et privat klage- eller ankenævn, der er  

 godkendt af ministeren for familie- og forbrugeranliggender.
   

 	  

 For så vidt angår  

 sager om opsigelse eller ophævelse af boliglejemål, om opsigelse eller  

 ophævelse af ansættelsesforhold eller om personskade angives det udtrykkeligt  

 i  

 loven, at henholdsvis lejeren, arbejdstageren og skadelidte skal anses for at  

 have rimelig grund til at føre proces, medmindre andre hensyn klart taler  

 herimod.
 Det foreslås endvidere at videreføre den gældende regel om,  

 at der, når særlige grunde taler for det, kan meddeles fri proces, selv om de  

 almindelige betingelser for at få fri proces ikke er opfyldt.
Med hensyn til forholdet mellem fri proces og  

 retshjælpsforsikring foreslås det at videreføre den gældende regel om, at fri  

 proces er subsidiær i forhold til retshjælpsforsikringsdækning.
I forlængelse  

 heraf foreslås det at adskille fri proces og retshjælpsforsikring yderligere,  

 således at der fremover ikke skal gives fri proces, hvis ansøgeren har en  

 retshjælpsforsikring, der dækker den konkrete sag.
Det offentlige vil således  

 ikke længere skulle behandle ansøgninger om fri proces i tilfælde, hvor det  

 offentlige alligevel ikke skal betale udgifterne, eftersom ansøgeren har en  

 retshjælpsforsikring, der dækker udgifter ved sagen.
 Samtidig foreslås det dog, at en person, der har  

 retshjælpsforsikringsdækning og derfor fremover ikke kan få fri proces, skal  

 have mulighed for af det offentlige at få dækket rimelige udgifter ud over  

 forsikringens maksimum, hvis de øvrige betingelser for fri proces er opfyldt,  

 og sagens karakter eller omstændighederne i øvrigt kan begrunde, at  

 sagsomkostningerne ikke har kunnet holdes inden for forsikringens maksimum.
Med hensyn til kompetencen til at give fri proces foreslås  

 det, at domstolene skal bevilge fri proces i de tilfælde, hvor der ikke skal  

 foretages en nærmere vurdering af udsigten til, at ansøgeren vil få medhold,  

 og  

 at kompetencen til at bevilge fri proces i andre tilfælde henlægges til  

 Civilstyrelsen.
Det foreslås endvidere, at Civilstyrelsens afslag på fri  

 proces  

 skal kunne indbringes for en nyoprettet afdeling i Procesbevillingsnævnet,  

 der  

 skal behandle klager over afslag på fri proces.
 Med disse forslag sikres, at afgørelsen af, om en person kan  

 få fri proces  herunder ved retssager mod det offentlige  i alle  

 tilfælde kan  

 indbringes for en uafhængig instans, nemlig enten for domstolene eller for  

 Procesbevillingsnævnet, der er et uafhængigt nævn tilknyttet domstolene.
 Lovforslaget bygger på de dele af Retsplejerådets betænkning  

 nr. 1436/2004 om reform af den civile retspleje III (Adgang til domstolene),  

 som angår sagsomkostninger, retshjælp, fri proces og retshjælpsforsikring, og  

 svarer i det væsentlige til Retsplejerådets lovudkast.
 Forslaget om at forhøje de standardbeløb, der anvendes ved  

 tilkendelse af sagsomkostninger til dækning af udgifter til advokatbistand,  

 udmønter regeringens aftale med Dansk Folkeparti og Kristendemokraterne i  

 forbindelse med forslaget til finanslov for 2005. Det foreslås, at de nye  

 regler om sagsomkostninger skal træde i kraft den 1. juli 2005.
 Det foreslås endvidere, at de nye regler om retshjælp og fri  

 proces  herunder de nye regler om behandlingen af ansøgninger om fri  

 proces  

 med mulighed for at påklage Civilstyrelsens afslag på fri proces til  

 Procesbevillingsnævnet  skal træde i kraft den 1. januar 2007.  

 Forslaget skal  

 bl.a. ses i lyset af, at Domstolsstyrelsen og Procesbevillingsnævnet skal  

 have  

 tid til at forberede oprettelsen af en helt ny afdeling i  

 Procesbevillingsnævnet til behandling af klager over afslag på fri proces.  

 Det  

 er desuden hensigtsmæssigt, at de nye kompetenceregler, som bl.a. indebærer,  

 at  

 statsamterne ikke længere skal behandle ansøgninger om fri proces, træder i  

 kraft samtidig med kommunalreformen.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
