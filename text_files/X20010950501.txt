 Gensidig aftale mellem Danmark og Sverige  

 vedrørende fortolkning af forskellige begreber i den nordiske  

 dobbeltbeskatningsoverenskomst.
 Der er mellem de kompetente myndigheder i Danmark og Sverige i en konkret  

 sag indgået en gensidig aftale vedrørende forståelsen af  

 begrebet "kortere afbrud" som nævnt i artikel 31, stk. 5 i  

 den nordiske dobbeltbeskatningsoverenskomst af 23. september 1996. I  

 følge den gensidige aftale skal ophold i et tredje land, der ikke  

 overstiger 12 måneder, anses for et "kortere afbrud", som  

 beskrevet i art. 31, stk. 5 i den nordiske dobbeltbeskatningsoverenskomst og  

 TfS 1997, 62.
I en anden konkret sag er der tillige indgået en gensidig aftale om  

 forståelse af begrebet "varigt personligt arbejde" som  

 beskrevet i protokollen til den nordiske dobbeltbeskatningsoverenskomst af  

 1989 (de gamle grænsegængerregler). Der er mellem de kompetente  

 myndigheder opnået enighed om, at bestemmelserne i pkt.
VII, stk. 2 og  

 3 respektive pkt.
VIII, stk. 2 og 3 i protokollen til den nordiske  

 dobbeltbeskatningsoverenskomst af 12. september 1989 (de gamle  

 grænsegængerregler) udelukkende finder anvendelse, såfremt  

 ansættelse hos én og samme arbejdsgiver har en sammenlagt  

 varighed på mindst 6 måneder.
