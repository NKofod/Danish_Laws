Nr BSF 25 Folketingsbeslutning om gratis insulin til sukkersygepatienter Fremsat af Qvist Jørgensen (S) Dorte Bennedsen (S) Torben Lund (S) Ingrid  

 Rasmussen (S) Agerschou (SF) Carsten Andersen (SF) Tommy Dinesen (SF)  

 Birgitte Husmark (SF) den 17. november 1988 Vedtaget ved anden (sidste) behandling den 28. marts 1989 Folketinget opfordrer sundhedsministeren til med henblik på vedtagelse i indeværende folketingsår inden den 1. maj 1989 at fremsætte lovforslag, der indebærer, at insulin til sukkersygepatienter bliver gratis.
Oprindeligt fremsat forslag Folketinget opfordrer sundhedsministeren til inden den 1. januar 1989 at fremsætte lovforslag, der indebærer, at insulin til sukkersygepatienter bliver gratis.
Bemærkninger til forslaget Omkring 20.000 medborgere med insulinkrævende diabetes (sukkersyge) må fra  

 den dag, sukkersygen er konstateret, resten af deres tilværelse - for de  

 flestes vedkommende i en 40-70-årig periode - betale omkring 2.000 kr. årligt  

 for den insulin, der er en betingelse for, at de kan overleve.
 I de senere år har ændrede lægemiddelprisberegninger specielt for  

 insulinen og øgede produktionsomkostninger medført, at insulinprisen er  

 steget uforholdsmæssigt mere end anden medicin - ca. 300 pct. over 6 år.
Sygesikringen yder 75 pct. tilskud til insulin, men for langt de fleste  

 patienter har det de senere år ikke været muligt at få dækket de sidste 25  

 pct.
Dette gør sammen med de høje medicinpriser, at patienter med  

 insulinkrævende diabetes er blevet ramt urimelig hårdt økonomisk.
 Forslagsstillerne mener derfor, at det offentlige bør dække samtlige  

 udgifter ved indkøb af insulin på apotek, dvs. at der ydes 100 pct.  

 offentligt tilskud.
 Forslagsstillerne er opmærksomme på, at forslagets gennemførelse  

 formentlig vil kræve en udvidelse af sygesikringslovens § 7 med et nyt  

 stykke, ifølge hvilket amtskommunen afholder 100 pct. af udgifterne til  

 insulinpræparater, som er ordineret af lægen, og som er optaget blandt  

 insulinpræparater på den af sundhedsministeren udsendte liste over  

 lægemidler, som omfattes af bestemmelsen.
Det er forslagsstillernes opfattelse, at en sådan bestemmelse ikke vil  

 volde vanskeligheder rent administrativt.
Således er patientgruppen  

 velafgrænset til kun at omfatte patienter med diagnosen insulinkrævende  

 diabetes.
Forvekslinger kan næppe finde sted, idet insulin kun kan anvendes  

 til denne bestemte patientgruppe og ingen andre.
Hertil kommer, at insulin ikke kan misbruges eller på nogen måde have  

 virkning for andre patientgrupper end netop gruppen med insulinkrævende  

 diabetes.
Eksempelvis foreligger der ingen erfaringer med sådanne forhold fra  

 den periode, hvor insulin var gratis.
Det er forslagsstillernes opfattelse, at forslaget er økonomisk  

 overkommeligt at gennemføre.
Den årlige udgift vurderes til ca. 20 mio. kr.,  

 men vil nok snarere vise sig at være noget under dette beløb.
Opmærksomheden  

 henledes på, at insulinkrævende diabetespatienter, som er tildelt pension, i  

 forvejen får deres insulinforbrug dækket 100 pct.
 I forbindelse med beslutningsforslagets gennemførelse bør det overvejes,  

 om andre præparater skal være berettiget til 100 pct. tilskud fra det  

 offentlige.
Det bemærkes, at forslaget er en uændret genfremsættelse af et i  

 folketingsåret 1987-88 (1. samling) fremsat beslutningsforslag, nr.
B 96, se  

 Folketingstidende 1987-88 (1. samling), forhandlingerne sp. 5999 og 8714 samt  

 tillæg A sp. 3879. På grund af udskrivelse af valg til Folketinget nåede  

 forslaget ikke frem til vedtagelse.
