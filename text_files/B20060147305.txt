Bekendtgørelse  

 om uddannelsesaktivitet og  

  

 indberetningspligt ved deltagelse i vejledning og opkvalificering efter lov  

 om  

 en aktiv beskæftigelsesindsats I medfør af § 104, stk. 2, og § 108 i lov  

 om en aktiv beskæftigelsesindsats, jf. lovbekendtgørelse nr. 685 af 29. juni  

 2005, som ændret ved § 1 i lov nr. 523 af 24. juni 2005 og efter forhandling  

 med undervisningsministeren, fastsættes:
Kapitel 1 Uddannelsesaktivitet og indberetningspligt § 1.  

  

 En person, der deltager i et  

 tilbud om vejledning og opkvalificering i henhold til kapitel 10 i lov om en  

 aktiv beskæftigelsesindsats, har pligt til at deltage aktivt i uddannelsen og  

 de dertil knyttede aktiviteter m.m.
 § 2.  

  

 Uddannelsesstedet skal straks  

 give meddelelse til staten eller kommunen i jobcenteret, såfremt begyndelses-  

 eller sluttidspunktet for uddannelsen afviger fra, hvad der er blevet oplyst,  

 jf. dog § 3, stk. 1.
 Stk. 2.  

  

 Uddannelsesstedet kontrollerer  

 løbende, om deltageren overholder pligten efter § 1, jf. dog § 3,  

 stk. 1. Overholder deltageren ikke pligten efter § 1, skal  

 uddannelsesstedet straks underrette staten eller kommunen i jobcenteret  

 herom.
 Stk. 3.  

  

 Foregår uddannelsen ved flere  

 uddannelsessteder, aftaler disse indbyrdes, hvilket uddannelsessted der  

 varetager opgaverne over for staten eller kommunen i jobcenteret i henhold  

 til  

 stk. 1 og 2.
 § 3.  

  

 Ved videregående uddannelser,  

 hvor deltageren ikke har mødepligt, er det alene deltageren selv, der er  

 forpligtet til straks at meddele staten eller kommunen i jobcenteret og  

 arbejdsløshedskassen, hvis der sker afvigelser i forhold til det oprindeligt  

 oplyste med hensyn til uddannelsens påbegyndelse og endelige afslutning.  

 Deltageren skal desuden selv straks underrette staten eller kommunen i  

 jobcenteret og arbejdsløshedskassen, såfremt den pågældende ikke længere  

 deltager aktivt i uddannelsen og de dertil knyttede aktiviteter m.m.
 Stk. 2.  

  

 Staten og kommunen i jobcenteret  

 og en deltagers  

 arbejdsløshedskasse kan indhente en erklæring fra deltageren, hvor denne på  

 tro  

 og love erklærer at deltage aktivt i uddannelsen og de dertil knyttede  

 aktiviteter.
 Stk. 3.  

  

 Ved deltagelse i uddannelse i  

 udlandet finder stk. 1 og 2 anvendelse.
 § 4.  

  

 Under korte afbrydelser i  

 undervisningen i forbindelse med ordinære ferieperioder eller under andre  

 korte  

 afbrydelser, der skyldes uddannelsesstedets forhold, anses uddannelsen ikke  

 for  

 afbrudt.
 Stk. 2.  

  

 Korte afbrydelser af deltagelse  

 i undervisningen, som skyldes deltagerens forhold, og som kan betegnes som  

 lovligt forfald, medfører heller ikke, at uddannelsen anses for afbrudt.
 Stk. 3.  

  

 I tilfælde af længerevarende  

 sygdom eller barsel skal deltageren selv straks sørge for underretning af  

 både  

 uddannelsesstedet, staten eller kommunen i jobcenteret og  

 arbejdsløshedskassen.
 § 5.  

  

 Bliver enten staten eller  

 kommunen i jobcenteret eller en deltagers arbejdsløshedskasse bekendt med  

 omstændigheder, der giver anledning til formodning om, at en deltager ikke  

 længere aktivt deltager i uddannelsen og de dertil knyttede aktiviteter, uden  

 at der dog foreligger underretning fra uddannelsesstedet i henhold til  

 § 2, stk. 2, kan staten i jobcenteret, kommunen eller  

 arbejdsløshedskassen  

 indhente nærmere oplysninger hos uddannelsesstedet om, hvorvidt den  

 pågældende  

 deltager aktivt i uddannelsen, jf. dog § 3, stk. 1.
Kapitel 2 Staten i jobcenterets underretning af  

 arbejdsløshedskassen § 6.  

  

 Når staten i jobcenteret modtager  

 underretning om, at en deltager 1)  

 	  

 ikke påbegynder  

 uddannelsen, 2)  

 	  

 ikke deltager aktivt  

 i uddannelsen og de dertil knyttede aktiviteter, 3)  

 	  

 ophører med at  

 deltage i uddannelsen i utide eller 4)  

 	  

 i øvrigt ikke  

 opfylder betingelserne skal staten i jobcenteret straks  

 underrette deltagerens arbejdsløshedskasse med henblik på, at udbetalingen af  

 aktiveringsydelse, herunder eventuelle tilskud til deltagerbetaling og  

 befordringsgodtgørelse, standses.
 Stk. 2.  

  

 Staten i jobcenteret  

 træffer derefter afgørelse om, hvorvidt  

 tilbuddet om vejledning og opkvalificering med aktiveringsydelse skal  

 tilbagekaldes.
 Stk. 3.  

  

 Når arbejdsløshedskassen  

 modtager underretning, jf. stk. 1, træffer arbejdsløshedskassen  

 afgørelse  

 om at standse udbetalingen af aktiveringsydelse, herunder eventuelle tilskud  

 til deltagerbetaling og befordringsgodtgørelse.
Ikrafttræden § 7.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig ophæves bekendtgørelse  

 nr. 553 af 19. juni 2003 om uddannelsesaktivitet og indberetningspligt ved  

 deltagelse i vejledning og opkvalificering efter lov om en aktiv  

 beskæftigelsesindsats.
