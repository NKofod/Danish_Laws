 I henhold til § 81, jf. § 65, stk. 2, i lov om styrelsen af kommunernes  

 skolevæsen og af virksomhed efter lov om fritidsundervisning m.v., jf.  

 lovbekendtgørelse nr. 492 af 25. juli 1986, fastsættes:
 § 1.  Klage over amtsrådets afgørelser vedrørende  

 henvisning til vidtgående specialundervisning og anden specialpædagogisk  

 bistand efter folkeskolelovens § 19, stk. 2, jf. skolestyrelseslovens § 37,  

 kan indbringes for Direktoratet for Folkeskolen og Seminarier m.v. inden 4  

 uger fra den dag, afgørelsen er meddelt den pågældende.
 Stk. 2.  For Frederiksberg Kommune gælder det samme med  

 hensyn til kommunalbestyrelsens afgørelser.
 Stk. 3.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 2.  Bekendtgørelsen træder i kraft den 1. december  

 1987 og har virkning for afgørelser, som direktoratet træffer den 15.  

 december 1987 eller senere.
Undervisningsministeriet, den 10.  

 november 1987 P.M.V.
