I medfør af § 25 b, stk. 3 og § 25 d, stk. 4 i lov om Arbejdsmarkedets Tillægspension, jf. lovbekendtgørelse nr. 280 af 1.
 maj 1995, fastsættes:
Anvendelsesområde og definitioner § 1.  Arbejdsmarkedets Tillægspension (herefter ATP)  

 skal udarbejde årsregnskab efter reglerne i denne bekendtgørelse.
 § 2.  Udførelsen af revision i ATP skal ske efter  

 reglerne i denne bekendtgørelse.
Bestemmelser om opstilling af balance og  

 resultatopgørelse § 3.  Balance og resultatopgørelse skal opstilles i  

 skematisk form i overensstemmelse med bilag 1 og 2.
§ 4.  De i skemaerne i bilag 1 og 2 angivne poster  

 skal anføres særskilt og i den angivne rækkefølge.
Under forudsætning af at  

 opstillingsskemaernes struktur opretholdes, kan der foretages en mere  

 detaljeret opdeling, og der kan tilføjes nye poster, når disses indhold ikke  

 er dækket af en eksisterende post.
§ 5.  Ved hver post i balance og resultatopgørelse  

 anføres de tilsvarende beløb for det foregående regnskabsår.
Hvis beløbene  

 ikke er sammenlignelige, skal der så vidt muligt foretages en tilpasning af  

 beløbene.
Manglende sammenlignelighed eller foretaget tilpasning skal angives  

 og behørigt begrundes i noterne.
 Stk. 2.  Poster i balance og resultatopgørelse, som ikke  

 indeholder noget beløb, skal kun medtages, hvis det foregående årsregnskab  

 indeholder en sådan post.
 § 6.  Modregning mellem aktiv- og passivposter eller  

 mellem udgifts- og indtægtsposter er ikke tilladt, medmindre andet fremgår af  

 denne bekendtgørelse.
 § 7.  Hvis et aktiv eller passiv henhører under flere  

 poster i opstillingsskemaet, skal dets forbindelse med andre poster angives  

 enten under den post, hvor det er opført, eller i noterne, hvis denne  

 angivelse er nødvendig for forståelsen af årsregnskabet.
 § 8.  Balancens poster opstilles efter indarbejdning  

 af den af bestyrelsen besluttede bonustilskrivning.
Særlige bestemmelser for enkelte poster i  

 resultatopgørelsen § 9.  Under hovedpost 1. Bidrag opføres beløb  

 for 1.-4. kvartal i regnskabsåret, uanset at 4. kvartals bidrag ikke måtte  

 være forfaldne på balancetidspunktet.
Posten opføres eksklusive  

 arbejdsmarkedsbidrag.
 § 10.  Under underpost 2.1. Resultat af  

 dattervirksomheder opføres den til kapitalandelene svarende andel i  

 dattervirksomhedernes resultater, uanset denne har form af udbytte eller af  

 værdiregulering af kapitalandelene.
Stk. 2.  Under underpost 2.2. Indtægter af grunde og  

 bygninger opføres overskud eller underskud ved drift af ATP's grunde og  

 bygninger inklusive en beregnet lejeindtægt af grunde og bygninger, som ATP  

 ejer og benytter i sin drift.
Beløbet opføres efter fradrag af udgifter til  

 ejendomsadministration, men før fradrag af prioritetsrenter, der opføres  

 under post 2.3 Renter og udbytter m.v . Regulering af grunde og  

 bygningers værdi opføres under post 2.4 Kursgevinster og -tab m.v.
 Stk. 3.  Under underpost 2.3. Renter og udbytter  

 m.v. opføres følgende, der specificeres i en note:
 Stk. 4.  Under underpost 2.4. Kursgevinster og -tab  

 m.v. opføres værdireguleringer samt salgsgevinster og -tab for  

 investeringsaktiver i det omfang, disse ikke er indeholdt i posterne 2.1  

 eller 2.3. Beløbet specificeres i en note på følgende:
 Stk. 5.  Under underpost 2.5 Omkostninger vedrørende  

 investeringsvirksomhed opføres de omkostninger, der kan henføres til  

 handel med og administration af ATP's investeringsaktiver, jf. dog stk. 2.
 Stk. 6.  Under underpost 2.6 Realrenteafgift  

 opføres den realrenteafgift, der hviler på det afkast, der indgår i  

 resultatopgørelsen, uanset om afgiften er aktuel eller først skal betales i  

 senere perioder.
 § 11.  Under underpost 3.1. Pensionsydelser  

 opføres de beløb, der, reguleret for ændring i erstatningsfonden, i  

 regnskabsåret er betalt til:
 Posten specificeres i en note.
§ 12.  Under underpost 3.2. Forøgelse af  

 pensionsfond (ordinær) opføres incl. administrationsfond den forøgelse af  

 hensættelserne til fremtidige og aktuelle pensioner, der følger af ordningens  

 forsikringstekniske beregningsgrundlag.
Forøgelse af pensionsfonden som følge  

 af bonustildeling i henhold til bonusregulativet føres under hovedpost 6.  

 Hensat som bonus til pensionsfond .
§ 13.  Under underpost 3.3. Omkostninger vedrørende  

 pensionsvirksomhed opføres de omkostninger, som er forbundet med at  

 administrere den forsikringstekniske del af ordningen, herunder den hertil  

 svarende andel af personaleomkostninger, husleje, udgifter til kontorartikler  

 og kontorhold samt afskrivninger på aktiver opført under aktivpost 7.  

 Endvidere opføres under denne post bidrag til Finanstilsynet samt  

 lønsumsafgift.
Omkostninger vedrørende investeringsvirksomhed føres under  

 underpost 2.5. Omkostninger vedrørende investeringsvirksomhed .
§ 14.  Under hovedpost 4. Andre ordinære  

 indtægter/udgifter opføres indtægter og udgifter i forbindelse med  

 administration for andre selskaber samt andre sædvanligt forekommende  

 indtægter og udgifter, der ikke kan henføres til ordningens  

 forsikringsbestand eller investeringsaktiver.
Beløbene specificeres i en  

 note.
 § 15.  Under hovedpost 6. Hensat som bonus til  

 pensionsfond føres bonusfordeling vedrørende året.
Særlige bestemmelser for enkelte poster i  

 balancen § 16.  Under aktivpost 2.2. Udlån til  

 dattervirksomheder  opføres ansvarlig lånekapital og andre langfristede  

 lån til de pågældende virksomheder. Øvrige tilgodehavender hos de pågældende  

 virksomheder opføres under aktivpost 5. Tilgodehavender hos  

 dattervirksomheder eller under en anden post, hvorunder tilgodehavendet  

 efter sin art henhører.
Indgår der blandt aktiverne placeringer i  

 dattervirksomheder, som ikke er opført under posterne 2 eller 5, skal dette  

 oplyses i en note med beløbsangivelse.
 § 17.  Under passivpost 1.1. Pensionsfond  

 opføres den samlede værdi af medlemmernes og pensionisternes rettigheder  

 herunder bonus, der er tilskrevet eller tilskrives medlemmerne og  

 pensionisterne for regnskabsåret.
§ 18.  Under passivpost 1.2. Erstatningsfond  

 opføres værdien af ubetalte, forfaldne pensionsrettigheder.
Beløbet skal  

 indbefatte et skøn over pensionsrettigheder for endnu ikke anmeldte  

 begivenheder, der ville være forfaldne i regnskabsåret, hvis sagen havde  

 været anmeldt og færdigbehandlet.
 § 19.  Under passivpost 1.3.  

 Bonusudjævningsfond opføres beløb, der er hensat til fordel for  

 medlemmerne og pensionisterne til udjævning af bonusudlodninger m.v. over en  

 flerårig periode og som endnu ikke er tilskrevet de enkelte medlemmer og  

 pensionister.
§ 20.  Udgifter, der er afholdt før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i aktiverne.
Indtægter, som er indgået før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i passiverne.
Stk. 2.  Udgifter, dog ikke pensionsydelser, som  

 vedrører regnskabsåret, men som først vil blive betalt i de efterfølgende år,  

 skal opføres under gæld.
Indtægter, der vedrører regnskabsåret, men som først  

 betales efter balancetidspunktet, skal opføres under tilgodehavender.  

 Påløbne, uforfaldne renter samt optjent, uforfalden lejeindtægt opføres dog  

 under aktivpost 10. Tilgodehavende renter samt optjent leje .
 Stk. 3.  Hvis de udgifter eller indtægter, der er nævnt  

 i stk. 1 og 2, er af væsentlig betydning, skal de forklares i noterne.
§ 21.  Under passivpost 2. Hensættelser til andre  

 risici og omkostninger må ikke opføres pensionsforpligtelser i henhold  

 til pensionsordningen og kun beløb, som har til formål at dække bestemte tab,  

 forpligtelser eller omkostninger, som kan henføres til samme eller tidligere  

 regnskabsår, og som på balancetidspunktet er sandsynlige eller sikre, men som  

 er uvisse med hensyn til deres størrelse eller tidspunktet for deres  

 afholdelse.
Hvis beløbene er af væsentlig betydning, skal de forklares i  

 noterne.
 Stk. 2.  Hensættelser til andre risici og omkostninger  

 må ikke anvendes til regulering af aktivernes værdi og må endvidere ikke  

 overstige det beløb, som er nødvendigt.
Bestemmelser om femårsoversigten § 22.  I femårsoversigten angives i skematisk form  

 hovedtal for regnskabsåret samt tilsvarende tal for de forudgående 4  

 regnskabsår.
 Stk. 2.  Femårsoversigten skal mindst indeholde følgende  

 hovedtal:
 Stk. 3.  Hvis tallene i femårsoversigten ikke er  

 sammenlignelige, skal der så vidt muligt foretages en tilpasning af tallene.  

 Manglende sammenlignelighed eller foretaget tilpasning skal angives og  

 behørigt begrundes.
 Stk. 4.  Femårsoversigten kan efter tilladelse fra  

 Finanstilsynet udelades eller dække en kortere periode, hvis der i særlige  

 tilfælde ikke vil kunne udarbejdes sammenlignelige beløb.
Bestemmelser om værdiansættelse § 23.  De pensionsmæssige hensættelser opgøres af  

 ATP's ansvarshavende aktuar i overensstemmelse med det til Finanstilsynet  

 anmeldte tekniske grundlag.
Andre bestemmelser om årsregnskabets  

 indhold, herunder om indholdet § 24.  Ud over de oplysninger, der kræves i andre  

 bestemmelser, skal årsregnskabet give de særlige oplysninger, der er nævnt i  

 §§ 25-37. Oplysninger, der er knyttet til regnskabsposter, gives i form af en  

 note til den pågældende regnskabspost.
§ 25.  Årsregnskabet skal indeholde et særskilt afsnit  

 benævnt »Anvendt regnskabspraksis«, hvori der som minimum skal  

 gives oplysning om de værdiansættelsesmetoder, der anvendes for de  

 forskellige poster i årsregnskabet, samt om de ved af-, ned- og opskrivninger  

 benyttede beregningsmetoder.
Hvis beløbet i en post er fremkommet ved  

 omregning fra fremmed valuta skal omregningsmetoden anføres.
Stk. 2.  Hvis beløbet i en post i årsregnskabet er  

 fremkommet ved en fordelingsberegning, skal der gives oplysning om  

 beregningsmetoden.
Er beregningsmetoden ændret i forhold til det foregående  

 regnskabsår skal dette oplyses med angivelse af ændringens betydning for  

 årsregnskabets enkelte poster og sammenligneligheden med det tilsvarende  

 beløb for det foregående regnskabsår, jf. § 5, stk. 1.
§ 26.  Årsberetningen skal indeholde en pålidelig  

 redegørelse for udviklingen i ATP's økonomiske aktiviteter og forhold.
Hvis  

 årsregnskabet i væsentlig grad er påvirket af usædvanlige forhold, samt hvis  

 der er væsentlig usikkerhed ved opgørelsen af årsregnskabet, skal der gives  

 oplysning herom i en særskilt del af beretningen.
Oplysningerne skal gives  

 hver for sig og om muligt med beløbsangivelse.
 Stk. 2.  Årsberetningen skal endvidere indeholde omtale  

 af betydningsfulde hændelser indtruffet efter regnskabsårets afslutning.
 Stk. 3.  Årsberetningen skal indeholde oplysning om  

 koncernen som helhed i overensstemmelse med reglerne i stk. 1 og 2.
§ 27.  Navn og hjemsted for dattervirksomheder skal  

 oplyses med angivelse af den pågældende virksomheds aktivitet.
For hver  

 virksomhed skal angives, hvor stor en andel der ejes, samt størrelsen af  

 virksomhedens egenkapital og resultat ifølge det senest foreliggende  

 årsregnskab.
Oplysningerne kan gives i form af et koncerndiagram.
§ 28.  Navn og hjemsted for andre virksomheder, hvori  

 ATP direkte eller indirekte besidder mere end 5 pct. af selskabskapitalen  

 eller stemmerettighederne, skal oplyses.
For hver virksomhed skal angives,  

 hvor stor en andel der ejes, samt størrelsen af virksomhedens egenkapital  

 ifølge det senest foreliggende årsregnskab.
 Stk. 2.  De i stk. 1 nævnte oplysninger kan efter  

 tilladelse fra Finanstilsynet udelades, hvis de kan volde betydelig skade for  

 den pågældende virksomhed.
 § 29.  Der skal oplyses om karakteren, omfanget samt  

 den anvendte prisfastsættelsesmetode i forbindelse med transaktioner og  

 aftaler af større betydning mellem ATP og dattervirksomheder.
§ 30.  For hver af aktivposterne I.
Immaterielle  

 aktiver , 1. Grunde og bygninger , 2.1. Kapitalandele i  

 dattervirksomheder og 7. Inventar, edb-anlæg, biler m.v. skal  

 oplyses:
 § 31.  Såfremt grunde og bygninger værdiansættes  

 forskelligt fra markedsværdi, skal markedsværdien oplyses.
§ 32.  For grunde og bygninger oplyses det vægtede  

 gennemsnit af de afkastprocenter, der er lagt til grund ved fastsættelsen af  

 de enkelte ejendommes markedsværdi.
Herudover oplyses den højeste og den  

 laveste af de afkastprocenter, der er lagt til grund.
 Stk. 2.  De afkastprocenter, der er oplyst i medfør af  

 stk. 1, oplyses tilsvarende for det foregående regnskabsår.
Stk. 3.  For grunde og bygninger oplyses ejendomsværdi  

 ifølge den senest foretagne offentlige vurdering.
Hvis ATP besidder grunde og  

 bygninger, for hvilke der ikke foreligger en offentlig vurdering, oplyses  

 balanceværdien af disse grunde og bygninger særskilt tillige med værdien af  

 væsentlige forbedringer, som ikke er medtaget ved den offentlige vurdering.
§ 33.  Den andel af aktivpost 1. Grunde og  

 bygninger , der vedrører ejendomme, som ATP benytter i sin drift, skal  

 oplyses.
Benyttes en ejendom delvis af ATP, opgøres den benyttede andel  

 forholdsmæssigt af ejendommens værdi svarende til den benyttede del.
 § 34.  For hver underpost til aktivpost 3. Andre  

 finansielle investeringsaktiver , der er værdiansat til anden værdi end  

 markedsværdien, oplyses den samlede markedsværdi samt det tilsvarende beløb  

 ved det foregående regnskabsårs slutning. Ændringen i markedsværdien fra  

 regnskabsårets begyndelse til regnskabsårets slutning fordeles på  

 nettoinvesteringer og kursværdiændringer.
 § 35.  Den andel af ATP's investeringsaktiver, hvoraf  

 afkastet indgår i afgiftsgrundlaget efter lov om realrenteafgift §§ 3-3b,  

 skal oplyses.
 Stk. 2.  Den andel (friholdelsesbrøken), af det ellers  

 afgiftsbelagte afkast, som er friholdt for realrenteafgift efter lov om  

 realrenteafgift § 8, skal oplyses.
 Stk. 3.  Oplysningerne efter stk. 1 og 2 skal gives  

 tilsvarende for det foregående regnskabsår.
§ 36.  Der skal gives oplysning om det gennemsnitlige  

 antal heltidsbeskæftigede i regnskabsåret.
Personaleudgifterne skal oplyses  

 og specificeres på henholdsvis løn, pension, andre udgifter til social  

 sikring og afgifter beregnet på grundlag af personaleantallet eller  

 lønsummen.
Stk. 2.  Det samlede beløb til lønninger og vederlag  

 m.v. til medlemmer af repræsentantskab, bestyrelse og ledelsesgruppe for  

 deres funktion i ATP skal oplyses fordelt på hver kategori.
Det samme gælder  

 forpligtelser til at yde pension til de nævnte.
Oplysningerne vedrørende  

 ledelsesgruppen gives samlet for alle aktiviteter, der varetages af ATP.
 § 37.  Der skal gives oplysning om det samlede honorar  

 for det forløbne regnskabsår til den revisionsvirksomhed, der udfører den  

 lovpligtige revision, samt til revisionsvirksomhedens dattervirksomheder.  

 Endvidere skal oplyses, hvor stor en del af dette honorar der angår andre  

 ydelser end revision.
 De valgte revisorers forpligtelser.
 § 38.  Det påhviler de valgte revisorer at revidere  

 årsregnskabet og kontrollere, at det er aflagt i overensstemmelse med  

 lovgivningens og vedtægternes krav til regnskabsaflæggelsen.
 Stk. 2.  Det påhviler herunder de valgte revisorer at  

 kontrollere:
 § 39.  Det påhviler de valgte revisorer at påse:
 Stk. 2.  Det påhviler de valgte revisorer at påse, at  

 ATP's forretningsgange og bogføring er tilrettelagt på en sådan måde, at det  

 på ethvert tidspunkt kan konstateres, om de i § 40, stk. 3 og 4, nævnte  

 bestemmelser er overholdt.
§ 40.  Når de valgte revisorer har foretaget revision,  

 skal der ske indførsel herom i revisionsprotokollen.
Protokollen skal  

 fremlægges ved ethvert bestyrelsesmøde, og enhver protokoltilførsel skal  

 underskrives af bestyrelsen.
Stk. 2.  I revisionsprotokollatet vedrørende  

 årsregnskabet skal der redegøres for den udførte revision samt konklusionen  

 herpå.
Der skal herunder redegøres for alle forhold, der har givet anledning  

 til væsentlige bemærkninger.
Ud over det i § 1 i Erhvervs- og  

 Selskabsstyrelsens bekendtgørelse om statsautoriserede revisorers virksomhed  

 og § 1 i Erhvervs- og Selskabsstyrelsens bekendtgørelse om registrerede  

 revisorers virksomhed og forretningsbetingelser nævnte skal følgende særskilt  

 oplyses:
 Stk. 3.  Det skal i revisionsprotokollatet vedrørende  

 årsregnskabet oplyses, at det er påset:
Stk. 4.  I det omfang ATP anvender finansielle  

 instrumenter, skal der særskilt redegøres herom i protokollen.
Redegørelsen  

 skal angive, hvorvidt de anvendte forretningsgange, attestations-,  

 bogførings- og rapporteringsforhold er forsvarlige og muliggør en løbende  

 orientering om status for endnu ikke afviklede engagementer og kontrol af, om  

 handlerne er i overensstemmelse med de af bestyrelsen udstukne  

 retningslinier.
 Stk. 5.  For transaktioner med ATP's datterselskaber og  

 selskaber med fælles administration skal revisionsprotokollatet vedrørende  

 årsregnskabet indeholde følgende oplysninger:
 § 41.  Bestemmelserne i §§ 38-39 og § 40, stk. 1 og 2,  

 finder tilsvarende anvendelse for de valgte revisorers revision i ATP's  

 datterselskaber, dog bortset fra ATP Pensionsservice A/S.
 § 42.  De valgte revisorers påtegning af årsregnskabet  

 for ATP og årsregnskaberne for eventuelle datterselskaber skal afgives efter  

 retningslinierne i kapitel 1 i Erhvervs- og Selskabsstyrelsens bekendtgørelse  

 om revisors påtegninger på regnskaber, jf. dog § 41.
Ikrafttrædelses- og overgangsbestemmelser § 43.  Bekendtgørelsen træder i kraft den 31. december  

 1995 og finder anvendelse fra og med regnskabsåret 1995.
 § 44.  Fastforrentede obligationer i fremmed valuta og  

 indeksobligationer i danske kroner, der er i ATP's besiddelse ved begyndelsen  

 af regnskabsåret 1995, kan værdireguleres med udgangspunkt i den værdi,  

 hvortil obligationerne var ansat i balancen ved udgangen af det seneste  

 forudgående regnskabsår.
Finanstilsynet, den 15. december 1995 Eigil Mølgaard / Jørn Andersen Bilag 1.
Resultatopgørelsesskema for ATP 1. Bidrag Investeringsvirksomhed 2.1. Resultat af dattervirksomheder 2.2. Indtægter af grunde og bygninger 2.3. Renter og udbytter m.v.
 2.4. Kursgevinster og -tab m.v.
2.5. Omkostninger vedrørende investeringsvirksomhed 2.6. Realrenteafgift 2. Resultat af investeringsvirksomhed 3.1. Pensionsydelser 3.2. Forøgelse af pensionsfond (ordinær) 3.3. Omkostninger vedrørende pensionsvirksomhed 3. Pensionsudgifter i alt før årets bonus 4. Andre ordinære indtægter/udgifter 5. Resultat før bonus Resultatfordeling 6. Hensat som bonus til pensionsfond 7. Overført til/fra bonusudjævningsfond Bilag 2.
Balanceskema for ATP AKTIVERI.
Immaterielle aktiver Investeringsaktiver 1. Grunde og bygninger Investeringer i dattervirksomheder 2.1. Kapitalandele i dattervirksomheder 2.2. Udlån til dattervirksomheder 2. Investeringer i dattervirksomheder, i alt Andre finansielle investeringsaktiver 3.1. Kapitalandele 3.2. Investeringsforeningsandele 3.3. Obligationer 3.4. Andele i kollektive investeringer 3.5. Pantesikrede udlån 3.6. Andre udlån 3.7. Indlån i kreditinstitutter 3.8. Øvrige 3. Andre finansielle investeringsaktiver, i alt II.
Investeringsaktiver, i alt Tilgodehavender 4. Tilgodehavende bidrag 5. Tilgodehavender hos dattervirksomheder 6. Andre tilgodehavender III.
Tilgodehavender, i alt Andre aktiver 7. Inventar, edb-anlæg, biler m.v.
