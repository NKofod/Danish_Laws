 Forsvarerens almindelige adgang til  

 aktindsigt efter retsplejelovens § 729 a, stk. 3.
Indholdsfortegnelse I RM nr. 5/1992 er der med udgangspunkt i den dagældende bestemmelse i  

 retsplejelovens § 745 fastsat nærmere retningslinier for forsvarerens adgang  

 til det materiale, der er tilvejebragt af politiet.
 Ved lov nr. 436 af 10. juni 2003 om ændring af straffeloven og retsplejeloven  

 (Bekæmpelse af rockerkriminalitet og anden organiseret kriminalitet) blev der  

 i retsplejelovens § 745 indført en ny bestemmelse om afgrænsningen af det  

 materiale, der er omfattet af forsvarerens almindelige adgang til aktindsigt.
Ved lov nr. 215 af 31. marts 2004 om ændring af retsplejeloven og forskellige  

 andre love (Offentlighed i retsplejen) blev § 745 ophævet og bestemmelsens  

 indhold flyttet til retsplejelovens § 729 a.
En generel beskrivelse af  

 reglerne om offentlighed i retsplejen findes i Rigsadvokaten Informerer nr.  

 36/2004.
I det følgende omtales sagsafgrænsningen i retsplejelovens § 729 a nærmere,  

 ligesom der fastsættes retningslinier for forsvarerens adgang til materiale  

 omfattet af bestemmelsen.
Reglerne om undtagelse af oplysninger fra  

 aktindsigt omtales derimod ikke.
Herom henvises til Rigsadvokaten Informerer  

 nr. 36/2004.
 Ifølge retsplejelovens § 729 a, stk. 3, har forsvareren ret til at gøre sig  

 bekendt med det materiale, som politiet har tilvejebragt til brug for den  

 sag, som sigtelsen angår.
Ifølge forarbejderne til bestemmelsen (Folketingstidende 2002-03, Tillæg A,  

 side 6719ff.) skal materialet anses for  

  

 tilvejebragt  

  

 , hvis den efterforskende politikreds selv har indsamlet materialet eller har  

 modtaget det fra en anden dansk eller udenlandsk politimyndighed.
Hermed  

 omfattes bl.a. afhøringsrapporter, gerningsstedsbeskrivelser, tekniske  

 rapporter m.v.
 Oplysninger, der i anden sammenhæng er indsamlet af og opbevares hos  

 eksempelvis en anden politikreds, Rigspolitichefens nationale  

 efterforskningsstøttecenter (NEC), de regionale støtteefterforskningscentre  

 (REC) eller Politiets Efterretningstjeneste (PET), kan derimod ikke anses for  

 at være  

  

 tilvejebragt  

  

 i § 729 as forstand.
 For at være omfattet af forsvarerens almindelige adgang til aktindsigt skal  

 materialet endvidere være tilvejebragt  

  

 til brug for den sag, som sigtelsen eller tiltalen angår.  

  

 Heri ligger ifølge forarbejderne et krav om, at materialet som udgangspunkt  

 er tilvejebragt med henblik på efterforskningen af den konkrete sag.
I nogle tilfælde vil materiale, der ikke er tilvejebragt til brug for den  

 konkrete sag, imidlertid også kunne være omfattet af forsvarerens adgang til  

 aktindsigt.
Som eksempler herpå nævnes i forarbejderne oplysninger om  

 mistænkte personers aktiviteter i tilknytning til det forhold, som  

 efterforskningen angår, f.eks. oplysninger om deres færden på  

 gerningstidspunktet.
Se endvidere afsnit 2.1.2. nedenfor.
Mere generelle baggrundsoplysninger om eksempelvis kriminalitetsmønstre eller  

 persongruppers tilknytning til bestemte kriminelle netværk eller grupperinger  

 kan ikke anses for tilvejebragt til brug for den konkrete sag.
Det gælder  

 uanset, om oplysningerne i anden sammenhæng er indsamlet af den  

 efterforskende politikreds, eller de er indsamlet af en anden dansk eller  

 udenlandsk politimyndighed, og overgivet til den efterforskende politikreds i  

 forbindelse med den konkrete sag.
 Oplysninger, der fremgår af politiets efterforskningsregistre mv., vil som  

 udgangspunkt heller ikke kunne anses for tilvejebragt til brug for den  

 konkrete sag.
 Materiale, som anklagemyndigheden har til hensigt at fremlægge under  

 domsforhandlingen, vil dog altid være omfattet af forsvarerens aktindsigt.
I forarbejderne er det endvidere forudsat, at oplysninger om identiteten på  

 en meddeler, som ønsker at være anonym, og hvis navn derfor er udeladt af  

 politirapporten, ikke vil være omfattet af forsvarerens adgang til  

 aktindsigt.
Det samme gælder for andre kilder end meddelere, hvis kildens  

 identitet på baggrund af et ønske om at være anonym,  

 ikke fremgår af rapporten.
Med hensyn til udformningen af politirapporter i  

 de  

 nævnte situationer henvises til RM 5/2005.
Ved kendelse af 28. oktober 2004 har Højesteret for første gang taget  

 stilling til sagsafgrænsningen i retsplejelovens § 729 a.
Kendelsen er  

 nærmere omtalt i Rigsadvokaten Informerer nr. 46/2004.
I den konkrete sag var der rejst tiltale mod A for at have haft anden kønslig  

 omgængelse end samleje med F.
Samtidig verserede en sædelighedssag mod en  

 anden mistænkt B, hvori F tillige var forurettet.
Under sagsforberedelsen  

 anmodede As forsvarer om aktindsigt i efterforskningsmateriale i andre  

 sager, hvor F var forurettet, herunder navnlig sagen mod B.
Politimesteren i Århus afslog begæringen om aktindsigt, hvorefter spørgsmålet  

 blev indbragt for retten.
Byretten og landsretten godkendte politimesterens  

 afgørelse.
Sagen blev herefter med Procesbevillingsnævnets tilladelse  

 indbragt for Højesteret, der i sin kendelse bl.a. udtalte følgende:
»  Efter retsplejelovens § 729 a, stk. 3, har forsvareren adgang til at gøre  

 sig bekendt med det materiale, politiet har tilvejebragt for den sag, som  

 sigtelsen eller tiltalen angår.
Dette gælder uden hensyn til materialets  

 betydning for sagen.
De oplysninger, som advokat   som forsvarer for tiltalte har anmodet om  

 aktindsigt  

 i, er ikke tilvejebragt af politiet til brug for den sag, som tiltalen angår.  

 Efter forarbejderne til bestemmelsen sammenholdt med Den Europæiske  

 Menneskerettighedskonventions artikel 6 omfatter forsvarerens adgang til  

 aktindsigt imidlertid alt materiale, som er af betydning for sagen, uanset om  

 det er tilvejebragt for den pågældende sag.« I den konkrete sag fandt Højesteret, at  

 oplysningerne ikke var af betydning for As forsvar, og begæringen om  

 aktindsigt blev derfor afslået.
 Det følger af kendelsen, at bestemmelsen  

 i § 729 a, stk. 3, må fortolkes i lyset af det almindelige  

 objektivitetsprincip, hvorefter anklagemyndigheden er forpligtet til at  

 fremlægge alle oplysninger, der måtte have betydning for skyldspørgsmålet,  

 jf.  

 herved også EMRK art. 6.
 Hvis politi eller anklagemyndighed  

 således får kendskab til oplysninger, som ikke er tilvejebragt til brug for  

 den  

 sag, som sigtelsen eller tiltalen angår, men som må antages at have betydning  

 for tiltaltes forsvar, skal sådanne oplysninger inddrages i sagen og  

 forsvareren meddeles aktindsigt heri efter reglen i retsplejelovens § 729 a,  

 stk. 3.
I forbindelse med en omfattende efterforskning i større drabssager og  

 lignende anvendes i visse tilfælde en journalgruppe kaldet O  

  

 -rapporter  

  

 (oplysningsgruppen)  

.  

  

 Gruppen omfatter oplysninger om personer eller emner i relation til sagen,  

 hvoraf nogle ikke umiddelbart skønnes at have nogen betydning for sagens  

 opklaring, herunder resultatløse undersøgelser.
Herudover omfatter gruppen  

 oplysninger, der helt indlysende er uden hold i virkeligheden, og som derfor  

 ikke indgår i den videre efterforskning.
 Sådanne rapporter vil som udgangspunkt være tilvejebragt til brug for den  

 sag, som sigtelsen eller tiltalen angår og derfor være omfattet af  

 forsvarerens almindelige adgang til aktindsigt.
I særegne tilfælde, hvor materiale skønnes åbenbart uden betydning for sagen,  

 kan dette ved meddelelse af aktindsigt udelades af selve sagsakterne.
I så  

 fald skal forsvareren skriftligt gøres bekendt med, at der er udeladt  

 materiale, som anses for at være uden betydning for sagen, ligesom  

 forsvareren bør modtage en bilagsfortegnelse, der også omfatter sådant  

 materiale.
Det gælder, selv om rapporterne er omtalt i et sagsresumé.
 Forsvareren har herefter som udgangspunkt krav på efter begæring at kunne  

 gøre sig bekendt med det udeholdte materiale.
 Kopi af skrivelsen til forsvareren om udskillelse  

 opbevares sammen med sagens akter.
 En begæring fra forsvareren om at få tilsendt genpart af rapporter og kopi af  

 andre bilag, der er tilvejebragt til brug for sagen, efterhånden som de  

 udfærdiges eller tilvejebringes, bør i almindelighed imødekommes.
 I så fald bør rapportgenparterne tilsendes, efterhånden som rapporterne  

 udfærdiges, (uden at afvente den enkelte rapports færdiggørelse). Efter  

 omstændighederne kan udlevering af politirapporter, der indeholder vidners  

 forklaring, dog afvente den forklarendes godkendelse af rapportens indhold,  

 men udsættelse af udleveringen med denne begrundelse må kun ske for et  

 kortere tidsrum.
I arrestantsager vil der ofte være anledning til med kortere intervaller at  

 tilsende forsvareren genparter eller kopier af de senest tilvejebragte bilag,  

 selv om der ikke er fremsat begæring om tilsendelse, efterhånden som  

 rapporter m.v. udfærdiges eller tilvejebringes.
Herudover sendes genpart af  

 anklageskriftet, så snart det er udfærdiget eller modtaget fra  

 statsadvokaten, til forsvareren.
 Undtagelsesvis kan der dog også i andre tilfælde være anledning til uden  

 begæring at fremsende materiale til forsvareren, så snart det er  

 tilvejebragt, f.eks. hvor der er tale om varetægtssurrogat, eller hvor der  

 foreligger nye oplysninger, som eventuelt kan give anledning til en  

 revurdering af andre efterforskningsskridt, navnlig beslaglæggelse, eller som  

 i øvrigt skønnes at have en sådan betydning for sigtedes forsvar, at det bør  

 komme til forsvarerens kundskab med det samme.
 Uanset journaliseringsmåden, opbevaringsformen m.v. skal forsvareren have  

 adgang til at gøre sig bekendt med det materiale, der er undergivet  

 aktindsigt.
 Det følger af retsplejelovens § 729 a, stk. 3, 2. pkt., at forsvareren skal  

 have udleveret kopi af materialet, i det omfang det uden ulempe kan kopieres.
Kan materialet ikke uden ulempe kopieres, bør  

 forsvareren henvises til at gennemgå materialet hos politiet eller  

 anklagemyndigheden.
Hvis det skønnes hensigtsmæssigt og forsvarligt, kan der  

 undtagelsesvis gives forsvareren adgang til at hjemtage sådant materiale med  

 henblik på gennemlæsning.
 RM nr. 5/1992 og RAC skr. 43/73 ophæves.
