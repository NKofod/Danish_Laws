Bekendtgørelse om offentligt udbud af  

 tilladelser til etablering og drift af offentlige trådløse  

 abonnentnet (FWA) I medfør af § 6 i lov nr. 394 af 10. juni 1997  

 om radiokommunikation og tildeling af radiofrekvenser, som ændret ved  

 lov nr. 1069 af 29. december 1999, fastsættes:
Kapitel 1 Formål § 1. Formålet med udstedelse af tilladelser  

 til etablering og drift af offentlige trådløse abonnentnet er at  

 fremme etableringen af et konkurrencedrevet marked for abonnentforbindelser,  

 hvor flere udbydere af telenet eller teletjenester etablerer og udbyder  

 trådløse abonnentnet, der kan håndtere nye og avancerede  

 tjenester og faciliteter, der kræver stor båndbredde og  

 høj transmissionshastighed.
Kapitel 2 Anvendelsesområde og definitioner § 2. Bekendtgørelsen fastsætter  

 rammerne for Telestyrelsens gennemførelse af et offentligt udbud af  

 tilladelser til etablering og drift af offentlige trådløse  

 abonnentnet med tilhørende samtrafikgrænseflader, herefter  

 benævnt FWA-tilladelser.
 Stk. 2. Udbudet omfatter landsdækkende og regionale  

 FWA-tilladelser.
 § 3. Ved trådløse abonnentnet  

 forstås trådløse systemer, der leverer radiobaserede faste  

 forbindelser mellem slutbrugere og øvrige dele af et eller flere  

 telenet.
 Stk. 2. Ved offentlige trådløse abonnentnet som  

 nævnt i § 2 forstås net som nævnt i stk. 1, der  

 etableres og drives med sigte på at stille disse net med  

 tilhørende samtrafikgrænseflader til rådighed for en ikke  

 på forhånd afgrænset kreds af udbydere af telenet eller  

 teletjenester.
 Stk. 3. Net som nævnt i § 2 og stk. 1-2 kan  

 ligeledes anvendes til at stille teletjenester til rådighed for en ikke  

 på forhånd afgrænset kreds af slutbrugere, i det omfang  

 tilladelsesindehaveren ønsker dette.
Stk. 4. Ved en samtrafikgrænseflade forstås i  

 denne bekendtgørelse en teknisk grænseflade i telenettet, der  

 udgør afgrænsningen af og en fysisk/logisk
grænseflade for, hvor i nettet en udbyder af telenet eller  

 teletjenester kan anmode om at få stillet samtrafikadgang til  

 rådighed.
Visse fysiske/logiske grænseflader kan være  

 sammenfaldende med nettermineringspunkter.
 Stk. 5. Ved en landsdækkende FWA-tilladelse  

 forstås en tilladelse, der giver mulighed for udnyttelse af de af  

 tilladelsen omfattede radiofrekvenser i hele landet.
 Stk. 6. Ved en regional FWA-tilladelse forstås en  

 tilladelse, der giver mulighed for udnyttelse af de af tilladelsen omfattede  

 radiofrekvenser i en nærmere afgrænset del af landet.
Kapitel 3 Rammer for det offentlige udbud § 4. Telestyrelsen forestår det offentlige  

 udbud af FWA-tilladelser.
Det offentlige udbud gennemføres i 2 runder,  

 heraf en foreløbig interessetilkendegivelsesrunde og en endelig  

 tilbudsrunde.
 Stk. 2. Det offentlige udbud omfatter to forskellige  

 frekvenskategorier, heraf som udgangspunkt fire landsdækkende  

 tilladelser inden for 3,41 - 3,590 GHz, og fire landsdækkende  

 tilladelser inden for 24,5 - 26,5 GHz (24,5-24,969 GHz, 25,333-25,977 GHz og  

 26,341-26,500 GHz).
 Stk. 3. En eller flere af de i stk. 2 nævnte  

 landsdækkende tilladelser kan inden den endelige tilbudsrunde  

 konverteres til regionale tilladelser, ligesom antallet af  

 landsdækkende tilladelser inden for hver enkelt frekvenskategori kan  

 ændres, jf. § 6.
 Stk. 4. Der kan af en potentiel tilbudsgiver afgives en samlet  

 interessetilkendegivelse vedrørende begge frekvenskategorier samt  

 vedrørende henholdsvis landsdækkende og regionale tilladelser.  

 Hvis der angives interesse for flere alternative tilladelser eller  

 kombinationer heraf, skal disse prioriteres.
Stk. 5. Bindende tilbud kan kun afgives, hvis tilbudsgiveren  

 har afgivet en interessetilkendegivelse.
Bindende tilbud kan afgives  

 også vedrørende andre dele af frekvensressourcerne, end de der  

 var omfattet af tilbudsgiverens interessetilkendegivelse.
 Stk. 6. Bindende tilbud afgives separat for hver af de to  

 frekvenskategorier.
Stk. 7. Tidsplanen for det offentlige udbud af FWA  

 fremgår af bilag 1. Tidsplanen er vejledende for Telestyrelsens  

 gennemførelse af udbudet.
Telestyrelsen orienterer  

 forskningsministeren, hvis der kan forudses væsentlige overskridelser  

 af tidsplanen.
Interessetilkendegivelsesrunden § 5. I interessetilkendegivelsesrunden indhenter  

 Telestyrelsen på grundlag af et foreløbigt udbudsmateriale  

 interessetilkendegivelser og oplysninger om eventuelle afgørende  

 forudsætninger for afgivelse eller indhold af tilbud fra potentielle  

 udbydere af offentlige trådløse abonnentnet.
Stk. 2. Det foreløbige udbudsmateriale udarbejdes af  

 Telestyrelsen.
Materialet skal i videst muligt omfang udformes, således  

 at interesserede tilbudsgivere på grundlag heraf kan vurdere grundlaget  

 for det endelige offentlige udbud af FWA-tilladelser og for den  

 efterfølgende etablering og drift heraf, jf. stk. 3.  

 Udbudsmaterialet skal samtidig udformes med sigte på indhentelse af  

 tilkendegivelser fra interesserede tilbudsgivere om eventuelle  

 afgørende forudsætninger for afgivelse eller indhold af  

 efterfølgende tilbud, jf. stk. 4.
 Stk. 3. Det foreløbige udbudsmateriale skal som minimum  

 indeholde følgende oplysninger til brug for potentielle tilbudsgiveres  

 udarbejdelse af foreløbige interessetilkendegivelser:
 1)	Oplysninger om det overordnede sigte med gennemførelse af det  

 offentlige udbud, jf. § 1, herunder sigtet med at gennemføre  

 udbudet i to runder.
 2)	Oplysninger om de foreløbigt fastlagte udvælgelses- og  

 evalueringskriterier for de endelige tilbud, jf. kapitel 3, procedure for  

 endelig udbudsrunde, jf. §§ 7-9 og evalueringsproceduren, jf. § 11,  

 stk. 1.
 3)	Foreløbige oplysninger om, hvilke frekvensressourcer der  

 påtænkes stillet til rådighed, hvordan disse  

 påtænkes fordelt på de enkelte tilladelser, samt antallet  

 af tilladelser, jf. § 4, stk. 2-4.
 4)	Oplysninger om, at de endelige tilbud skal indeholde en beskrivelse  

 af den planlagte etablering af et offentligt trådløst  

 abonnentnet med tilhørende samtrafikgrænseflade, herunder en  

 beskrivelse af det påtænkte udbud af samtrafikprodukter til andre  

 net- eller tjenesteudbydere (tilbud udover hvad man måtte være  

 forpligtet til efter gældende samtrafiklovgivning), herunder den  

 tekniske platform, der danner grundlag herfor, med vægt på bl.a.  

 åbenhed, robusthed, nettets kvalitet, åbne grænseflader  

 over for andre net og ud imod slutbrugeren og nettets evne til at fungere som  

 bærertjeneste for en lang række avancerede tjenester og  

 faciliteter, som udbydes af flere udbydere (den fysisk/logiske  

 grænseflade), de tilbudte priser og vilkår for adgang til de  

 nævnte samtrafikprodukter, og det påtænkte nets  

 udbredelse.
 5)	Oplysninger om krav til indhold og opstilling af de endelige  

 tilbud.
 6)	Oplysninger om de regulatoriske rammer for udformning af tilladelser  

 og vilkår heri.
 7)	Oplysninger om gældende og planlagt telelovgivning.
 8)	Foreløbige oplysninger om de minimumskrav, Telestyrelsen  

 påtænker at stille i det endelige udbudsmateriale med hensyn til  

 udbredelsen af landsdækkende og regionale offentlige  

 trådløse abonnentnet.
 9)	Foreløbige oplysninger om eventuelle tekniske minimumskrav  

 til de enkelte net, som Telestyrelsen påtænker at stille i det  

 endelige udbudsmateriale.
 10)	Foreløbige oplysninger om tilladelsernes forventede  

 varighed.
 Stk. 4. Det foreløbige udbudsmateriale skal være  

 udformet med henblik på indhentelse af tilkendegivelser fra eventuelle  

 tilbudsgivere bl.a. om følgende forhold:
 1)	Foreløbige indikationer vedrørende det tilbud, som  

 tilbudsgiveren eventuelt påtænker at afgive, omfattende de i  

 stk. 3, nr. 4, nævnte forhold.
 2)	Hvilken tildeling af frekvensressourcer, tilbudsgiveren finder er en  

 forudsætning for et eventuelt tilbud på en landsdækkende,  

 eller en eller flere regionale tilladelser, inden for en eller begge af de to  

 omhandlede frekvenskategorier, jf. stk. 3, nr. 3.
 3)	Interessen for at få udstedt landsdækkende, henholdsvis  

 regionale tilladelser.
 Stk. 5. Tilbudsgiverne kan udover tilkendegivelser vedr. de i  

 stk. 2 nævnte forhold, kommentere alle øvrige dele af det  

 foreløbige udbudsmateriale.
 Stk. 6. Det foreløbige udbudsmateriale skal af alle  

 interesserede kunne rekvireres hos Telestyrelsen mod forudgående  

 betaling af gebyr, jf. stk. 7. Det endelige udbudsmateriale vil  

 automatisk blive udsendt til alle, som har rekvireret det foreløbige  

 udbudsmateriale.
 Stk. 7. Gebyret for et sæt udbudsmateriale (omfattende  

 foreløbigt og endeligt udbudsmateriale) fastsættes til kr.  

 40.000 eksklusive moms.
 Stk. 8. Gebyret for indgivelse af interessetilkendegivelse  

 fastsættes til kr. 50.000 eksklusive moms.
§ 6. Af § 6a, stk. 1, i lov om  

 radiokommunikation og tildeling af radiofrekvenser fremgår, at  

 Telestyrelsen inden den endelige udbudsrunde eller anvendelse af lovens  

 § 6a, stk. 3, på grundlag af de afgivne  

 interessetilkendegivelser forelægger forskningsministeren en  

 indstilling 1)	om eventuel ændring af de enkelte tilladelsers  

 frekvensmæssige størrelse og dermed det samlede antal  

 tilladelser, som der er mulighed for at udstede, i det omfang  

 interessetilkendegivelserne efter Telestyrelsens vurdering indeholder forslag  

 om ændringer i forhold til det foreløbige udbudsmateriale,  

 og 2)	eventuelle andre overordnede spørgsmål, som  

 interessetilkendegivelsen har givet anledning til.
 Stk. 2. Stk. 1 omfatter også konvertering af en  

 eller flere landsdækkende tilladelser til regionale tilladelser, jf.  

 § 4, stk. 3.
 Stk. 3. Af § 6a, stk. 2, i lov om radiokommunikation  

 og tildeling af radiofrekvenser fremgår, at forskningsministeren  

 på grundlag af Telestyrelsens indstilling fastsætter de endelige  

 rammer for udbudsforretningen jf. stk. 1. Forskningsministeren kan ved  

 fastsættelsen af de endelige rammer fravige Telestyrelsens indstilling.  

 På baggrund heraf gennemføres den endelige udbudsrunde, jf. dog  

 lovens § 6a, stk. 3.
Endelig tilbudsrunde § 7. I den endelige tilbudsrunde indhenter  

 Telestyrelsen på grundlag af et endeligt udbudsmateriale bindende  

 tilbud fra potentielle udbydere af offentlige trådløse  

 abonnentnet med tilhørende samtrafikgrænseflader.
Stk. 2. Telestyrelsens udarbejdelse af det endelige  

 udbudsmateriale sker blandt andet på grundlag af de af  

 forskningsministeren fastsatte endelige rammer for udbudsforretningen, jf.  

 § 6, stk. 3, og på grundlag af de afgivne  

 interessetilkendegivelser.
Det endelige udbudsmateriale kan eventuelt  

 udformes som et supplement til det foreløbige udbudsmateriale.
 Stk. 3. Det endelige udbudsmateriale skal blandt andet  

 indeholde det endelige grundlag for afgivelse af tilbud for så vidt  

 angår de i § 5, stk. 3, nævnte punkter.
Afbrydelse af udbudsproceduren § 8. Af § 6a, stk. 3, i lov om  

 radiokommunikation og tildeling af radiofrekvenser fremgår, at  

 udbudsforretningen indstilles, hvis Telestyrelsen, efter  

 forskningsministerens fastsættelse af de endelige rammer efter lovens  

 § 6a, stk. 2, konstaterer, at den samlede efterspørgsel  

 på radiofrekvenser til den pågældende tjeneste eller det  

 pågældende system ikke er mere omfattende, end at den kan  

 imødekommes inden for det antal tilladelser, der er afsat til  

 gennemførelse af udbudsforretningen.
Umiddelbart herefter udstedes  

 tilladelser til den eller de parter, der har afgivet en  

 interessetilkendegivelse eller et tilbud, jf. lovens § 14,  

 stk. 1.
Udpegning af tilladelsesindehavere § 9. Telestyrelsen foretager efter  

 ansøgningsfristens udløb evalueringen af de indkomne tilbud og  

 sammenfatter resultaterne heraf i en evalueringsrapport.
 § 10. Telestyrelsen udpeger de kommende  

 tilladelsesindehavere og varetager eventuelle drøftelser med  

 tilladelsesindehaverne med henblik på udstedelsen af tilladelser.
Kapitel 4 Overordnede kriterier for udpegning af  

 tilladelsesindehavere § 11. Evalueringen af de indkomne endelige tilbud  

 opdeles i to faser.
I første fase, jf. stk. 2, foretages der en  

 indledende evaluering baseret på en række af Telestyrelsen  

 opstillede minimumskrav vedrørende tilbudene, jf. stk. 2. Kun  

 tilbud, som opfylder minimumskravene, får adgang til evalueringens  

 anden fase, jf. dog stk. 3.
Stk. 2. Telestyrelsen kan fastsætte minimumskrav for  

 deltagelse i anden fase af evalueringen af tilbud, jf. stk. 1.  

 Sådanne minimumskrav skal være udtømmende offentliggjort  

 af Telestyrelsen i det endelige udbudsmateriale.
Minimumskrav som nævnt  

 kan bl.a. omhandle følgende forhold:
 1)	At tilbudene skal være i overensstemmelse med formkravene i  

 det endelige udbudsmateriale, herunder krav til omfang, struktur,  

 forudsætnings- og beregningsgrundlag, attestationer, oplysninger,  

 erklæringer m.v.
 2)	At tilbudsgiveren skal opfylde visse nærmere definerede  

 minimumskrav til soliditet og egenkapital.
 3)	At tilbud om landsdækkende offentlige trådløse  

 abonnentnet eller regionale offentlige trådløse abonnentnet skal  

 opfylde fastlagte minimumskrav til udbredelse.
 4)	At tilbudene skal være i overensstemmelse med eventuelle  

 tekniske minimumskrav.
Stk. 3. Tilbudsgivere, hvis tilbud i den første fase af  

 evalueringen ikke lever op til de fastsatte minimumskrav, vil få  

 mulighed for med en uges frist at fremkomme med supplerende oplysninger med  

 henblik på at imødekomme minimumskravene.
Tilbud, der herefter  

 ikke opfylder minimumskravene, vil ikke få adgang til at deltage i  

 evalueringens anden fase.
 § 12. De tilbud, der opfylder minimumskravene i  

 den indledende evaluering, vil herefter blive underkastet en evaluering  

 på grundlag af følgende sideordnede  

 vurderingskriterier:
 1)	Det påtænkte udbud af samtrafikprodukter til andre net-  

 eller tjenesteudbydere (tilbud udover hvad man måtte være  

 forpligtet til efter gældende samtrafiklovgivning), herunder den  

 tekniske platform, der danner grundlag for samtrafikprodukterne, med  

 vægt på bl.a. åbenhed, robusthed, nettets kvalitet,  

 åbne grænseflader over for andre net og ud imod slutbrugeren samt  

 nettets evne til at fungere som bærertjeneste for en lang række  

 avancerede tjenester og faciliteter, som udbydes af flere udbydere (den  

 fysisk/logiske samtrafikgrænseflade).
 2)	De tilbudte priser og vilkår for adgang til  

 samtrafikprodukterne.
 3)	Det påtænkte nets udbredelse inden for tilladelsens  

 område.
 4)	I hvilket omfang tilbudet samlet set fremmer etableringen af et  

 konkurrencedrevet marked for abonnentforbindelser, der kan håndtere nye  

 og avancerede tjenester og faciliteter, der kræver stor  

 båndbredde og høj transmissionshastighed.
 Stk. 2. Som supplement til de i stk. 1 nævnte  

 sideordnede vurderingskriterier vil følgende kriterier indgå med  

 lavere prioritet:
 1)	Kompetence og erfaring på telekommunikationsmarkedet.
 2)	Finansielle forhold i relation til den fremlagte  

 forretningsplan.
 Stk. 3. Den endelige udpegning af tilladelsesindehavere vil  

 endvidere afhænge af, i hvilket omfang tilbudsgiveren gennem tilbudet,  

 herunder ved fremlæggelse af en sammenhængende forretningsplan,  

 påvisning af tilstrækkeligt økonomisk grundlag,  

 teleteknisk og anden kunnen har sandsynliggjort, at tilbudet kan  

 efterleves.
Stk. 4. Vurderingen i henhold til stk. 1-2 vil ske  

 separat for hver af de to frekvenskategorier Stk. 5. Til brug for Telestyrelsens vurdering af forhold som  

 nævnt i stk. 1, nr. 4, indhentes en udtalelse fra  

 Konkurrencestyrelsen.
Stk. 6. Der kan maksimalt udstedes én  

 landsdækkende tilladelse indenfor hver af de to frekvenskategorier, jf.  

 § 4, stk. 2, pr. udbyder af offentlige trådløse  

 abonnentnet.
En udbyder af offentlige trådløse abonnentnet kan  

 ikke samtidig få udstedt en landsdækkende tilladelse og en eller  

 flere regionale tilladelser inden for samme frekvenskategori.
 § 13. Som led i evalueringens anden fase kan  

 Telestyrelsen anmode tilbudsgiverne om at præcisere eller dokumentere  

 oplysninger i tilbudet.
Kapitel 5 Forkastelse af tilbud og iværksættelse af  

 udbud § 14. Hvis Telestyrelsen vurderer, at enkelte  

 eller alle indkomne tilbud ikke lever op til forudsætningerne bag  

 udbudsforretningen, kan Telestyrelsen forkaste sådanne tilbud og i  

 nødvendigt omfang anmode forskningsministeren om at bemyndige  

 Telestyrelsen til at iværksætte et supplerende eller eventuelt et  

 nyt udbud.
Kapitel 6 Ikrafttræden § 15. Bekendtgørelsen træder i kraft  

 den 5. februar 2000.
Forskningsministeriet, den 27. januar  

 2000 Birte Weiss /Jane Eis Larsen Bilag 1 Tidsplan for udbud af FWA Februar 2000 Der afholdes et informationsmøde om FWA-udbudet med potentielle ansøgere.
Februar 2000 Foreløbigt udbudsmateriale udsendes for FWA.
Marts-april 2000 Potentielle ansøgere, der har rekvireret foreløbigt  

 udbudsmaterialet, kan inden for en nærmere afgrænset del af denne  

 periode stille spørgsmål skriftligt.
April 2000 Frist for indgivelse af interessetilkendegivelser fra potentielle  

 ansøgere udløber.
Maj 2000 Telestyrelsens indstilling til ministeren.
Maj 2000 Telestyrelsen udsender endeligt udbudsmateriale for FWA.
Maj-august 2000 Potentielle ansøgere, der har indgivet interessetilkendegivelse,  

 kan inden for en nærmere afgrænset del af denne periode stille  

 spørgsmål skriftligt September 2000 Ansøgningsfristen udløber.
September-oktober 2000 Skriftlig dialog med ansøgerne på baggrund af eventuelt  

 identificerede mangler i forhold til minimumskravene eller andre oplysninger,  

 der måtte mangle.
Oktober-november 2000 Endelig evaluering af ansøgerne påbegyndes og resultaterne af  

 evalueringen sammenfattes senere i en evalueringsrapport.
December 2000 Vinderne udpeges og tilladelserne udstedes.
