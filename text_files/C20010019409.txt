Cirkulære om aflevering af statslige  

 myndigheders  

 papirarkivalier til Statens Arkiver I medfør af § 12, stk. 1, i Kulturministeriets  

 bekendtgørelse nr. 554 af 31. maj 2001 om offentlige arkivalier og  

 offentlige arkivers virksomhed fastsættes:
I.
Område § 1. Bestemmelserne i dette cirkulære  

 gælder for arkivalier, som afleveres til Statens Arkiver fra statslige  

 myndigheder og domstolene (herefter benævnt myndigheder).
II.
Myndighedernes afleveringsforberedende arbejde § 2. Statens Arkiver anviser en plan for ordning  

 m.v. af de arkivalier, som skal afleveres.
Stk. 2. Myndighedernes afleveringsforberedende arbejde  

 omfatter 1)	udskillelse af materiale, som ikke skal bevares, 2)	udbedring ef eventuelle skader på arkivalier, 3)	pakning og mærkning af arkivalier, som skal bevares, 4)	udarbejdelse af dokumentation af arkivalierne, 5)	fortegnelse over arkivalier, der afleveres, og 6)	fortegnelse over arkivalier, som undtages fra aflevering som  

 videnskabelig samling, eller hvis aflevering på grund af  

 modstående hensyn udskydes.
 Stk. 3. Statens Arkiver fastsætter efter  

 drøftelse med den enkelte myndighed en nærmere tidsplan for  

 udførelsen af det afleveringsforberedende arbejde.
III.
Godkendelse og modtagelse § 3. Statens Arkiver godkender myndighedernes  

 afleveringsforberedende arbejde.
 Stk. 2. Konstateres det, at det afleveringsforberedende  

 arbejde ikke er gennemført efter de anvisninger, der er givet af  

 Statens Arkiver, skal de konstaterede mangler ved udførelsen af det  

 afleveringsforberedende arbejde udbedres ved myndighedens foranstaltning  

 eller for myndighedens regning.
 § 4. Overførsel af arkivalier til Statens  

 Arkivers magasiner finder sted på et nærmere aftalt  

 tidspunkt.
 Stk. 2. Når arkivalierne er modtaget, meddeler Statens  

 Arkiver kvittering for modtagelsen.
IV.
Ikrafttrædelse m.v.
 § 5. Cirkulæret træder i kraft den 1. december  

 2001. Samtidig ophæves cirkulære nr. 7 af 12. januar 1998 om  

 aflevering af statslige myndigheders arkivalier til Statens Arkiver.
