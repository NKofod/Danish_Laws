 I tilslutning til Udenrigsministeriets bekendtgørelse nr. 17 af 17.
februar 1989 samt nr. 41 af 7. april 1989, Lovtidende C, meddeles det, at udenrigsministeren ved erklæring af 13. februar 1992, fremsendt til Europarådets generalsekretær, for et tidsrum af 5 år fra den 5. april 1992 at regne har forlænget gyldigheden af de tidligere afgivne erklæringer i henhold til ovennævnte konventions artikel 25 samt artikel 6(2) og 7(2) i henholdsvis konventionens fjerde og syvende tillægsprotokol, hvorefter Danmark anerkender Den Europæiske Menneskerettighedskommissions kompetence til at modtage klager fra enkeltpersoner.
 Ved erklæring af 13. februar 1992, fremsendt til Europarådets  

 generalsekretær, har udenrigsministeren endvidere for et tidsrum af 5 år fra  

 den 5. april 1992 at regne forlænget gyldigheden af de tidligere afgivne  

 erklæringer i henhold til ovennævnte konventions artikel 46 samt artikel 6(2)  

 og 7(2) i henholdsvis konventionens fjerde og syvende tillægsprotokol,  

 hvorefter Danmark, under forudsætning af gensidighed i sager rejst af stater,  

 anerkender Den Europæiske Menneskerettighedsdomstols kompetence som bindende  

 uden særlig overenskomst.
Udenrigsministeriet, den 3. september  

 1992 F.M.
