 I medfør af § 7, § 7 a, § 8, stk. 1, § 10 og § 12 i lov om regulering af  

 fiskeriet, jf. lovbekendtgørelse nr. 904 af 30. november 1993, fastsættes:
Registrering § 1.  Fartøjer, som må anvendes til erhvervsmæssigt  

 fiskeri, registreres i Skibsregistret eller i Skibsregistrets  

 fartøjsfortegnelse samt i Fiskeridirektoratets fartøjsregister.
 Stk. 2.  Fartøjer, som ikke er registreret i henhold til  

 stk. 1, må ikke uden Fiskeridirektoratets tilladelse anvendes til  

 erhvervsmæssigt fiskeri.
 Stk. 3.  Fiskeridirektoratet kan meddele tilladelse til,  

 at et fartøj anvendes til erhvervsmæssigt fiskeri efter reglerne om  

 nybygning, jf. § 9 og efter reglerne om fartøjsudskiftning, jf. §§ 10-16.
Stk. 4.  Det er en betingelse for fortsat registrering i  

 henhold til stk. 1, at det pågældende fartøj anvendes til erhvervsmæssigt  

 fiskeri, og at forudsætningerne for at tillade, at fartøjet anvendes til  

 erhvervsmæssigt fiskeri, fortsat er til stede.
Det er endvidere en betingelse  

 for fortsat registrering, at nybygning, fartøjsudskiftning og modernisering  

 mv. er sket i overensstemmelse med bekendtgørelsens regler.
 § 2.  I denne bekendtgørelse forstås ved:
 Krav til fartøjets ejer mv.
 § 3.  Fiskeridirektoratet kan kun give tilladelse til,  

 at et fartøj anvendes til erhvervsmæssigt fiskeri, hvis følgende betingelser  

 er opfyldt:
 Stk. 2.  Tilladelse til at anvende et fartøj til  

 erhvervsmæssigt fiskeri, som er udstedt til personer, der er registreret  

 efter reglen i § 3, stk. 2, i lov om saltvandsfiskeri eller til selskaber  

 mv., hvori nogle af deltagerne er registreret efter § 3, stk. 2, i lov om  

 saltvandsfiskeri, bortfalder, når betingelsen i stk. 1, nr. 1, ikke længere  

 er opfyldt, eller fiskeri med fartøjet ikke kan anses for drevet således, at  

 der er en reel forbindelse til dansk fiskerihavn.
 Stk. 3.  Der anses f.eks. at foreligge en reel  

 forbindelse til dansk fiskerihavn, såfremt driften af fiskeriet  

 tilrettelægges og styres fra fast forretningssted i Danmark, eller 50 % af  

 landingsværdien af fartøjets årlige landinger foregår i dansk havn.
 § 4.  Overdrages et fartøj til en ejer, der ikke  

 opfylder kravet i § 3, stk. 1, nr. 2, slettes fartøjet i fartøjsregistret, og  

 fartøjet må dermed ikke længere anvendes til erhvervsmæssigt fiskeri.
Stk. 2.  Sker overdragelsen som et led i  

 gældsfyldestgørelse eller i forbindelse med erhvervsmæssig handel med  

 fartøjer, sker slettelse af fartøjet i fartøjsregistret dog først 6 måneder  

 fra overtagelsestidspunktet.
Ved overdragelse som et led i  

 gældsfyldestgørelse forstås, at fartøjet skal være købt på tvangsauktion.
Stk. 3.  Overdragelse som led i gældsfyldestgørelse kan  

 alene ske til pengeinstitutter, Kongeriget Danmarks Fiskeribank, Danmarks  

 Skibskreditfond, offentlige udlægs- og fordringshavere eller til pantesikrede  

 kreditorer.
Fartøjet skal inden 6 måneder fra overtagelsestidspunktet  

 overdrages til en ejer, der opfylder kravet i § 3, stk. 1, nr. 2. Overtager  

 denne ejer fartøjet efter udløbet af 6 måneder, slettes fartøjet i  

 fartøjsregistret .
Stk. 4.  Hvis fartøjet er overtaget som led i  

 gældsfyldestgørelse efter stk. 2, kan Fiskeridirektoratet, inden 6 måneder  

 fra overtagelsestidspunktet, give tilladelse til, at fartøjet udlejes.  

 Fartøjet må i perioden efter overtagelsen kun benyttes til erhvervsmæssigt  

 fiskeri, hvis det er lejet ud til en erhvervsfisker eller et  

 erhvervsfiskerselskab.
I så fald sker slettelse i fartøjsregistret efter 2 år  

 fra overtagelsestidspunktet.
 Stk. 5.  Et fartøj slettes ikke i fartøjsregistret, hvis  

 det overtages af en efterlevende ægtefælle, selvom ægtefællen ikke opfylder  

 kravet i § 3, stk. 1, nr. 2. Fiskeridirektoratet kan desuden meddele  

 dispensation til andre arvinger.
 § 5.  Såfremt meddelelse om ejerskifte ikke er  

 modtaget i Fiskeridirektoratet senest 30 dage efter overtagelsestidspunktet,  

 slettes fartøjet i fartøjsregistret, og fartøjet må herefter ikke længere  

 anvendes til erhvervsmæssigt fiskeri.
 Stk. 2.  Når der er givet tilladelse til, at et fartøj  

 anvendes til erhvervsmæssigt fiskeri, eller at der foretages en ændring, der  

 kræver tilladelse efter § 17 eller § 21, må fartøjets ejerforhold ikke ændres  

 uden Fiskeridirektoratets tilladelse i 2 år fra anmeldelse om fartøjets  

 registrering i Skibsregistret, eller ved ændring efter § 17 fra anmeldelse om  

 ændret registrering i fartøjsregisteret eller ved en ændring efter § 21 fra  

 tilladelsestidspunktet .
 Stk. 3.  Hvis et fartøj overdrages inden udløbet af 2  

 år, jf. stk. 2, bortfalder fartøjets fiskeritilladelse og fartøjet slettes i  

 fartøjsregistret.
 § 6.  Fiskeridirektoratet kan kun give tilladelse til,  

 at et fartøj anvendes til erhvervsmæssigt fiskeri, hvis:
 Stk. 2.  Fiskeridirektoratet kan ikke give tilladelse  

 til, at bierhvervsfiskere anvender et fartøj på over 5 BT/BRT til  

 erhvervsmæssigt fiskeri, medmindre et fartøj på over 5 BT/BRT slettes i  

 fartøjsregistret som led i fartøjsudskiftning.
 Stk. 3.  Fiskeridirektoratet kan ikke give  

 bierhvervsfiskere tilladelse i medfør af kapitel 4, eller i tilfælde, hvor  

 reglerne i §§ 13-14 eller § 18, stk. 3 finder anvendelse.
Disponibel kapacitet § 7.  Fiskeridirektoratet kan give tilladelse til  

 nybygning af fartøjer efter § 9 og fartøjsudskiftning efter § 12, samt  

 modernisering af fartøjer efter § 17, der i alt medfører en  

 kapacitetsforøgelse på 5.300 BT i perioden 1. maj 1997 til udgangen af 1999.
 Stk. 2.  Den disponible tonnage fordeles på fartøjer med  

 følgende »længde overalt« således:
 Stk. 3.  Af ovennævnte tonnageramme kan i de enkelte  

 fartøjskategorier 60% (3180 BT) anvendes til nybygninger, jf. § 9, 20% (1060  

 BT) til forøgelse i forbindelse med fartøjsudskiftning, jf. § 12 og 20% (1060  

 BT) til forøgelse i forbindelse med modernisering, jf. § 18, stk. 1 og 2.  

 Uanset om der ved denne bekendtgørelses ikrafttræden resterer under 60 % af  

 den samlede pulje på 5300 BT, kan der anvendes 3180 BT til nybygninger efter  

 § 9.
 Stk. 4.  Den kapacitet, der afsættes til nybygning,  

 anvendes tidsmæssigt som angivet i § 9, stk. 3. Af den kapacitet, der  

 afsættes til fartøjsudskiftning efter § 12 og modernisering efter § 17,  

 fordeles den mængde, der resterer pr. 1. januar 1998 tidsmæssigt, som  

 udgangspunkt med halvdelen til 1998 og halvdelen til 1999.
 Stk. 5.  Efter indhentet udtalelse fra Det rådgivende  

 Fiskeriudvalg kan der ske ændring af fordelingen af tonnagen på  

 fartøjsstørrelser og på den tidsmæssige opdeling.
 § 8.  Enhver tilladelse forudsætter, at  

 tonnageforøgelsen og motorkraftforøgelsen kan holdes inden for rammerne af  

 Europakommissionens flerårige udviklingsprogram for fiskerflåden.
Nybygning § 9.  Fiskeridirektoratet kan give tilladelse til, at  

 nybyggede fartøjer anvendes til erhvervsmæssigt fiskeri.
Stk. 2.  Ved afgørelse om tilladelse vil der blive lagt  

 vægt på, at yngre fiskere, i forbindelse med førstegangsetablering får  

 mulighed for at indføre et nyt fartøj.
Ved behandlingen af ansøgningerne  

 foretrækkes de fartøjer, som er bedst muligt indrettet arbejdsmiljø- og  

 sikkerhedsmæssigt.
Det indgår ligeledes i vurderingen, at fartøjet med hensyn  

 til fangstmetode og opbevaring af fangster er indrettet således, at fiskeriet  

 kan foregå mest skånsomt og at fangsten kan behandles med henblik på høj  

 kvalitet.
 Stk. 3.  Tilladelse gives på grundlag af ansøgninger,  

 der er Fiskeridirektoratet i hænde senest den 1. marts 1998 og igen den 1.  

 november 1998, samt den 1. maj 1999. På grundlag af ansøgningerne pr. 1.  

 marts 1998 kan Fiskeridirektoratet imødekomme tilladelser inden for halvdelen  

 af den tonnage, der i § 7 er afsat til nybygning i de enkelte  

 længdekategorier.
 Stk. 4.  Fiskeridirektoratet træffer endelig  

 administrativ afgørelse om tilladelse i henhold til stk. 1.
Fartøjsudskiftning § 10.  Fiskeridirektoratet kan give tilladelse til, at  

 et fartøj anvendes til erhvervsmæssigt fiskeri, hvis tilladelsen gives som et  

 led i en fartøjsudskiftning.
 Stk. 2.  Hvis der ved fartøjsudskiftning slettes eet  

 fartøj i fartøjsregistret, og fartøjets ejer får tilladelse til at anvende  

 eet andet fartøj, meddeles tilladelse i medfør af reglerne i § 12. Hvis der  

 slettes flere fartøjer i fartøjsregistret, og fartøjernes ejer får tilladelse  

 til at anvende eet fartøj, meddeles tilladelse i medfør af reglerne i § 13.  

 Hvis der slettes eet fartøj i fartøjsregistret, og ejeren får tilladelse til  

 at anvende flere fartøjer, meddeles tilladelse i medfør af reglerne i § 14.
 Stk. 3.  Tilladelse forudsætter, medmindre ganske  

 særlige forhold gør sig gældende, at det eller de fartøjer, som slettes i  

 fartøjsregisteret, hidtil har været aktive, således at der er fisket med  

 fartøjet 75 dage i hver af de forudgående 2 perioder på 12 måneder.
 § 11.  Fartøjsudskiftning forudsætter, at ejeren af  

 fartøjet eller fartøjerne i henhold til § 3 har ejet og drevet  

 erhvervsmæssigt fiskeri med det eller de fartøjer, der slettes i  

 fartøjsregistret, i mindst 2 år.
Stk. 2.  Uanset reglen i stk. 1 gives der tilladelse til  

 fartøjsudskiftning, hvis ejeren har ejet det eller de fartøjer, der slettes i  

 fartøjsregistret i mindre end 2 år.
I disse tilfælde kan der i flåden dog  

 højst indsættes et eller flere fartøjer med en bruttotonnage, der er 3/4 så  

 stor som bruttotonnagen på det fartøj eller de fartøjer, der slettes i  

 fartøjsregistret.
 § 12.  For fartøjsudskiftning, hvor eet fartøj  

 udskiftes med eet andet fartøj, gælder, at fartøjsudskiftningen normalt skal  

 ske inden for en lavere længdekategori, samme længdekategori, eller den  

 længdekategori, der følger lige efter længdekategorien for det fartøj, der  

 slettes i fartøjsregistret.
 Stk. 2.  Fartøjerne er opdelt i følgende  

 længdekategorier efter fartøjernes »længde overalt«:
Stk. 3 .  Under forudsætning af, at der er disponibel  

 tonnage til fartøjsudskiftning, jf. § 7, må tonnagen for det fartøj, der  

 tillades anvendt til erhvervsmæssigt fiskeri, overstige tonnagen for det  

 fartøj, der slettes i fartøjsregistret, med højst 10 %, dog højst 25 BT.
Hvis  

 tonnagen for det fartøj, der slettes i fartøjsregistret, er målt i BRT, og  

 det fartøj, der tillades anvendt til erhvervsmæssigt fiskeri, måles i BT, må  

 det fartøj, der tillades anvendt til erhvervsmæssigt fiskeri, højst overstige  

 »længden overalt« på det fartøj, der slettes i fartøjsregistret,  

 med 3 m.
 § 13.  For fartøjsudskiftninger, hvor ejeren udskifter  

 flere fartøjer med eet andet fartøj, gælder, at det fartøj, der tillades  

 anvendt til erhvervsmæssigt fiskeri, højst må have en bruttotonnage, der  

 svarer til et af de fartøjer, ejeren får slettet i fartøjsregistret plus 3/4  

 af bruttotonnagen på det eller de yderligere fartøjer, ejeren får slettet i  

 fartøjsregistret.
 Stk. 2.  Fartøjer på 12 m og derunder kan ikke danne  

 grundlag for fartøjsudskiftninger, hvori der indgår flere fartøjer.
 § 14.  For fartøjsudskiftninger, hvor ejeren udskifter  

 eet fartøj med flere fartøjer, gælder, at den samlede tonnage på de fartøjer,  

 ejeren opnår tilladelse til at anvende til erhvervsmæssigt fiskeri, højst må  

 udgøre 3/4 af tonnagen på det fartøj, der slettes i fartøjsregistret.
 Stk. 2.  Der kan højst opnås tilladelse til indsættelse  

 af 3 fartøjer på baggrund af reglen i stk. 1.
 § 15.  Et fartøjs fangstration fastlægges i forhold  

 til fartøjets længde overalt, dog kan der ikke opnås større fiskerationer på  

 grund af fartøjsudskiftning efter § 12.
 Stk. 2.  I alle tilfælde, hvor en fartøjsudskiftning  

 sker på grundlag af, at ejeren får flere fartøjer slettet i fartøjsregistret,  

 jf. § 13, vil der med det fartøj, der opnår tilladelse til erhvervsmæssigt  

 fiskeri, kunne fiskes rationer mv., som svarer til længden på det fartøj, der  

 indføres i fartøjsregistret.
 Stk. 3.  I alle tilfælde, hvor en ejer opnår tilladelse  

 til at indsætte flere fartøjer på grundlag af, at ejeren lader eet fartøj  

 slette i fartøjsregisteret, jf. § 14, vil der med de fartøjer, der opnår  

 tilladelse til erhvervsmæssigt fiskeri kunne fiskes rationer mv., som svarer  

 til længden på de fartøjer, der indføres i fartøjsregistret.
Stk 4.  I tilfælde, hvor der i regler om regulering af  

 fiskeriet fastsættes, at en fartøjsejer vil kunne opnå en bestemt  

 rationsmængde på grundlag af tidligere fiskeri, gælder for det eller de  

 fartøjer, der opnår tilladelse til erhvervsmæssigt fiskeri som led i en  

 fartøjsudskiftning, det beregningsgrundlag, der svarer til summen af  

 beregningsgrundlaget for det eller de fartøjer, der slettes i  

 fartøjsregistret.
I alle tilfælde, hvor tonnagen er nedsat, som følge af  

 reglen i § 11, stk. 2, nedsættes beregningsgrundlaget med 1/4 .
 § 16.  Ved fartøjsudskiftning efter § 12 gælder, at  

 motorens officielle effekt højst må overstige den officielle effekt for  

 motoren i det fartøj, der slettes i fartøjsregistret, med 10 % eller 50 HK/37  

 KW.
 Stk. 2.  For fartøjsudskiftning efter § 13 gælder, at  

 den officielle effekt på den motor, i det fartøj, der tillades anvendt til  

 erhvervsmæssigt fiskeri, højst må have en officiel effekt, der svarer til den  

 officielle effekt på en motor i et af de fartøjer, der slettes i  

 fartøjsregistret, plus halvdelen af den officielle effekt på den eller de  

 motorer, der er i det eller de yderligere fartøjer, der slettes i  

 fartøjsregistret.
 Stk. 3.  For fartøjsudskiftning efter § 14 gælder, at  

 den officielle effekt på motorerne i de fartøjer, der tillades anvendt til  

 erhvervsmæssigt fiskeri, samlet må have en officiel effekt, der højst udgør  

 halvdelen af den officielle effekt på den motor i det fartøj, der slettes i  

 fartøjsregistret.
Modernisering § 17.  På fartøjer, der er registreret i henhold til §  

 1, stk. 1, må der ikke uden Fiskeridirektoratets tilladelse foretages  

 følgende ændringer:
 § 18.  Fiskeridirektoratet kan give tilladelse til, at  

 et fartøj moderniseres, såfremt fartøjet efter ombygningen kan placeres i en  

 lavere længdekategori, samme længdekategori eller i den efterfølgende større  

 længdekategori.
Stk. 2.  Under forudsætning af, at der er disponibel  

 tonnage til modernisering, jf. § 7, må det ombyggede fartøjs tonnage  

 overstige det oprindelige fartøjs tonnage med højst 10 %, dog højst 25% BT.  

 Hvis fartøjet før ombygningen er målt i BRT og efterfølgende måles i BT, må  

 fartøjet efter ombygningen højst overstige det oprindelige fartøjs  

 »længde overalt« med 3 m.
Hvis der ikke ændres i dimensionerne, kan  

 der gives tilladelse til modernisering, uanset begrænsningen i 1. punktum.
Stk. 3.  Uanset bestemmelsen i stk. 2, kan der i  

 forbindelse med modernisering gives tilladelse til udvidelse af fartøjets  

 tonnage, hvis ejeren lader et eller flere fartøjer, som den pågældende  

 ligeledes ejer, slette i fartøjsregistret.
Der kan højst ske en forøgelse af  

 tonnagen, der svarer til 3/4 af bruttotonnagen på det eller de fartøjer, der  

 slettes i fartøjsregistret.
 Stk. 4.  Ved modernisering efter § 18, stk. 2, kan der  

 ikke opnås større fiskerationer på grund af forlængelse.
 Stk. 5.  Ved modernisering efter § 18, stk. 3, kan det  

 fartøj, der moderniseres højst opnå rationer mv., der svarer til fartøjets  

 nye længde.
Stk. 6.  I tilfælde, hvor der i regler om regulering af  

 fiskeriet fastsættes, at en fartøjsejer vil kunne opnå en bestemt  

 rationsmængde på grundlag af tidligere fiskeri for et fartøj, der er slettet  

 i fartøjsregistret som led i modernisering efter § 18, stk. 3, indgår  

 beregningsgrundlaget for det eller de fartøjer, der slettes i  

 fartøjsregistret i beregningsgrundlaget for det moderniserede fartøj.
I alle  

 tilfælde, hvor ejeren ikke i 2 år har ejet og drevet erhvervsmæssigt fiskeri  

 med det eller de fartøjer, der slettes i fartøjsregisteret, nedsættes  

 beregningsgrundlaget for disse fartøjer med 1/4 .
 § 19.  Fiskeridirektoratet kan give tilladelse til  

 udskiftning af motor, såfremt den nye motors officielle effekt ikke  

 overstiger den gamle motors officielle effekt med mere end 10 % eller mere  

 end 50 HK/ 37 KW.
 Stk. 2.  Uanset reglen i stk. 1 kan der ved  

 modernisering efter § 18, stk. 3, opnåes tilladelse til indsættelse af en  

 motor med en officiel effekt, der svarer til den oprindelige motors effekt  

 plus halvdelen af den officielle effekt på motoren i det fartøj, der slettes  

 i fartøjsregistret.
 § 20.  Fiskeridirektoratet kan ikke give tilladelse  

 til, at et fartøj tilhørende en bierhvervsfisker efter en modernisering opnår  

 en tonnage på over 5 BT/BRT, medmindre fartøjet før moderniseringen var over  

 5 BT/BRT.
Ændring af fartøjers reguleringsstørrelse § 21.  Ejeren af fartøjer, der som følge af  

 fartøjsudskiftning og modernisering er berettiget til mindre rationer mv. end  

 fartøjets længde ellers ville give adgang til, kan efter ansøgning til  

 Fiskeridirektoratet opnå tilladelse til, at fartøjets rationer mv. forøges,  

 hvis et eller flere fartøjer på 6 meter eller derover, som den pågældende  

 ligeledes ejer, slettes i fartøjsregistret.
 Stk. 2.  Fartøjets reguleringslængde forøges med op til  

 3/4 af længden på det eller de fartøjer, der slettes i fartøjsregistret.  

 Intet fartøj kan dog opnå højere rationer mv. end fartøjets faktiske  

 størrelse berettiger til.
Stk. 3.  I tilfælde, hvor der i regler om regulering af  

 fiskeriet fastsættes, at en fartøjsejer vil kunne forøge et fartøjs  

 reguleringslængde på grundlag af tidligere fiskeri for et eller flere fartøj,  

 der slettes i fartøjsregistret, indgår beregningsgrundlaget for det eller de  

 fartøjer, der slettes i fartøjsregistret i det samlede beregningsgrundlag.
I  

 alle tilfælde, hvor ejeren ikke i 2 år har ejet og drevet erhvervsmæssigt  

 fiskeri med det eller de fartøjer, der slettes, nedsættes  

 beregningsgrundlaget for disse fartøjer med 1/4 .
 Stk. 4.  Denne bestemmelse finder ikke anvendelse for  

 fartøjer ejet af bierhvervsfiskere.
Særligt om bomtrawlere § 22.  Fiskeridirektoratet kan ikke give tilladelse  

 til, at et fartøj med en motorkraft, der overstiger 300 HK/ 221KW og som er  

 udstyret til bomtrawlfiskeri anvendes til erhvervsmæssigt fiskeri, medmindre  

 fartøjsejeren lader et andet fartøj udstyret til bomtrawlfiskeri slette i  

 fartøjsregistret.
 § 23.  Udskiftning af fartøj udstyret til  

 bomtrawlfiskeri kan udelukkende tillades i medfør af § 12 og § 16, stk. 1.
Stk. 2.  Motorens officielle effekt må dog ikke  

 overstige 500 HK/ 368 KW, hvis den officielle effekt i motoren i det fartøj  

 udstyret til bomtrawlfiskeri, der slettes i fartøjsregistret, var under 500  

 HK/ 368 KW.
Motorens effekt må endvidere ikke overstige 300 HK/221 KW, hvis  

 den officielle effekt i motoren i det fartøj, der slettes var 300 HK/221 KW  

 eller derunder.
 § 24.  Modernisering af fartøjer udstyret til  

 bomtrawlfiskeri kan udelukkende tillades i medfør af § 18, stk. 1 og 2, og §  

 19, stk. 1.
Stk. 2.  Motoren i et fartøj udstyret til  

 bomtrawlfiskeri kan udskiftes efter reglen i § 19, stk. 1. Motorens  

 officielle effekt kan dog ikke overstige 500 HK/ 368 KW, hvis den officielle  

 effekt i den oprindelige motor var under 500 HK/ 368 KW.
Motorens effekt må  

 endvidere ikke overstige 300 HK/ 221 KW, hvis effekten i den oprindelige  

 motor var 300 HK/ 221 KW eller derunder.
Særligt om notfartøjer § 25.  Fiskeridirektoratet kan ikke give tilladelse  

 til, at notfartøjer anvendes til erhvervsmæssigt fiskeri, medmindre  

 fartøjsejeren lader et notfartøj slette i fartøjsregistret.
Særligt om muslingefartøjer § 26.  Fiskeridirektoratet kan ikke give tilladelse  

 til, at et muslingefartøj anvendes til erhvervsmæssigt fiskeri, selvom  

 fartøjsejeren lader et andet muslingefartøj slette i fartøjsregistret.
Stk. 2.  Reglen i stk. 1 kan fraviges i særlige  

 tilfælde, f.eks., hvis fartøjet skal erstatte et forlist muslingefartøj.
I så  

 fald gælder for et muslingefartøj, der skal fiske i Isefjorden eller ved  

 Jyllands østkyst, at dimensionerne ikke må være større end:
 »Længde overalt«: 16 m.
 Kendingsbredde: 6 m.
 Desuden må lastekassen ikke overstige 35 m3.
 § 27.  Fiskeridirektoratet kan ikke give tilladelse  

 til, at der foretages de i § 17 nævnte ændringer på muslingefartøjer.
Stk. 2.  Reglen i stk. 1 kan fraviges i særlige  

 tilfælde, f.eks. ved reparation af muslingefartøjet efter et havari.
I så  

 fald gælder for et muslingefartøj, der skal fiske i Isefjorden eller ved  

 Jyllands østkyst, at dimensionerne ikke må være større end:
 »Længde overalt«: 16 m.
 Kendingsbredde: 6 m.
 Desuden må lastekassen ikke overstige 35 m3.
 § 28.  Fraviges reglerne i § 26, stk. 1, eller § 27,  

 stk. 1, kan Fiskeridirektoratet dog kun tillade, at et muslingefartøj  

 anvendes til erhvervsmæssigt fiskeri, eller at et muslingefartøj  

 moderniseres, hvis kravene, i bekendtgørelse om fiskeri mv. og landing af  

 muslinger, herunder østers på dansk fiskeriterritorium, til muslingefartøjers  

 dimensioner og dybgang, er opfyldt.
Klagebestemmelser § 29.  Klage over Fiskeridirektoratets afgørelser skal  

 indgives til Fiskeridirektoratet og stiles til Ministeriet for Fødevarer,  

 Landbrug og Fiskeri, departementet, inden 4 uger efter, at der er givet den  

 pågældende meddelelse om afgørelsen, jf. dog § 9, stk. 4.
Straffebestemmelser § 30.  Med bøde straffes den, der overtræder § 1, stk.  

 2, § 5, stk. 2 og § 17.
 Stk. 2.  Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
Ikrafttrædelses- og overgangsbestemmelser § 31.  Bekendtgørelsen træder i kraft den 1. februar  

 1998.
 Stk. 2.  Samtidig ophæves bekendtgørelse nr. 257 af 3.  

 april 1997 om fartøjer, der anvendes til erhvervsmæssigt fiskeri.
 Stk. 3.  Ansøgninger om tilladelse til  

 fartøjsudskiftning og modernisering, der er indgivet til Fiskeridirektoratet  

 inden denne bekendtgørelses ikrafttræden, behandles efter reglerne i kapitel  

 3 og kapitel 4 i bekendtgørelse nr. 257 af 3. april 1997 om fartøjer, der  

 anvendes til erhvervsmæssigt fiskeri med senere ændringer.
