Indledning Ifølge lov nr. 417 af 1. juni 1994 ændres § 75h, stk. 2 og 6, således at  

 der kan optjenes et antal dage med ret til feriedagpenge på baggrund af  

 perioder, hvorunder et medlem har modtaget støttebeløb efter lov om støtte  

 til voksenuddannelse.
 Det er formålet med ændringsbekendtgørelsen - til direktoratets  

 bekendtgørelse nr. 196 af 16. marts 1994 om feriedagpenge - at fastsætte  

 regler for opgørelsen af et medlems optjening på baggrund af perioder med  

 voksenuddannelsesstøtte.
 Ændringsbekendtgørelsen fastsætter endvidere nærmere bestemmelser for  

 optjening af et antal dage med ret til ferie med feriedagpenge på baggrund af  

 ydelser, som et medlem har modtaget ved arbejdssøgning i udlandet (attest  

 E303) og i forbindelse med perioder med uddannelsesydelse for unge under 25  

 år.
Til § 1, stk. 3 Der kan kun optjenes et antal dage med ret til feriedagpenge på baggrund  

 af perioder med voksenuddannelsesstøtte og uddannelsesydelse for unge under  

 25 år, hvorunder modtageren var medlem af en arbejdsløshedskasse.
Til §§ 5a-c Der tages ved opgørelsen efter §§ 5a-c udgangspunkt i opgørelses- og  

 dokumentationsprincipperne for §§ 4 og 5 i direktoratets bekendtgørelse nr.  

 196 af 16. marts 1994 om feriedagpenge med tilhørende vejledning.
Dokumentation Medlemmet skal ved ansøgningen om feriedagpenge vedlægge dokumentation for  

 størrelsen af den modtagne ydelse efter § 1, stk. 3, i form af kopi af  

 S74-oplysningssedlen, jf. vejledningen til bekendtgørelsens § 5, stk. 2.
 Til dokumentation for modtaget voksenuddannelsesstøtte og/eller  

 uddannelsesydelse for unge under 25 år kan endvidere anvendes kvitteringer  

 eller lignende, hvoraf det utvetydigt fremgår, at ydelsesbeløbet vedrører et  

 givent optjeningsår, jf. §§ 5 a-c, stk. 2.
 Er voksenuddannelsesstøtten udbetalt til medlemmets arbejdsgiver, kan  

 støttebeløbet ikke indgå ved opgørelsen efter § 5a.
 Der kan ligeledes optjenes på baggrund af voksenuddannelsesstøttebeløb,  

 som er dokumenteret udbetalt til kursistens selvstændige virksomhed i  

 optjeningsåret.
Dokumentationen vil i de tilfælde skulle foreligge i form af  

 udbetalingskvitteringer.
Samtlige støttebeløb dokumenteret udbetalt til  

 kursistens selvstændige virksomhed i perioden 1. januar til 31. december i  

 optjeningsåret kan indgå ved kassens opgørelse efter § 5 a.
Direktoratet sender S74-oplysningssedler til medlemmer, der har modtaget  

 dagpengebeløb i henhold til attest E303-ordningen.
Sammen med  

 oplysningssedlen udsendes en optjeningsmeddelelse, som medlemmet skal  

 vedlægge den 1. ansøgning om feriedagpenge for ferieåret.
Opgørelse De modtagne ydelser efter § 1, stk. 3, skal alene indgå ved opgørelsen  

 efter bekendtgørelsens § 4, når et medlem har modtaget ydelser efter § 1,  

 stk. 1 og 3, for samme optjeningsår fra den kasse, der skal behandle  

 ansøgningen om feriedagpenge.
 Opgørelsen på baggrund af ydelser efter § 1, stk. 3, skal alene foretages  

 af den kasse, der skal behandle medlemmets 1. ansøgning om feriedagpenge for  

 et givent ferieår.
Meddelelse Da dokumentationsgrundlaget for ydelser modtaget efter § 1, stk. 3, først  

 foreligger i forbindelse med medlemmets ansøgning om feriedagpenge, kan disse  

 ydelsesbeløb ikke indgå ved forhåndsmeddelelsen efter bekendtgørelsens § 16,  

 stk. 1.
Nyuddannede Der optjenes ikke ret til et antal dage med feriedagpenge efter §§ 5 a-c i  

 et ferieår, hvortil en nyuddannet har opnået ret til feriedagpenge efter  

 bekendtgørelsens kapitel 3.
Efterregulering Efterreguleres optjeningsgrundlaget for ydelser efter § 1, stk. 3, skal  

 der foretages en ny beregning, jf. vejledningen til bekendtgørelsens kapitel  

 2, punkt 11.
Ikrafttræden Bestemmelserne i ændringsbekendtgørelsen finder anvendelse fra og med  

 ferieåret 1994/95.
