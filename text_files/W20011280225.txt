 Der blev klaget over, at lægen ikke iværksatte relevant  

 behandling.
Klage over mangelfuld behandling og  

 journalføring Nævnet fandt anledning til kritik af lægen for den foretagne  

 behandling og for den foretagne journalføring af de foregåede  

 henvendelser.
Nævnet lagde vægt på, at det ved 2  

 telefoniske konsultationer overfor lægen blev oplyst, at patienten  

 kastede medicinen op, hvorfor patienten reelt ikke fik gavn af den ordinerede  

 antibiotika og dermed behandling for den dobbeltsidige lungebetændelse.  

 Endvidere lagde nævnet vægt på, at lægen på  

 trods af disse oplysninger afviste at tilse patienten.
Videre lagde nævnet vægt på, at det ikke af journalen  

 fremgik, at der havde fundet 2 telefoniske konsultationer sted, og at  

 lægen ikke kunne erindre den anden telefonsamtale, hvorunder han  

 afviste at tilse eller indlægge patienten.
Konsultationerne var  

 afregnet overfor sygesikringen i amtet, og nævnet fandt på dette  

 grundlag, at måtte lægge til grund, at de havde fundet sted.
