Nævnet ændrede boligprocenten som følge af, at et af ejendommens  

 beboelseslejemål var overgået til benyttelse for ejeren af ejendommen.
Den  

 pr. 1. marts 1975 gældende leje for det pågældende lejemål blev overført til  

 erhvervsandelen.
Afgørelse-af 23.06.1983 fra De frederiksbergske Huslejenævn, Vestre Nævn,  

 med efterfølgende brev af 10.08.1983 U mod L (Sag VN 47-5) Nævnet ændrede boligprocenten som følge af, at et af ejendommens  

 beboelseslejemål var overgået til benyttelse for ejeren af ejendommen.
 Den pr. 1. marts 1975 gældende leje for det pågældende lejemål blev  

 overført fra boligandelen til erhvervsandelen og boligprocenten nedsat  

 tilsvarende.
 I huslejenævnets afgørelse hedder det:
 »Som administrator af ejendommen ... har De for nævnet forelagt de  

 for lejerne i henhold til reglerne om omkostningsbestemt husleje varslede  

 lejeforhøjelser, idet lejerne har protesteret mod forhøjelserne.
 Forhøjelserne er vaslet til ikrafttræden den 1. marts 1983.
 Til brug ved nævnets behandling har De fremsendt et driftsbudget for  

 ejendommen.
 Udgifterne er anslået til følgende beløb:
 De samlede udgifter er således excl. vedligeholdelse opgjort til 117.538  

 kr.
Et flertal af nævnets medlemmer (formand og grundejerrepræsentant) har  

 stemt for at godkende budgettet, idet mindre overbudgetteringer på enkelte  

 poster opvejes af underbudgettering på andre.
Nævnets lejerrepræsentant har  

 under hensyn til det om udførelsen af ejendommens pasning oplyste stemt for  

 kun at godkende viceværtudgiften på 6.000 kr. og i øvrigt for at nedsætte  

 budgettet til 112.088 kr.
 Det er således med flertallets stemmer vedtaget at godkende budgetsummen  

 117.538 kr. som udgangspunkt for de videre beregninger i sagen.
 De af boligreguleringsloven omfattede lejligheders andel af lejeindtægten  

 pr. 1. marts 1975 er opgjort til 66,52%. (Den siden nævnsafgørelsen pr. 1.  

 marts 1992 skete ændring skyldes ejerens indflytning i lejligheden ...  

 4.tv.). Af budgettet på 117.538 kr. er derfor kun 66,52% eller 78.186 kr.  

 pålignet de af reguleringsloven omfattede lejligheder.
 Herefter er tillagt de lovpligtige hensættelser til udvendig  

 vedligeholdelse og budgetandelen incl. udvendig vedligeholdelse er fordelt på  

 de enkelte lejligheder efter disses brugsværdier.
 De lovpligtige hensættelser til indvendig vedligeholdelse er pålignet  

 særskilt for de enkelte lejligheder, dog med undtagelse af lejlighederne ...  

 1.tv. og 3.tv. samt ... 1.th. og 2.tv. der vedligeholdes af lejerne, og  

 resultatet af nævnets beregninger remgår af nedenstående oversigt.« ...
 I skrivelse af 10.08.1983 hedder det:
 »Under henvisning til Deres skrivelse af 5. august 1983 angående  

 omkostningsbestemt lejeforhøjelse pr. 1. marts 1983 kan man oplyse, at  

 beboelsesandelen siden nævnets afgørelse af 4. maj 1982 vedrørende  

 forhøjelsen pr. 1. marts 1982 er ændret fra 69,81% til 66,52% på baggrund af  

 1. marts 1975 lejen, hvor lejen for lejligheden ... 4.tv., (som nu beboes af  

 ejeren), udgjorde 2.152,31 kr., således at lejen for erhvervslejemålene,  

 dette lejemål og enkeltværelset (... 5.tv.) i alt er opgjort til 21.911,16  

 kr., svarende til 33,48% af den samlede leje på 65.442,41 kr., og  

 beboelsesandelen til 43.531,25 kr., svarende til 66,52%.
