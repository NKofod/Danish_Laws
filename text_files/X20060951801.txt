Skattefri ombytning af aktier i Potagua A/S  

 med aktier i FLSmidt &Co.
A/S Rådgiver  

 anmodede SKAT om tilladelse til skattefri aktieombytning af aktierne i  

 Potagua  

 FLS A/S med aktierne i FLSmidth & Co.
A/S, jf.  

 aktieavancebeskatningsloven  

 § 36, stk. 2.
 Ved skrivelse af  

 25. januar 2006 skrev rådgiver således følgende:
 "Under  

 henvisning til mødet den 6. ds. skal vi som repræsentanter for FLS anmode om  

 tilladelse til skattefri ombytning af aktier i Potagua FLS med aktier i FLS.  

 Anmodningen fremsættes med henblik på, at FLS kan træffe beslutning om at  

 fremsætte et offentligt tilbud til aktionærerne i Potagua FLS om køb af  

 disses  

 aktier mod vederlag i FLS-aktier.
Forløbet Efterkommere  

 efter de oprindelige stiftere af FLS (Familierne) har i mere end 120 år ejet  

 en  

 kontrollerende aktiepost i Potagua FLS, som i samme tidsrum har ejet en  

 kontrollerende aktiepost i FLS.
A-aktierne i  

 Potagua FLS er ligeligt fordelt mellem de tre familiegrene, som indtil for få  

 år siden har beklædt alle væsentlige bestyrelsesposter i FLS-koncernen.  

 Samarbejdet mellem familiegrenene var langt fra gnidningsløst og skabte fra  

 tid  

 til anden en hel del negativ presseomtale.
Dette sammenholdt med dårlige  

 regnskabsresultater over en årrække og voksende koncerngæld førte i december  

 2001 til en erkendelse af og en beslutning om, at Familierne på sigt ikke var  

 de rigtige operationelle ejere af koncernen.
Beslutningen medførte - efter  

 bankernes mellemkomst - at Familierne i foråret 2002 trådte tilbage fra  

 bestyrelserne i FLS-koncernen for at blive erstattet af en ny  

 koncernbestyrelse  

 af professionelle erhvervsfolk, som fik til opgave inden for en 3-5 årig  

 periode at sælge tabsgivende aktiviteter fra, begrænse den store koncerngæld  

 samt vende den driftsmæssige udvikling af virksomheden med henblik på at  

 finde  

 en ny ejerstruktur.
Den negative  

 presseomtale fortsatte imidlertid, og det viste sig vanskeligere end ventet  

 at  

 løse koncernens problemer.
Frasalg og afvikling af de tabsgivende aktiviteter  

 tog tid.
Gælden på over 5 mia. kr. blev forlangt kraftigt reduceret som  

 forudsætning for bankernes fortsatte støtte til finansiering af drift og  

 projektgarantier.
Indtil salget af Aalborg Portland i 2004 var koncernen  

 reelt  

 totalt afhængig af bankernes velvilje.
 Men også en  

 fortsat uenighed i dele af familiekredsen skabte stor usikkerhed omkring  

 målet  

 - at finde en ny ejerstruktur.
Koncernen er nu  

 trimmet, gældsætningen løst, driften nærmer sig de ønskede mål, og  

 aktiekursen  

 har følgelig rettet sig.
I juni måned 2005 blev det oprindelige Potagua  

 reorganiseret, bl.a. således at FLS-aktierne nu er samlet i selskabet Potagua  

 FLS med henblik på at forbedre mulighederne for at foretage en samlet  

 afvikling  

 af Potagua-aktionærernes indirekte ejerbesiddelser i FLS.
Det har  

 imidlertid været vanskeligt at finde købere til Potagua FLS's aktiepost.
Det  

 skyldes  

 bl.a. den meget indviklede koncernopbygning med to børsnoterede  

 aktieselskaber  

 over hinanden og en A- og B- aktiestruktur i begge selskaber, som yderligere  

 komplicerer ejerforholdene og den reelle magtstruktur.
Hertil kommer, at ATP  

 i  

 særlige tilfælde har en blokerende aktiepost på mere end 10% af  

 aktiekapitalen  

 både i Potagua FLS og FLS.
En sådan struktur virker uigennemskuelig og dermed  

 negativt for udenforstående - og især udenlandske -  købere.
 Aktieposten har  

 nu været til salg siden 2001, og FLS' ledelse tvivler på, at det overhovedet  

 vil kunne lade sig gøre at sælge aktieposten inden for en overskuelig  

 fremtid.
Situationen En oversigt over  

 den nuværende aktionærsammensætning i Potagua FLS og FLS vedlægges som  

 bilag.[  

  

 er ikke medtaget i offentliggørelsesteksten  

  

 ]  

 Som det ses, besidder Familierne ca. 50% af aktiekapitalen og ca. 87% af  

 stemmerne i Potagua FLS.
Potagua FLS besidder ca. 46% af aktiekapitalen og  

 ca.  

 62% af stemmerne i FLS.
Institutionelle investorer med ATP i spidsen ejer  

 over  

 30% af aktierne i hvert af selskaberne.
Herudover er der ca. 1.700 aktionærer  

 i  

 Potagua FLS og ca. 14.000 i FLS Som tiden går,  

 bliver situationen mere og mere uholdbar for FLS, idet såvel  

 minoritetsaktionærer som kunder, leverandører og andre samarbejdspartnere  

 ved,  

 at den kontrollerende aktiepost i FLS er annonceret til salg, og at en ny  

 ejer  

 - i givet fald - kan ændre virksomhedens strategi radikalt med omgående  

 virkning.
Derved er selskabet havnet i et vakuum, hvor omverdenen tvivler på,  

 at dens strategi er stabil og langsigtet.
Dette har allerede medført konkrete  

 problemer, eksempelvis i relation til et attraktivt virksomhedskøb for nylig,  

 hvor sælgeren trak sig fra den planlagte akkvisition bl.a. med henvisning  

 til,  

 at han ville vide, hvem han på sigt overdrog sin virksomhed til.
En ganske  

 tilsvarende problemstilling gælder i forhold til både nuværende og fremtidige  

 nøglemedarbejdere, der vil kende den langsigtede plan for den virksomhed, de  

 satser deres karriere på.
FLS' ledelse frygter således, at en fortsat  

 uklarhed  

 om det fremtidige ejerforhold vil gøre det umuligt at fastholde og tiltrække  

 de  

 bedste nøglemedarbejdere.
 Hertil kommer,  

 at den eksisterende koncernstruktur påvirker aktiekursen negativt.
Børsværdien af  

 Potagua FLS´s aktier ligger således konsekvent under børsværdien af de  

 underliggende FLS aktier, selvom selskabet ikke har andre aktiver eller  

 aktiviteter end at eje denne aktiepost.
Dette skyldes usikkerhed blandt  

 investorerne i forhold til fremtidige dispositioner fra de aktionærer, som  

 kontrollerer Potagua FLS.  Denne holdingdiscount, der tilskynder til  

 spekulative investeringer, vil blive elimineret, hvis Potagua FLS´s  

 kontrollerende aktiepost afvikles.
En afvikling vil også føre til, at  

 likviditeten i FLS-aktien stiger, hvorved specielt institutionelle  

 investorers  

 lyst til at købe større aktieposter øges.
Som situationen er nu, foregår en  

 del  

 af den samlede omsætning af FLS-aktier indirekte via handel i Potagua  

 FLS-aktier.
Af samme grund vil sandsynligheden for at komme i OMXC20  

 indekset,  

 hvilket typisk har en positiv effekt på aktiekursen, stige væsentligt.
Det er ikke blot  

 institutionelle investorer, der viger tilbage for at investere i FLS med den  

 nuværende ejerstruktur.
Der er således også eksempler på, at sælgere af  

 virksomheder, der opkøbes af FLS, ikke ønsker at modtage vederlag i  

 FLS-aktier  

 under hensyntagen til den uklare ejerstruktur.
 Sagt med andre  

 ord er det helt afgørende for den fremtidige udvikling af FLS, at Potagua  

 FLS´s  

 ejerskab afvikles snarest muligt.
Ledelsen i FLS  

 ser tillige den ønskede omstrukturering som en enestående mulighed for at få  

 ophævet opdelingen i A- og B-Aktier og påtænker at lade et vilkår herom indgå  

 i  

 købstilbuddet.
En ophævelse af aktieklasserne vil yderligere forbedre FLS'  

 muligheder for at købe virksomheder mod vederlag i aktier.
Baggrunden for ønsket om en skattefri aktieombytning Den umiddelbart  

 naturlige måde at afvikle Potagua FLS´s aktiebesiddelse på er en skattefri  

 fusion mellem Potagua FLS og FLS med FLS som det modtagende selskab.
 Skattefri fusion  

 er imidlertid ikke en farbar vej. Årsagen er, at en skattefri fusion ville  

 medføre, at FLS mister et fremførselsberettiget aktietab på ca. 5 mia. kr.,  

 et  

 fremførselsberettiget ejendomstab på ca. 150 mio. kr. og et  

 "almindeligt" fremførselsberettiget underskud på ca. 50 mio. kr.  

 FLS´  

 bestyrelse kan ikke anbefale en transaktion, som har så drastiske  

 skattemæssige  

 konsekvenser for selskabet.
Den anden  

 mulighed indenfor Fusionsskattedirektivets rammer for skattefri  

 omstrukturering  

 er en aktieombytning, hvor FLS tilbyder at købe samtlige aktier i Potagua FLS  

 mod vederlag i aktier i FLS.
Denne løsning medfører ikke tab af  

 fremførselsberettiget underskud m.v. i FLS, og slutresultatet er reelt det  

 samme.
Vurdering af skattepraksis På mødet den 6.  

 ds. forstod vi, at Skat har betænkeligheder ved  at tillade  

 aktieombytningen.
Betænkelighederne hænger sammen med, at Potagua FLS efter  

 ombytningen så at sige har udspillet sin rolle, hvilket efter Skats mening  

 bryder med sædvanlig godkendelsespraksis, hvorefter den nye koncernstruktur  

 skal være etableret med henblik på at bestå i en vis periode efter  

 ombytningen.  

 Skat har navnlig henvist til to afgørelser - TfS 1985.268 og TfS 2002.133 (  


  

 SKM2001.630.LSR  


  

 )  

 - samt til den "nye" bestemmelse i Aktieavancebeskatningslovens §  

 36,  

 stk. 2, sidste pkt.
 Efter vores  

 opfattelse ligger den påtænkte aktieombytning indenfor rammerne af såvel EU´s  

 fusionsskattedirektiv som dansk lovgivning, jfr. aktieavancebeskatningslovens  

 §  

 36, og praksis.
 De gældende  

 danske regler er baseret på fusionsskattedirektivet både hvad angår  

 grænseoverskridende og rent nationale aktieombytninger.
Ifølge  

 aktieavancebeskatningslovens § 36, stk. 1 har aktionærerne i danske selskaber  

 adgang til at foretage en skattefri aktieombytning, forudsat at der opnås  

 tilladelse fra Skat.
Fusionsskattedirektivets artikel 11 fastslår, at et  

 medlemsland kan nægte tilladelse, hvis aktieombytningen som hovedformål eller  

 et af hovedformålene har skatteunddragelse eller skatteundgåelse.
Sagt med  

 andre ord har skatteyderne et retskrav på at anvende reglerne om  

 aktieombytning, medmindre skattemyndighederne efter en konkret vurdering  

 finder, at et hovedformål med transaktionen er skatteunddragelse eller  

 skatteundgåelse.
Det fremgår af  

 LV Selskaber og aktionærer 2005-1, afsnit S.G.18.5.2, "...at såfremt den  

 ansøgte transaktion ikke foretages ud fra forsvarlige økonomiske  

 betragtninger,  

 såsom omstrukturering eller rationalisering af aktiviteterne i de selskaber,  

 der deltager i transaktionen, kan dette skabe en formodning for, at  

 hovedformålet eller et af hovedformålene med transaktionen er  

 skatteunddragelse  

 eller undgåelse." Videre hedder  

 det: "Oplysning om, at de ved ombytningen erhvervede aktier i  

 datterselskabet ikke vil blive afhændet i en periode af en vis varighed efter  

 ombytningen, eksempelvis 3 år, skaber som udgangspunkt en formodning for, at  

 formålet med ombytningen ikke er skatteunddragelse eller -undgåelse." Og endelig:  

 "Vurderingen af, om hovedformålet eller et af hovedformålene med  

 transaktionen er skatteundgåelse eller -unddragelse, bygger i alle tilfælde  

 på  

 en konkret vurdering af de individuelle omstændigheder, overvejelser og  

 planer,  

 som ansøger har givet oplysning om." De citerede  

 afsnit kan for os at se sammenfattes derhen, at hvis det godtgøres, at  

 aktieombytningen er rent forretningsmæssigt begrundet, gives tilladelsen,  

 uanset hvor lang ejertiden i relation til datterselskabsaktierne forventes at  

 blive.
Er det imidlertid således, at ejertiden forventes at blive 3 år eller  

 mere, stilles der  knap så strenge krav til dokumentationen i øvrigt.
At denne  

 forståelse harmonerer med EF-Domstolens fortolkning af  

 fusionsskattedirektivet,  

 fremgår af Leur-Bloem dommen, gengivet i Skat Udland 1997.257. Det hedder  

 således i Domstolens besvarelse af spørgsmål 2, punkt a) (præmis 48):  

 "Efter artikel 2, litra d) kræves det hverken, at det erhvervende  

 selskab........selv driver virksomhed, eller at sammenslutningen af de to  

 selskabers virksomhed i finansiel og økonomisk henseende skal være  

 varig." De to afgørelser  

 og den "nye" bestemmelse i aktieavancebeskatningslovens § 36, stk.  

 2,  

 sidste pkt., som Skat henviste til på mødet den 6.ds, bryder ikke dette  

 mønster.  

 Begge de to afgørelser drejer sig om situationer, hvor der ikke var fremført  

 vægtige forretningsmæssige begrundelser men alene henvist til en eventuel  

 fremtidig udvidelse af ejerkredsen (TfS 1985.268) eller en eventuel fremtidig  

 udvidelse af aktiviteten (TfS 2002.1333)(  


  

 SKM2001.630.LSR  


  

 )).  

 Den "nye" bestemmelse i aktieavancebeskatningslovens § 36, stk. 2,  

 sidste pkt. blev indsat ved lov nr. 458 af 9.6.2004 med henblik på at  

 præcisere, at det erhvervende selskab godt kan siges at opnå flertallet af  

 stemmerne, selvom stemmerne mistes i samme sekund ved, at det erhvervende  

 selskab spaltes.
Hverken lovtekst eller bemærkninger antyder, at der i øvrigt  

 skulle bestå et krav om en vis besiddelsestid.
Det er i øvrigt  

 værd at fremhæve, at der i den konkrete sag ikke er tale om, at Potagua FLS  

 efterfølgende skal afhændes til tredjemand - tværtimod.
I TfS 1985.268 gav  

 Statsskattedirektoratet udtryk for, at "bestemmelsen i  

 aktieavancebeskatningslovens § 13, stk. 2, tager ... sigte på  

 skattefritagelse  

 i tilfælde, hvor aktieoverdragelsen antager karakter af en sammenslutning af  

 det opkøbte og det købende selskab, således som det er tilfældet ved  

 fusion...", og undertiden kaldes en aktieombytning også en  

 "uegentlig  

 fusion". Den omstændighed, at slutresultatet reelt er det samme som ved  

 en  

 fusion, er således med til at understrege den forretningsmæssige begrundelse  

 for aktieombytningen.
I øvrigt  

 henvises til  


  

 SKM2005.429.TSS  


,  

 hvor Told- og Skattestyrelsen meddelte tilladelse til skattefri spaltning  

 uden  

 fastsættelse af særlige vilkår.
Som det fremgår af sagen, var det et helt  

 centralt element i den forretningsmæssige begrundelse for spaltningen, at der  

 var opstået uoverensstemmelser mellem de to brødre, der ejede koncernen, og  

 at  

 disse uoverensstemmelser havde ført til, at datterselskabet var  

 handlingslammet.
Der var derfor behov for, at der blev skabt ro om ejerskabet  

 og ledelsen af koncernen.
Det var i øvrigt oplyst, at et salg af aktier til  

 det  

 udstedende selskab (eller en skattepligtig spaltning) ikke var et alternativ  

 til den ansøgte skattefri spaltning, fordi den broder, der ikke skulle drive  

 virksomheden, ikke ville medvirke til en skattepligtig udtræden af  

 holdingselskabet.
Den konkrete sag FLS´ønske om en  

 aktieombytning er i den foreliggende situation  

  

 udelukkende  

  

 begrundet i FLS' forretningsmæssige forhold.
 Formålet er at  

 skabe grundlaget for, at FLS - som børsnoteret virksomhed med knapt 6.000  

 medarbejdere og med aktiviteter i hele verden - kan opnå den ejer- og  

 ledelsesmæssige stabilitet, der er forudsætningen for en sund fremtidig  

 udvikling.
Sagens eneste  

 skattemæssige element er, at FLS ønsker en løsning, hvorved de  

 fremførselsberettigede tab og underskud bevares.
Dette har intet med  

 skatteundgåelse/skatteunddragelse i forbindelse med aktieombytningen at gøre  

 men er alene et spørgsmål om at bevare fradragsretten for allerede opståede  

 tab/underskud.
 Sammenfattende  

 er det vores opfattelse, at grundlaget for at opnå den ønskede tilladelse er  

 til stede".
SKATs afgørelse Henset til  

 sagens specielle omstændigheder meddelte SKAT efter en samlet konkret  

 vurdering  

 tilladelse til den ønskede skattefri aktieombytning i overensstemmelse med  

 ansøgningen.
Det er et vilkår for tilladelsen, at det oplyses til SKAT, hvis  

 der, indenfor de første 3 år efter ombytningen er gennemført, sker væsentlige  

 ændringer i de forhold, der ligger til grund for tilladelsen.
 Der gives alene  

 tilladelse til succession til dé aktionærer, som er skattepligtige i Danmark.
 Ved tilladelsen  

 tog SKAT ikke stilling til aktiernes overdragelseskurs, idet spørgsmålet  

 herom  

 henhører under ligningen.
Efterfølgende anmodning om afgrænsning af anmeldelsesvilkåret Efter modtagelse  

 af tilladelsen til skattefri aktieombytning anmodede selskaberne om, at det  

 sædvanlige anmeldelsesvilkår stillet i forbindelse med tilladelsen blev  

 afgrænset.
Det blev herunder oplyst, at der var et ganske betydeligt antal  

 datterselskaber i såvel ind- som udland i koncernen.
 Som svar på  

 henvendelsen skrev SKAT herefter følgende:
"Ved  

 skrivelse af 9. marts 2006 (journalnr. 06-2303) meddelte SKAT tilladelse til  

 skattefri aktieombytning af aktierne i Potagua FLS A/S med aktierne i  

 FLSmidth  

 & Co.
A/S, jf. aktieavancebeskatningsloven § 36, stk. 2.
Tilladelsen blev  

 givet med sædvanligt anmeldelsesvilkår.
Dette medfører, at det er et vilkår  

 for  

 tilladelsen, at det oplyses til SKAT, hvis der, indenfor de første 3 år efter  

 ombytningen er gennemført, sker væsentlige ændringer i de forhold, der ligger  

 til grund for afgørelsen.
 Det fremgår  

 således af tilladelsen, at "det skal oplyses, hvis der sker ændringer i  

 de  

 ovenfor nævnte forhold, som De har anført for at godtgøre, at formålet med  

 ombytningen ikke er skatteunddragelse eller -undgåelse.
 Ligeledes skal  

 det oplyses, hvis der sker ændringer i koncernstrukturen, eller hvis der i  

 øvrigt sker ændringer i forhold, der har betydning for, om tilladelsen kan  

 opretholdes, jf. nærmere i Ligningsvejledningens afsnit  


  

 S.G.18.7.3  


  

 om hvilke forhold, der kan være tale om".
Ved skrivelse af  

 28. marts 2006 anmoder De SKAT om af afgrænse anmeldelsesvilkåret "til  

 alene at omfatte de i ombytningen involverede selskaber, dvs.
FLSmidth &  

 Co.
A/S og Potagua FLS A/S.
Vi skal yderligere bede om en bekræftelse af, at  

 der alene skal ske anmeldelse af de transaktioner, som er oplistet i  

 ligningsvejledningen.
Alternativt skal vi bede om en konkret angivelse af,  

 hvilke yderligere transaktioner, der skal anmeldes".
 I forbindelse  

 med indsendelse af sidstnævnte skrivelse anmodede De om møde, som blev  

 afholdt  

 torsdag den 20. april 2006.
På mødet gav De  

 udtryk for, at det var fuldt tilstrækkeligt, såfremt SKAT afgrænsede  

 anmeldelsesvilkåret til de to subjekter.
Det var således ikke nødvendigt med  

 en  

 afgrænsning af transaktionstyperne.
De har ved telefonsamtale af 24. april  

 2006 ... bekræftet dette.
SKAT skal -  

 efter en samlet konkret vurdering - hermed bekræfte, at anmeldelsesvilkåret  

 afgrænses således, at det alene omfatter de to i aktieombytningen involverede  

 selskaber, dvs.
FLSmidth & Co.
A/S samt Potagua FLS A/S.
 For så vidt  

 angår selve indholdet af anmeldelsesvilkåret henvises der i det hele til  

 omtalen heraf i tilladelsen af 9. marts 2006.
Af det  

 sædvanlige anmeldelsesvilkår følger det således, at der bl.a. skal ske  

 anmeldelse, såfremt aktierne i det erhvervende selskab afstås.
SKAT skal dog  

 i  

 denne sag - efter en samlet konkret vurdering - indskrænke vilkåret, således  

 at  

 råden over aktierne i FLSmidth & Co.
A/S ikke er omfattet af  

 anmeldelsesvilkåret".
Efterfølgende anmodning om bl.a. fristforlængelse Ved skrivelse af  

 3. maj 2006 retter rådgiver følgende henvendelse til SKAT:
"Den 9.  

 marts 2006 gav SKAT tilladelse til skattefri ombytning af aktier i Potagua  

 FLS  

 A/S med aktier i FLSmidth & Co.
A/S, (SKAT´s  J.nr. 06-2303).
Ombytningsperioden  

 er nu udløbet, og resultatet er, at FLSmidth & Co.
A/S har erhvervet  

 97,6%  

 af den samlede aktiekapital og 99,4% af stemmerrettighederne i Potagua FLS  

 A/S.  

 Det er herefter planen at tvangsindløse de resterende aktier efter reglerne i  

 aktieselskabslovens §§ 20 b og c, hvilket blandt andet indebærer, at der skal  

 udstedes et tremåneders proklama.
FLSmidth &  

 Co.
A/S agter at tilbyde de resterende aktionærer i Potagua FLS A/S at sælge  

 deres aktier enten mod kontant betaling eller mod vederlag i form af aktier i  

 FLSmidth & Co.
A/S.
FLSmidth &  

 Co.
A/S overvejer endvidere før eller i tvangsindløsningsperioden at  

 acceptere  

 at ombytte aktier i Potagua FLS A/S til aktier FLSmidth & Co. såfremt  

 aktionærer i Potagua FLS måtte anmode herom.
Under henvisning  

 til min telefonsamtale tidligere i dag ... skal jeg bede SKAT bekræfte,  

 at  

 aktieombytningstilladelsen af den 9. marts 2006 omfatter enhver overdragelse  

 af  

 Potagua FLS aktier fra danske aktionærer til FLSmidth & Co.
A/S mod  

 vederlag i form af aktier i FLSmidth & Co.
A/S, forudsat at overdragelsen  

 sker inden udløbet af tidsfristerne i henholdsvis  

 aktieavancebeskatningslovens  

 § 36, stk. 4, og i aktieombytningstilladelsen.
Kan ovennævnte  

 bekræftes, skal jeg bede SKAT forlænge de omtalte tidsfrister for  

 gennemførelsen af aktieombytningen.
Ifølge aktieavancebeskatningslovens § 36,  

 stk. 4, skal aktieombytningen være gennemført senest 6 måneder efter første  

 ombytningsdag, det vil sige den 16. september 2006. Af  

 aktieombytningstilladelsen  

 fremgår, at ombytningen skal foretages senest 6 måneder efter tilladelsens  

 dato, det vil sige den 9. september 2006.
Navnlig som  

 følge af reglerne om proklama kan aktieombytningen ikke være fuldt gennemført  

 før sidst på året.
For at give alle aktionærer i Potagua FLS A/S lige  

 mulighed  

 for at deltage i den skattefri aktieombytning, skal jeg anmode om, at begge  

 frister forlænges indtil udgangen af 2006".
 På baggrund af  

 ovennævnte skrivelse bekræftede SKAT, at der gives fristforlængelse - af  

 såvel  

 den administrative som den lovbestemte frist - indtil udgangen af 2006. SKAT  

 bekræftede endvidere som ønsket, at alle aktieombytninger, der gennemføres  

 inden for denne periode er omfattet af tilladelsen til skattefri  

 aktieombytning  

 af 9. marts 2006; dog således, at det er valgfrit for den enkelte aktionær,  

 hvorvidt denne ønsker at anvende tilladelsen eller transaktionen i stedet  

 ønskes gennemført som en skattepligtig aktieombytning.
Efterfølgende henvendelse vedr. afviklingsmodeller for Potagua FLS A/S Ved skrivelse af  

 19. maj 2006 rettede selskaberne følgende henvendelse til SKAT:
"FLSmidth  

 & Co.
A/S har i forbindelse med aktieombytningen indtil nu erhvervet ca.  

 98  

 % af aktierne i Potagua FLS A/S.
 Som det er SKAT  

 bekendt, er det hensigten, at Potagua FLS A/S skal afvikles, når  

 aktieombytningen er tilendebragt.
For øjeblikket  

 overvejes tre alternative afviklingsmuligheder.
Den ene mulighed er at  

 gennemføre en skattepligtig fusion med FLSmidth & Co.
A/S som det  

 modtagende selskab.
Den anden mulighed er at likvidere Potagua FLS A/S.
Den  

 tredje mulighed går ud på at tvangsindløse de resterende ca. 2 % af aktierne  

 i  

 Potagua FLS A/S og derefter gennemføre enten en skattepligtig fusion med  

 FLSmidth & Co.
A/S som det modtagende selskab eller en likvidation af  

 Potagua  

 FLS A/S.
Den 30. maj 2006  

 afholdes der ekstraordinær generalforsamling i Potagua FLS A/S, hvor  

 selskabets  

 hidtidige bestyrelse forventes erstattet af den nuværende bestyrelse i  

 FLSmidth  

 & Co.
A/S.
Umiddelbart herefter vil den nye bestyrelse træffe endelig  

 beslutning om, hvordan afviklingen af Potagua FLS A/S skal finde sted.
 Under henvisning  

 til det fastsatte anmeldelsesvilkår skal vi bede SKAT oplyse, hvorvidt  

 gennemførelsen af en af de skitserede alternative afviklingsmuligheder vil  

 have  

 indflydelse på den oprindelige tilladelse til skattefri aktieombytning".
 På baggrund af  

 ovenstående skrivelse bekræftede SKAT, at gennemførelse af én af de  

 skitserede  

 afviklingsmuligheder ikke vil have indflydelse på tilladelsen til skattefri  

 aktieombytning af 9. marts 2006.
