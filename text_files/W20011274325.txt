 Der blev klaget over, at fodterapeuten skar hul på patientens  

 venstre storetå, hvilket medførte, at han efterfølgende  

 fik amputeret sin venstre forfod.
Klage over fodbehandling Nævnet fandt, at fodterapeuten ikke havde overtrådt  

 lægeloven ved selve behandlingen af patienten ved konsultationen, og  

 lagde herved vægt på, at der forelå modstridende  

 oplysninger fra patienten og fodterapeuten.
Ifølge patienten har han aldrig har haft hård hud på  

 venstre storetå.
Ifølge fodterapeuten kom hun under behandlingen  

 til at snitte patienten i hans venstre storetå i forbindelse med  

 fjernelse af overliggende hård hud ved negleomgivelserne.
Da der ikke  

 forelå andre oplysninger i sagen, der kan understøtte den ene  

 forklaring fremfor den anden, og da Patientklagenævnet har ikke  

 mulighed for at få sagen yderligere belyst, fandt nævnet ikke  

 tilstrækkeligt grundlag for at fastslå, at snittet i tåen  

 skyldtes en fejl fra fodterapeutens side.
Patientklagenævnet fandt grundlag for at kritisere, at behandlingen  

 af patienten ikke var journalført tilstrækkeligt, og lagde  

 herved vægt på, at journalen efter almindelig anerkendt faglig  

 standard burde have indeholdt oplysninger om, at patienten var diabetiker,  

 led af leddegigt, samt oplysninger om pulsationsforhold.
Endvidere burde  

 journalen have indeholdt nærmere oplysninger om det nævnte  

 sår.
 Patientklagenævnet fandt endvidere grundlag for kritik af  

 fodterapeutens behandling af patienten i forbindelse med efterbehandlingen,  

 og lagde herved vægt på, at fodterapeuten efter behandlingen  

 undlod at kontakte ham.
Nævnet oplyste, at der er risiko for, at sårheling for  

 patienter med sukkersyge og leddegigt ikke er tilfredsstillende.
Ved disse  

 patienter er det således vigtigt at kontrollere sårhelingen og  

 sætte ind med lægelig behandling, hvis ikke tilstanden er  

 tilfredsstillende.
