Tillægsbetænkning afgivet af Socialudvalget den 9. februar  

 2006 Tillægsbetænkning over Forslag til lov om ændring af lov om social  

 service, lov om almene  

  

 boliger m.v. og lov om retssikkerhed og administration på det sociale  

  

 område (Krav til kommunernes sagsbehandling i visse sociale sager  

 m.v.) [af  

 socialministeren (Eva Kjer Hansen)] 1. Udvalgsarbejdet Lovforslaget blev fremsat den 23. november 2005 og var til 1.  

 behandling den 1. december 2005. Lovforslaget blev efter 1. behandling  

 henvist  

 til behandling i Socialudvalget.
Udvalget afgav betænkning den 26. januar  

 2006.  

 Lovforslaget var til 2. behandling den 2. februar 2006, hvorefter det blev  

 henvist til fornyet behandling i Socialudvalget.
Møder Udvalget har, efter lovforslaget blev henvist til fornyet udvalgsbehandling,  

 behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 4 spørgsmål til socialministeren til skriftlig besvarelse, som denne  

 har besvaret.
Nogle af udvalgets spørgsmål og socialministerens svar herpå er  

 optrykt  

 som bilag 2 til tillægsbetænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Socialdemokratiets,  

 Det Radikale Venstres, Socialistisk Folkepartis og Enhedslistens medlemmer af  

 udvalget  

  har noteret sig, at ministeren ikke  

 finder, der sker diskrimination, idet forskelsbehandlingen  

 lovgivningsmæssigt  

 har baggrund i, at mennesker har forskellige behov, hvorfor disse behov  

 skal løses forskelligt.
Partierne er enige i, at forskellige behov skal  

 løses forskelligt, men partierne ønsker fortsat at gøre opmærksom på den  

 ulighed, der i realiteten opstår, når ikke alle borgere  

 har  

 formel indflydelse på det konkrete valg af bolig.
Det  

 er f.eks. tilfældet i forbindelse med valg af bolig  

 oprettet efter regelsættet i lov om social service i de situationer, hvor  

 flere  

 boliger kan tilgodese den pågældendes bo- og behandlingsbehov.
Partierne ser frem til den  

 lovede undersøgelse af, hvorvidt der er regler i lejelovgivningen,  

 som man med fordel kan kopiere til regelsættet for §  

 92-botilbud, og til den efterfølgende drøftelse af mulighederne for  

 at øge valgfriheden for den nævnte målgruppe.
Socialministerens talepapir fra  

 samrådet den 24. januar 2006 om samrådsspørgsmål C er i den forbindelse  

 vedlagt  

 som bilag 3 til tillægsbetænkningen efter ønske fra partierne.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Lotte Bundsgaard (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 82 efter  

 afgivelse af betænkning Bilagsnr.
Titel 4 Betænkning afgivet den 26. januar 5 Udkast til tillægsbetænkning 6 2. udkast til tillægsbetænkning Oversigt over spørgsmål og svar vedrørende L 82 efter  

 afgivelse af betænkning Spm.nr.
Titel 4 Spm. om den kritik, som er rejst af Institut for  

 Menneskerettigheder i udredningen »Personer med funktionsnedsættelser i  

 Danmark« fra 2005, med påstand om, at servicelovens boligdel er  

 diskriminerende, til socialministeren, og ministerens svar herpå 5 Spm. om en uddybning af kritikpunkter om fravær af  

 lejerettigheder i en § 92-bolig, til socialministeren, og ministerens svar  

 herpå 6 Spm. om, hvad det vil koste at ophæve servicebetalingen,  

 til socialministeren, og ministerens svar herpå 7 Spm. om at arbejde hen imod medbestemmelse på valg af  

 bolig oprettet efter § 92, til socialministeren, og ministerens svar herpå Bilag 2 Nogle af udvalgets spørgsmål til  

 socialministeren og dennes svar herpå Spørgsmålene og socialministerens svar herpå er optrykt  

 efter ønske fra S.
 Spørgsmål 5:
Ministeren bedes, i forlængelse af svaret på L 82 −  

 spørgsmål 4, uddybe i forhold til de kritikpunkter i Instituttet for  

 Menneskerettigheders rapport om manglende medbestemmelse på valg af bolig  

 efter  

 Servicelovens § 92, fravær af lejerrettigheder i en § 92-bolig og pligt til  

 for  

 beboere med førtidspension fra før 1. januar 2003 at betale serviceydelse,  

 samt  

 det forhold, at det er vilkårligt om man får sit boligbehov dækket under den  

 ene frem for den anden lov.
I hvilket omfang ser ministeren, at disse  

 forskelle  

 kan medføre diskrimination? Spørgsmål 7:
Vil ministeren være med til at arbejde hen imod medbestemmelse  

 på valg af bolig oprettet efter §-92? Ministeren bedes i den forbindelse  

 uddybe  

 det tilsagn om at forbedre rettighederne for denne gruppe personer, som  

 ministeren gav under samrådet den 24. januar 2006, jf.
SOU   

 samrådsspørgsmål  

 C.
 Svar på spørgsmål 5 og 7:
Medbestemmelse Når en kommune eller et amt som myndighed visiterer en borger  

 til et tilbud efter serviceloven, er det myndigheden, der er ansvarlig for,  

 at  

 borgeren får det rette tilbud.
Myndigheden skal ifølge retssikkerhedsloven  

 inddrage borgeren og sørge for, at sagsbehandlingen tilrettelægges, så den  

 giver borgeren mulighed for at medvirke ved behandlingen af sagen.
De regler,  

 som regeringen foreslår indført i den nye servicelov med L 82, vil  

 understrege  

 dette.
Når der indføres krav om, at kommunens afgørelse i sagen skal  

 indeholde en beskrivelse af den konkrete indsats og formålet med indsatsen,  

 bliver  

 det tydeliggjort, at valget af indsats skal indgå i sagsbehandlingen, således  

 at borgerens mulighed for at få indflydelse på valg af boform bliver styrket.  

 Borgeren får således mulighed for at få indflydelse på de hensyn, som indgår  

 i  

 sagsbehandlingen, herunder hensynet til den rigtige metode og hensynet til  

 borgerens  

 tilknytning til lokalområdet.
De nye regler vil også indebære, at borgeren  

 kan  

 klage over kommunens afgørelse om den konkrete indsats.
Borgerne får således  

 samme adgang til at klage over de konkrete servicetilbud uanset boform, selv  

 om  

 afgørelserne om servicetilbud kan være opdelt i flere forskellige  

 enkeltstående  

 afgørelser til borgere, som flytter til en ny bolig.
Lovforslaget vil således betyde, at borgerne får den fornødne  

 indflydelse på valget af § 92-boform, da lovforslaget vil føre til åbenhed om  

 kommunens overvejelser forud for valget af en § 92-boform.
Borgerne kan i den  

 forbindelse udnytte alle de partsbeføjelser, som findes i forvaltningsloven.  

 Jeg er selvfølgelig enig i, at borgerne selv skal kunne vælge, hvor de vil  

 bo.  

 Regeringen tog da også initiativet til en lovændring pr. 1. juli 2002, der  

 gav  

 borgere, der er visiteret til bl.a. § 92-botilbud og plejeboliger, mulighed  

 for  

 at vælge boform indenfor og på tværs af (amts)kommunegrænser.
Det rette match mellem almene ældreboliger og servicelovens  

 botilbud  

  

 De gældende regler sikrer i sig selv borgeren medbestemmelse.
Jeg vil dog  

 ikke  

 afvise, at nogle borgere kan opleve, at valgmulighederne og dermed  

 medbestemmelsen er begrænsede.
Men udviklingen går den rette vej, fordi  

 tilvæksten af boformer på området i disse år sker på det almene område, jf.  

 Amtsrådsforeningens oplysninger om, at amternes hidtidige og aktuelle ud- og  

 ombygningsplaner på området indikerer, at op mod ¾ af sektoren (¾ af 11.-  

 12.000 boliger) inden for en ganske kort årrække vil være almene  

 ældreboliger.  

 Andelen forudsætter dog, at kommunerne i forbindelse med overtagelsen af  

 amtslige institutioner viderefører amternes ud- og ombygningsplaner på  

 området.  

 Udviklingsplaner indgår i rammeaftalen.
I takt med at der kommer flere udlejningsboliger på området, vil  

 det være nemmere for kommunerne at tilgodese de borgere, der måtte ønske en  

 almen  

 handicapbolig.  

  

 Jeg vil nu undersøge, om der er regler i lejelovgivningen, som med fordel kan  

 kopi  

 eres  

 til regelsættet for § 92-botilbud for at styrke retssikkerheden for beboerne.  

 Et eksempel kunne være, at beboerne skal have et bestemt varsel, før en  

 forhøjelse af beboerbetalingen kan opkræves.
Jeg vil dog gerne understrege,  

 at  

 udlejningsboliger på fuldstændige lejelovsbetingelser ikke altid er den  

 optimale løsning for alle grupper.
Det skyldes bl.a., at der i  

 udlejningsboliger  

 er regler for, hvordan lejeren skal behandle det lejede og for, at denne ikke  

 må være støjende af hensyn til de andre lejere.
Overholdes disse regler ikke,  

 kan lejemålet opsiges.
 Hvis udredningen viser, at der er regler fra lejelovgivningen,  

 som hensigtsmæssigt kan overføres til regelsættet for § 92-botilbud, vil jeg  

 arbejde for en ændring af bekendtgørelsen for § 92-botilbud, så reglerne  

 nærmer  

 sig hinanden.
Servicebetalingen  


  

 Om servicebetalingen kan jeg oplyse, at reglerne før 1994 var sådan, at  

 udbetaling af pension til beboere på døgninstitutioner og plejehjem blev  

 standset  

 ved optagelsen.
De pågældende fik i stedet udbetalt lommepenge.
Fra 1994 har pensionister med ophold i døgninstitutioner eller  

 plejehjem fået udbetalt pension og betaler selv for husleje, mad,  

 vask m.v.
I  

 den forbindelse er det bestemt, at personer med højeste og mellemste  

 førtidspension skal betale for den særlige service, der følger af opholdet -  

 servicebetalingen.  

  

 Med vedtagelsen af førtidspensionsreformen skal personer, der tilkendes  

 førtidspension efter de fra den 1. januar 2003 gældende regler, dog ikke  

 betale  

 servicebetaling.
 Servicebetalingen vil  

 forsvinde over tid i takt med, at stadig færre førtidspensionister vil være  

 omfattet  

 af servicelovens § 83 og i takt med, at almene boliger bliver den dominerende  

 boligform for mennesker med handicap frem for længerevarende botilbud efter  

 serviceloven.
Spørgsmålet om diskrimination  


  

 J  

 eg er naturligvis ikke enig i, at bestræbelserne på at imødekomme de  

 individuelle boligbehov skulle være diskriminerende, jf. min besvarelse af 1.  

 februar 2006 på Socialudvalgets  

 spørgsmål  

 4 til L 82.  

 Når vi har  

 forskellige regelsæt, er det fordi mennesker ikke er ens.
Der er behov for  

 forskellige tilbud, der kan opfylde de forskellige individuelle behov,  

 mennesker med funktionsnedsættelser har til boligen.
Når det er sagt, er det  

 samtidig vigtigt at holde et vågent øje med, om det match af boliger, vi har  

 i  

 dag, og som jo er historisk betinget, kan forbedres.
Spørgsmålet kan tages op  

 i  

 satspuljesammenhæng.
Bilag 3 Samrådsspørgsmål C samt socialministerens svar  

 på spørgsmål 93 Samrådsspørgsmål C:
 Ministrene  

 bedes redegøre for  

 indholdet i Institut for Menneskerettigheders rapport om personer med  

 funktionsnedsættelser i Danmark, herunder ministrenes holdninger til  

 rapportens  

 konklusioner, samt hvilke initiativer regeringen påtænker i forlængelse af de  

 problemstillinger, som rapporten rejser.
 Spørgsmål 93:
 Ministerenbedes oversende sit  

 talepapir fra samrådet den 24. januar 2006 om samrådsspørgsmålC.
 Svar på spørgsmål 93:
Samrådsspørgsmål C Der er navnlig 2 temaer i Menneskerettighedscenterets rapport,  

 som vedrører mit område:
Det første drejer sig om de handicappedes bo-muligheder.  

 Hvorfor, spørges der, får ikke alle handicappede mulighed for at bo i en  

 almen  

 handicapbolig? Hvorfor henvises nogle til en kommunal eller amtskommunal  

 handicapbolig, som ikke altid er lige så attraktiv som en almen bolig? Det andet drejer sig om det kommunale serviceniveau.
Her  

 spørges, hvorfor kommunerne selv kan fastsætte deres serviceniveau f.eks. på  

 handicapområdet frem for at der lovgives om standardiserede ydelser? Jeg er grundlæggende enig med Menneskerettighedscentret i, at handicappede  

 skal kunne vælge boligform på samme måde som alle andre og på samme vilkår.  

 Og  

 jeg vil klart slå fast, at målet for alle mennesker  med eller uden  

 handicap   

 er, at de skal bo i egen bolig.
Vi er imidlertid ikke ens.
Nogle handicappede har -  

 midlertidigt, eller måske over en længere periode, - nogle specifikke behov,  

 som gør, at de ikke kan profitere af en almen bolig.
Til dem har vi en række  

 forskellige boformer, som kan imødekomme deres behov.
For kun 25 år siden var sovesale og nul privatsfære det  

 almindelige vilkår for mange handicappede, f.eks. udviklingshæmmede.
Sådan er  

 det heldigvis ikke mere, men det er faktisk kun ca. 25 år siden, at amterne  

 fik  

 til opgave at afvikle de store centralinstitutioner og flytte beboerne ud i  

 mindre enheder.
Udlægningen af særforsorgen var en historisk milepæl i dansk  

 handicappolitik.
I forbindelse med udlægningen af særforsorgen fik kommunerne og  

 amterne sammen forsyningsansvaret for boliger til handicappede.
Ansvaret  

 løftes  

 i dag, dels ved at der bygges ældre- og handicapboliger efter  

 almenboligloven,  

 dels ved at der bygges boliger efter serviceloven.
Det er sådan, at vi har en bred palet af boligformer.
Vi har  

 først og fremmest almene boliger.
Karakteristisk for almene boliger er, at  

 der  

 er klare krav til indretning og klare rettigheder og pligter forbundet med  

 lejekontrakten.
Herudover har vi en række af forskellige boformer efter  

 serviceloven.
Vi har midlertidige botilbud, vi har akuttilbud som fx  

 forsorgshjem, vi har længerevarende botilbud og som det nyeste skud på  

 stammen  

 har vi i 2005 indført en ny boform i form af udslusningsboliger.  

 Karakteristisk  

 for disse forskellige boformer er, at der ikke er specifikke kriterier til  

 boligens indretning, og der indgås ikke en egentlig lejekontrakt med en  

 udlejer.
Men spørgsmålet er, om vi har det rigtige match antalsmæssigt  

 mellem almene boliger og botilbud efter serviceloven? Og hvor mange personer,  

 der bor i et længerevarende botilbud, fordi amtskommunen ikke har haft  

 kapacitet i den almene sektor til at give dem en almen bolig? Da regeringen kom til i 2001, blev vi klar over, at området  

 trængte til et løft.
Min forgænger i embedet fik derfor lavet en undersøgelse  

 af boligstandarden for kommunale og amtskommunale handicapboliger.
Og ganske rigtigt.
Det så ikke for godt ud! Undersøgelsen viste, at hele 59 pct. af de amtskommunale boliger  

 var på mellem 11-  

 20 m²,  

 mens kun 18 pct. af disse boliger var større end  

 30 m².
Hertil kom i nogle  

 tilfælde fælles boligarealer.
 Det så lidt bedre ud i kommunerne. 80 pct. af de kommunale handicapboliger  

 var større end 30m², når man så bort fra fælles boligarealer.
 Selvom kommuner og amter var nået et pænt stykke for at skabe  

 bedre boligforhold for handicappede i forhold til, hvordan området så ud før  

 1980, havde regeringen altså overtaget et efterslæb på den front.
 Vi besluttede derfor at indarbejde en bolighandlingsplan for  

 handicappede i kommuneaftalerne for 2004. Her var og er det målsætningen, at  

 der i perioden frem til udgangen af dette år skal nyopføres eller renoveres  

 700-1200 boliger til handicappede.
 For at nå målsætningen har regeringen taget en række  

 initiativer:
 Med satspuljeaftalen for 2004-2006 er der afsat i alt 546 mio.  

 kr. til forbedring og udbygning af amtskommunale handicapboliger m.v.
 Det er en betingelse for at få støtte fra puljen, at boligerne  

 enten etableres eller ombygges til almene boliger eller, hvis der er ønske om  

 at videreføre boliger som § 92-botilbud, at renoveringen er gennemgribende,  

 og  

 at boligerne efter renoveringen kan sammenlignes med almenboliger  

 indretningsmæssigt.
 Med ansøgningsrunderne for 2004 og 2005 er der allerede givet  

 tilsagn om støtte til 600 renoverede eller nyopførte boliger.
Mht. ansøgningsrunden for 2006 kan jeg fortælle, at  

 Socialministeriet  

 netop nu er i gang med at behandle ansøgningerne.
Jeg forventer, at vi kan  

 sende bevillingsbreve ud i næste måned.
 Hvis vi forudsætter, at ansøgningsrunden for 2006 vil indebære  

 tilsagn til mindst 100 boliger, vil vi derfor med denne pulje nå vores  

 målsætning  

 om de 700-1200 nye boliger.
Endvidere er den særlige tilskudsordning til boliger for yngre  

 fysisk handicappede blevet videreført med satspuljeaftalen for 2004. Efter  

 ordningen dækker staten kommunernes udgifter til grundkapital ved nybyggeri  

 af  

 almene boliger, som forbeholdes yngre fysisk handicappede under 60 år.
Hermed  

 har kommunerne fået et kraftigt incitament til at få bygget det fornødne  

 antal  

 boliger til denne gruppe.
Det reducerer de kommunale ventelister, og der  

 skabes  

 bedre muligheder for, at yngre handicappede kan bo steder, hvor der også bor  

 andre yngre mennesker.
Endelig er der skabt mulighed for lånefinansiering af  

 kommunernes udgifter til renovering og nyopførelse af handicapboliger.
I  

 Indenrigs- og Sundhedsministeriet er der i perioden fra 1. juli 2003 til  

 udgangen af i år afsat en låneramme på i alt 350 mio. kr. til dette formål.
Det foreløbige resultat af disse initiativer er, at vi allerede  

 nu kan konstatere, at vi når målsætningen fra bolighandlingsplanen.
Og det er  

 naturligvis et stort skridt i den rigtige retning.
At udviklingen går den rigtige vej, kan vi også se af  

 udviklingen i amterne.
Amtsrådsforeningen har således opgjort, at op mod ¾ af  

 de 11-12.000 amtskommunale boliger inden for en ganske kort årrække forventes  

 at blive omdannet til almene ældreboliger.
Det forudsætter naturligvis, at  

 kommunerne  

 i forbindelse med kommunalreformen viderefører amternes hidtidige ud- og  

 ombygningsstrategi.
Og intet tyder på, at de ikke vil gøre det.
De alt for mange små boliger, som dominerede for få år siden, er  

 altså hastigt under afvikling.
Jeg er enig i, at vi endnu ikke har det rette  

 match mellem kommunale boliger og almene boliger, men udviklingen går klart i  

 den rigtige retning  godt hjulpet af regeringens initiativer på  

 området.
Menneskerettighedscenteret  

 argumenterer for, at forskelle i boligstandard er diskriminerende.
Det er da  

 en  

 ret interessant argumentation, som fører helt ud i det absurde.
Der skal vi  

 ikke ud, så lad mig bare sige, at tager man den argumentation for pålydende,  

 må  

 man faktisk afstå fra at forbedre boligstandarden noget sted, hvis man ikke  

 kan  

 forbedre alle boliger.
Der er en udvikling på vej i retning af, at almene boliger  

 gradvist bliver den mest almindelige boligform for handicappede.
Vi kan  

 overveje, om vi skal speede op for denne proces og evt. tage nye initiativer  

 op  

 i forbindelse med satspuljeforhandlingerne.
Men noget andet er, at Centret da har ret i, at vi i så stort  

 omfang som muligt kan og skal give handicappede og andre, der bor i  

 længerevarende botilbud, så mange rettigheder fra lejeloven, som der  

 meningsfuldt kan overføres.
Det kunne f.eks. være at indføre varslingsregler  

 om  

 huslejestigninger eller regler om, at udgifterne til el specificeres eller  

 helt  

 andre ting.
Det afgørende må være, om vi mener, at det kan udgøre en reel  

 forbedring.
Jeg vil derfor sætte ministeriet i gang med at lave en udredning  

 om det.
Jeg vil orientere Socialudvalget, når vi har konkrete forslag, og så  

 må  

 vi i fællesskab se på, hvad vi kan gennemføre, og om vi kan finde  

 finansiering  

 i satspuljen.
Instituttet fremfører, at de længerevarende kommunale og  

 amtskommunale botilbud efter serviceloven helt skal afskaffes, fordi der ikke  

 er behov for dem.
Det er jeg helt uenig i.
For der er handicappede, som i perioder ikke kan bo i en almen  

 bolig med de deraf følgende pligter efter lejereglerne.
Jeg tænker f.eks. på  

 pligten til at behandle det lejede pænt og overholde husreglementet og  

 udlejers  

 ret til at smide de folk ud, som ikke overholder deres pligter.
Disse pligter kan ikke efterleves af alle handicappede i alle  

 perioder af deres liv.
Det kan f.eks. gælde for en gruppe yngre stærkt  

 udadreagerende udviklingshæmmede eller sindslidende.
Hvad skal der ske med  

 dem,  

 hvis det bliver nødvendigt at ophæve lejemålet, hvis de i en periode har en  

 for  

 stærkt udadreagerende adfærd? Hvad skal der blive af Peter, som i perioder  

 har  

 det så dårligt, at han råber og truer af andre mennesker? Jeg synes, at det vil være ansvarsforflygtigelse fra det  

 offentliges side, hvis vi forventer, at de til enhver tid kan tilpasse sig  

 vilkårene i en udlejningsbolig.
Der er også behov for et antal kommunale boliger til dømte handicappede,  

 der på grund af f.eks. udviklingshæmning ikke kan anbringes i fængsel under  

 afsoningen.
For den gruppe giver det ikke mening at tilbyde en lejekontrakt,  

 som de kan opsige dagen efter, de er flyttet ind.
Jeg finder det altså nødvendigt at opretholde et antal §  

 92-boliger for at tilgodese disse gruppers særlige behov.
Men jeg vil  

 samtidig  

 understrege, at det ikke betyder, at de nødvendigvis skal opretholdes, som de  

 er.
Også her må vi naturligvis arbejde for at sikre en rimelig boligstandard.
 Og så til sidst til det andet centrale emne på  

 Socialministeriets område, som rapporten omtaler.
 Kommunernes har vide rammer for fastsættelse af serviceniveauer,  

 også i forhold til handicapkompenserende ydelser, Ifølge  

 Menneskerettighedscenteret skaber det en risiko for, at nogle handicappede  

 begrænses alvorligt i deres mulighed for at deltage i samfundslivet på lige  

 fod  

 med andre.
 Centret ønsker derfor, at lovgivning og kommunal administrativ  

 praksis om handicapkompenserende ydelser granskes for at se, om det kommunale  

 selvstyre bør begrænses for at sikre en mere effektiv beskyttelse af  

 handicappedes rettigheder.
 Det er rigtigt, at vi i Danmark i lovgivningen har lagt vægt på  

 det kommunale selvstyre, og dermed, at der er forskellige serviceniveauer i  

 de  

 enkelte kommuner.
 Det er regeringens opfattelse, at det kommunale selvstyre er  

 uhyre vigtigt, og at det er med til at give de handicappede et bedre liv, end  

 mekaniske standardløsninger kan.
Udgangspunktet for den sociale lovgivning er og bør være, at  

 ethvert menneske er unikt.
Det enkelte menneske skal derfor også mødes af  

 systemet med en individuel vurdering.
At det enkelte menneske er unikt vil  

 også  

 sige, at det er nødvendigt med skønsfastsættelser af ydelser, som det  

 praktiseres i dag.
Jeg mener ikke, at standardiserede ydelser vil medføre en  

 bedre ydelsespolitik.
Der er ikke tvivl om, at det at leve med et handicap og få en  

 dagligdag til at fungere er vanskeligt.
Vi ved, at en del af vanskelighederne  

 opstår i mødet med den offentlige sektor.
 Derfor har jeg iværksat projektet »Nye og nemmere veje«, som  

 skal stå for en mere serviceorienteret handicappolitik, hvor der tænkes mere  

 på  

 tværs og i helheder.
Et centralt redskab er fokus på én indgang til den offentlige  

 sektor og ét stop til den rigtige løsning.
Målet er også, at der skal ske en  

 holdningsændring, så vi i højere grad fokuserer på løsninger frem for  

 problemer.  

 At vi ser ressourcer i stedet for begrænsninger.
Der er på satspuljen for 2006 afsat 34 mio. kr. til projektet.  

 Vi vil inden for den nærmeste fremtid gå i gang med at konkretisere og  

 formulere de enkelte projekter og tiltag.
Det skal ske i samarbejde med  

 organisationerne  primært De Samvirkende Invalideorganisationer og KL  

  og de  

 øvrige ministerier.
 Jeg håber, at vi med dette bredtfavnende projekt vil finde frem  

 til måder, som kan vise, hvordan det kan blive lettere at få sine  

 handicapkompenserende ydelser og dermed lette hverdagen for mange  

 handicappede.
Til slut vil jeg sige, at også kommunalreformen bringer os i den  

 rigtige retning på handicapområdet.
Det sker ved At kommunerne nu får forsyningsforpligtelsen for  

 alle handicapydelser, og dermed er der kun én myndighed, som den handicappede  

 skal henvende sig til om sin sag.
At vi etablerer handicapråd i alle kommuner, så  

 vi sikrer, at relevante synspunkter på området indgår i rådgivningen af  

 kommunen,  

 og At vi etablerer en landsdækkende tilbudsportal,  

 hvor alle interesserede kan finde oplysninger om bl.a. botilbud for  

 handicappede.
Jeg synes derfor, at vi med alle de nævnte tiltag er på vej i  

 den rigtige retning.
Jeg forventer, at vi på sigt får den rigtige  

 antalsmæssige  

 fordeling mellem almene boliger og de længerevarende botilbud til  

 handicappede,  

 og at de, der ikke kan magte en almenbolig og derfor bor i et kommunalt  

 botilbud,  

 får sådanne rettigheder, som reelt vil stille dem bedre.
