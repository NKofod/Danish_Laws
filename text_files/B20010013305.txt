Bekendtgørelse om tilskud fra Den  

 Europæiske Socialfond I medfør af § 2, stk. 3 og 4, § 3, stk. 3,  

 § 4, stk. 2, § 5, § 6, stk. 8 og 9 og § 7,  

 stk. 5 i lov nr. 254 af 12. april 2000 om administrationen af tilskud  

 fra Den Europæiske Socialfond, fastsættes efter bemyndigelse:
Kapitel 1 Støttebetingelser § 1. For at kunne modtage tilskud fra Den  

 Europæiske Socialfond skal de betingelser, der fremgår af  

 forordningerne1) , programmernes generelle  

 kriterier, foranstaltningsområder og finansieringsplaner samt de  

 mål og rammer, der er fastsat af overvågningsudvalgene for  

 programmerne, være opfyldt.
 § 2. For at kunne modtage tilskud fra Den  

 Europæiske Socialfond skal projekterne være additionelle.
Stk. 2. Ved additionalitet forstås, at  

 socialfondsstøttede aktiviteter skal være supplerende i forhold  

 til den danske indsats på det pågældende område.  

 Aktiviteterne må ikke træde i stedet for en national lovpligtig  

 indsats.
Ansøgeren skal som minimum erklære, at  

 projektgennemførelsen ikke ville kunne finde sted i samme omfang,  

 på samme tidspunkt eller inden for samme tidsramme uden tilskuddet.
 Stk. 3. Additionaliteten skal være opfyldt på  

 både ansøgnings- og tilsagnstidspunktet.
Kapitel 2 Ansøgning og tilsagn § 3. Ansøgning om socialfondstilskud sendes  

 til den projektadministration, der er ansvarlig under det  

 pågældende program.
 Stk. 2. For så vidt angår  

 overvågningsudvalgenes, projektgodkendelsesudvalgenes og  

 projektadministrationernes ansvar og opgaver m.v. henvises til  

 bekendtgørelse om ansvar og kompetencefordeling m.v. i forbindelse med  

 administrationen af tilskud fra Den Europæiske Socialfond.
 § 4. Ansøgningen om socialfondstilskud skal  

 indeholde:
1)	oplysning om tilskudsmodtager samt om projektets projektansvarlige  

 og regnskabsansvarlige personer, 2)	klar beskrivelse af projektets målsætning, indhold,  

 målgruppe, deltagere, tidsplan, informationsaktiviteter, evaluering  

 m.m., 3)	projektets budget opdelt på 4 måneders perioder med  

 angivelse af alle projektudgifter samt finansieringen af projektudgifterne,  

 og 4)	erklæring om additionalitet, jf. § 2.
 § 5. Projektets udgifter kan efter  

 forordningen2)  inkludere:
 1)	Deltagernes underhold mens de går på kurset (dagpenge,  

 kontanthjælp, løn, godtgørelse m.m.).
 2)	Løn inkl. pensionsbidrag, ATP og andre lønrelaterede  

 omkostninger til undervisningspersonale, administrationspersonale,  

 vejledningspersonale samt projektledelse.
 3)	Rejse-, kost,- logi- og opholdsudgifter og kursusudgifter for  

 undervisningspersonale, administrationspersonale, vejledningspersonale,  

 projektledelse samt deltagere.
 4)	Materialer og forbrugsartikler, der er nødvendige for  

 undervisningens gennemførelse.
 5)	Driftsmæssig leje og operationel leasing af udstyr, lokaler og  

 bygninger til undervisningsbrug.
 6)	Afskrivninger i forbindelse med anskaffelse af forskelligt udstyr  

 til undervisningsbrug.
 7)	Indirekte udgifter såsom el, varme, rengøring,  

 vedligeholdelse og forsikring.
 8)	Kontorholdsudgifter.
 9)	Udgifter til markedsføring, reklame og annoncering.
 10)	Udgifter til evaluering.
 11)	Udgifter til oprettelse af bankgaranti, jf. § 9,  

 stk. 3.
 12)	Udgifter til revision, jf. § 26.
 Stk. 2. Følgende udgifter kan ikke indgå i  

 budgettet:
 1)	Bankudgifter, renter på lån og kassekredit m.v.
 2)	Andre udgifter af finansiel art se dog stk. 1, nr. 11.
 3)	Gratialer, provisioner og ikke-overenskomstregulerede  

 godtgørelser til personale m.v.
 4)	Afskrivning på bygninger.
 5)	Udgifter til konsulentassistance i forbindelse med udarbejdelse af  

 ansøgningen om tilskud.
 6)	Udgifter til finansiel leasing, dvs. leasingkontrakter med en  

 købsoption.
 § 6. Projektets finansiering kan  

 inkludere:
 1)	Eventuelle projektindtægter.
 2)	Den nationale finansiering i form af offentlige og private bidrag  

 til projektets gennemførelse.
 3)	Det ansøgte socialfondstilskud.
 § 7. Samtlige finansieringskilder skal indgå  

 fuldt ud.
Stk. 2. Indtægter i forbindelse med et projekt skal  

 oplyses og medregnes i finansieringen, da alene nettoudgifter er  

 tilskudsberettigede.
Dette gælder ligeledes i tilfælde, hvor  

 produkter videregives uden vederlag til eksempelvis videreforarbejdning, og  

 der derved kan opnås en indtægt efter projektets afslutning.
 Stk.3. Lovpligtige udgifters finansiering f.eks. dagpenge og  

 kontanthjælp skal fremgå med det fulde beløb i den  

 nationale offentlige finansiering.
 Stk. 4. Virksomheders løn til deltagere skal  

 fremgå med det fulde beløb i den private finansiering.
 Stk. 5. Socialfondsfinansieringen kan normalt maksimalt  

 udgøre 50% af den samlede offentlige finansiering (summen af den  

 nationale offentlige finansiering og socialfondsfinansieringen) og den  

 private finansiering.
Stk. 6. Summen af samtlige finansieringskilder skal  

 dække de budgetterede udgifter.
Projektet må ikke være  

 over- eller underfinansieret.
 § 8. Projektgodkendelsesudvalgene træffer  

 på baggrund af projektansøgningerne afgørelse om, hvilke  

 projekter, der gives tilskud til, og ansøgeren meddeles tilsagn eller  

 afslag på ansøgningen.
 Stk. 2. Direktøren for Arbejdsmarkedsstyrelsen  

 afgør hvilke projekter, der gives tilskud til efter Mål  

 2-programmets prioritet 3.3.
 § 9. I tilsagnsskrivelsen angives det maksimale  

 tilskuds størrelse, den maksimale støtteprocent,  

 bevillingsfordelingen på prioriteter og foranstaltninger,  

 bevillingsperioden, udbetaling af tilskud samt krav til statusrapporter,  

 endelige regnskaber, revision, information og evaluering.
 Stk. 2. Tilsagnet kan betinges af yderligere krav.
Stk. 3. For private og selvejende tilskudsmodtagere skal  

 projektadministrationen kræve en bankgaranti, der skal svare til det  

 størst udbetalte forskud under projektforløbet, jf. §§ 12  

 og 13. Bankgarantien skal være gældende, sålænge  

 tilskudsmodtager råder over ikke afregnede forskud.
Udgiften til  

 bankgarantien kan indgå i projektets udgifter jf. § 5,  

 stk. 1, nr. 11.
 Stk. 4. Såfremt projektadministrationen skønner  

 det nødvendigt, kan ansøger afkræves dokumentation eller  

 garanti for, at evt. deltagere er til stede eller kan rekrutteres, at et  

 eventuelt angivet samarbejde med de offentlige myndigheder finder sted, og at  

 finansieringen forefindes.
 Stk. 5. Tilskudsmodtager forpligter sig ved sin underskrift  

 til at gennemføre projektet i henhold til den endeligt godkendte  

 ansøgning og de betingelser, der er knyttet hertil, samt til generelt  

 at overholde de gældende regler for tilskud.
 Stk. 6. Tilskudstilsagnet fra projektadministrationen er  

 bindende, når projektadministrationen har modtaget tilskudsmodtagers  

 skriftlige bekræftelse af tilsagnet.
 § 10. Tilskudsmodtager skal straks underrette  

 projektadministrationen, hvis der sker væsentlige ændringer i de  

 forudsætninger, der lå til grund for tilsagnet om tilskud, eller  

 hvis de vilkår hvorpå tilskuddet er givet, i øvrigt ikke  

 vil kunne overholdes.
Stk. 2. Projektadministrationen tager stilling til  

 administrative projektændringer.
Såfremt projektadministrationen  

 vurderer, at ændringerne er så væsentlige, at der skal  

 indgives en ny ansøgning, må tilskudsmodtager afvente en ny  

 tilsagnsskrivelse.
Kapitel 3 Statusrapporter, betalinger og endeligt  

 projektregnskab § 11. Tilskudsmodtager skal 3 gange årligt  

 sende en statusrapport til projektadministrationen.
Statusrapporten skal  

 udarbejdes pr. d. 30. april, d. 31. august og d. 31. december og skal  

 være modtaget af projektadministrationen d. 10. i måneden  

 efter.
 Stk. 2. Statusrapporten skal indeholde:
1)	Status på foranstaltningsniveau for projektets økonomi,  

 herunder a)	et regnskab for de faktisk bogførte, godkendte, betalte og  

 projektrelaterede udgifter fra kalenderårets start, b)	en samlet udspecificeret opgørelse af finansieringen, og c)	en opgørelse over budgetterede udgifter og en udspecificeret  

 finansiering for de følgende 4 måneder.
 2)	Status for projektets gennemførelse.
 3)	Status for deltagernes gennemførelse.
 4)	Redegørelse for gennemførte og planlagte  

 informationsaktiviteter.
 Stk.3. Projektadministrationen kan anmode om supplerende  

 oplysninger om projektets forløb.
 § 12. Første udbetaling af  

 socialfondstilskuddet kan ske, når tilskudsmodtager dokumenterer  

 overfor projektadministrationen, at projektet er eller bliver  

 påbegyndt, og revisor har erklæret, at projektets  

 forretningsgange og registreringssystemer er tilrettelagt forsvarligt jf.  

 § 26. Beløbet kan dog tidligst udbetales ved den angivne dato for  

 projektets start.
 Stk. 2. Første udbetaling af socialfondstilskuddet  

 udgør det budgetterede socialfondsforbrug i projektets første 4  

 måneders periode.
 § 13. Efterfølgende udbetalinger kan ske,  

 når den revisorgodkendte statusrapport efter § 11 er godkendt af  

 projektadministrationen.
Stk. 2. Udbetalingerne skal sikre en likviditet, der svarer  

 til det budgetterede forbrug i projektets efterfølgende 4  

 måneders periode.
Udbetalingen udgør det faktiske  

 socialfondsforbrug fra kalenderårets start med tillæg af det  

 budgetterede socialfondsforbrug i den efterfølgende 4 måneders  

 periode fratrukket allerede udbetalte tilskud i kalenderåret.
 Stk. 3. Ved gentagne større overbudgetteringer kan  

 projektadministrationen efter en konkret vurdering beslutte, at fremtidige  

 udbetalinger udelukkende finder sted på grundlag af faktisk afholdte  

 udgifter.
 Stk. 4. Ved indsendelse af statusrapporten efter udløb  

 af fristen i § 11, stk. 1, sker udbetaling først ved  

 afslutningen af den efterfølgende 4 måneders periode.
 § 14. Størrelsen af 1. udbetaling og de  

 efterfølgende udbetalinger i §§ 12 og 13 kan maksimalt  

 udgøre 80% af den samlede bevilling.
 § 15. Endelig afregning af projektets  

 socialfondstilskud sker efter projektadministrationens godkendelse af et  

 endeligt, revisorgodkendt projektregnskab og en afsluttende  

 evalueringsrapport, jf. § 30 og modtagelsen af tilskuddet fra  

 Europa-Kommissionen.
 Stk. 2. Det endelige projektregnskab og evalueringsrapporten  

 skal indsendes ved det førstkommende eller efterfølgende  

 opgørelsestidspunkt d. 30. april, d. 31. august eller d. 31. december  

 efter projektets afslutning.
 Stk. 3. Projektadministrationen kan i særlige  

 tilfælde efter en konkret vurdering forlænge fristen i stk.  

 2.
 § 16. Det endelige projektregnskab og  

 statusrapporten skal underskrives af tilskudsmodtager samt den  

 regnskabsansvarlige.
§ 17. Såfremt et projekt afbrydes af grunde,  

 som ikke kan tilskrives støttemodtager, aflægger projektet  

 regnskab for projektets udgifter i den gennemførte del, hvorefter der  

 kan udbetales tilskud herfor.
Ved vurderingen heraf skal det så vidt  

 muligt undgås, at tilskudsmodtager påføres urimelige  

 tab.
Kapitel 4 Regnskabskrav Bogføring og regnskabsmateriale § 18. Projektets udgifter og indtægter skal  

 bogføres på særskilte konti, således at der  

 løbende kan redegøres for projektets økonomiske  

 situation og udvikling.
 Stk. 2. Regnskabets tal skal kunne opløses i de  

 registreringer, hvoraf de er sammensat (transaktionssporet). Registreringerne  

 og tilhørende bilags- og dokumentationsmateriale skal indeholde de  

 oplysninger, der er nødvendige til dokumentation af registreringens  

 rigtighed (kontrolsporet).
 Stk. 3. Tilskudsmodtager skal opdele sin kontoplan,  

 således at den som minimum modsvarer specifikationsgraden i  

 statusrapporten og det samlede regnskab.
 Stk. 4. Udgør et socialfondsprojekt en del af en  

 tilskudsmodtagers samlede aktiviteter, skal projektudgifterne og  

 finansieringskilderne indgå i tilskudsmodtagers samlede  

 resultatopgørelse.
§ 19. Projektets regnskabsmateriale skal opbevares  

 i mindst 3 år efter, at programmet er endelig afregnet over for  

 Europa-Kommissionen.
Projektets regnskabsmateriale skal derfor opbevares til  

 udgangen af 2012, dog altid mindst i 5 år efter projektets endelige  

 afregning.
Stk. 2. Som regnskabsmateriale anses 1)	registreringer, herunder transaktionssporet, 2)	beskrivelse af bogføringen, herunder konteringsinstruks, 3)	instruks for interne arbejdsgange, f.eks. vedrørende  

 kontering, registrering, opgørelse af interne udgifter samt  

 godkendelse af disse, 4)	beskrivelse af systemer, hjælpemidler og lignende  

 vedrørende benyttelse af elektronisk databehandling m.v., 5)	bilags- og dokumentationsmateriale, 6)	oplysninger i øvrigt, som er nødvendige for  

 kontrolsporet jf. § 18, stk. 2, og 7)	statusrapporter, endeligt projektregnskab og revisionsprotokoller  

 m.v.
Deltagerudgifter § 20. Hvis deltageren har modtaget dagpenge eller  

 kontanthjælp m.v., skal der foreligge dokumentation for det udbetalte  

 beløb for projektperioden.
Stk. 2. Deltagerløn skal beregnes, som det antal timer  

 deltageren aktivt har deltaget i projektet ganget med en timeløn.  

 Timelønnen beregnes ved at dividere deltagerens dokumenterede  

 årsløn incl.
ATP m.v. med deltagerens årlige timetal.
Indirekte udgifter og indtægter § 21. Indirekte udgifter og indtægter skal  

 være dokumenterede, og det skal fremgå hvilken beregningsmetode,  

 der er anvendt.
Beregningsmetoden skal være rimelig og  

 gennemskuelig.
 Stk. 2. Regnskabstallene for indirekte udgifter skal  

 være baseret på faktiske udgifter og må ikke indeholde  

 fortjeneste.
Interne lønudgifter § 22. Interne lønudgifter beregnes som en  

 dokumenteret årsløn incl.
ATP m.v. divideret med antallet af  

 årlige arbejdstimer og ganget med det faktiske antal timer brugt  

 på projektet.
 Stk. 2. Der skal føres timeregnskab for interne  

 lønudgifter.
Stk. 3. Interne lønudgifter må ikke  

 indeholde 1) gratialer eller andre ikke-overenskomstmæssige ydelser,  

 og 2)	administrative udgifter, der beregnes som en del af de indirekte  

 udgifter.
Eksterne konsulent- og undervisningsudgifter § 23. Eksterne konsulent- og undervisningsudgifter  

 opgøres på baggrund af betalte fakturaer og skal tilføre  

 projektet en værdi, der står i et rimeligt forhold til  

 udgiften.
 Stk. 2. De eksterne konsulent- og undervisningsudgifter skal  

 dokumenteres f.eks. i form af timeregnskab og må ikke overstige  

 markedsprisen.
 Stk. 3. Såfremt de eksterne konsulent- og  

 undervisningsudgifter erhverves hos en organisation eller et selskab, som  

 tilskudsmodtager er gruppe- eller koncernforbundet med, skal udgiften  

 opgøres som en intern udgift.
Afskrivninger § 24. Beregning af afskrivning følger  

 reglerne for skattemæssige afskrivninger, herunder reglerne for  

 straksafskrivning under den skattemæssige grænse.
 Stk. 2. Hvis afskrivningsobjektet har en scrapværdi,  

 skal den fratrækkes i afskrivningsgrundlaget.
 § 25. Allerede fuldt afskrevet udstyr kan ikke  

 afskrives.
 Stk. 2. Afskrivningsperioden omfatter kun den tid, udstyret  

 reelt anvendes til projektet.
Kapitel 5 Revision m.v.
§ 26. Direktøren for  

 Arbejdsmarkedsstyrelsen indgår aftale med et revisionsfirma, der  

 skal 1)	afgive erklæring om, at tilskudsmodtagers forretningsgange og  

 registreringssystemer er tilrettelagt forsvarligt, inden tilskudsmodtager kan  

 få den første udbetaling, 2)	kontrollere og godkende alle statusrapporter og endelige  

 projektregnskaber som forudsætning for de efterfølgende og  

 endelige udbetalinger til tilskudsmodtagerne, 3)	foretage revisionsbesøg og kontrol på stedet hos  

 tilskudsmodtager mindst én gang i projektperioden, 4)	rapportere om udført gennemgang, revisionsbesøg og  

 kontrol til projektadministrationen, 5)	indsende erklæringer for udført gennemgang,  

 revisionsbesøg og kontrol til Direktøren for  

 Arbejdsmarkedsstyrelsen i forbindelse med projektadministrationernes  

 statusrapporter, 6)	uddanne og kompetenceudvikle projekternes og  

 projektadministrationernes nøglepersoner, og 7)	yde rådgivning og vejledning til tilskudsmodtagere og  

 projektadministrationer.
 § 27. Tilskudsmodtager skal give revisor de  

 oplysninger, som må anses af betydning for bedømmelsen af  

 regnskabet.
 Stk. 2. Tilskudsmodtager skal give revisor adgang til at  

 foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som  

 revisor anser for nødvendig for udførelsen af sit hverv.
 § 28. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning, er revisor  

 forpligtet til straks at give projektadministrationen og Direktøren  

 for Arbejdsmarkedsstyrelsen meddelelse herom.
Kapitel 6 Information og evaluering § 29. Tilskudsmodtager skal efter forordningen3)  informere om, at projektet er  

 iværksat med støtte fra Den Europæiske Socialfond.
 Stk. 2. Tilskudsmodtager skal informere om projektets indhold  

 og resultater.
 § 30. Til brug for en vurdering af aktiviteterne  

 samt det økonomiske og samfundsmæssige udbytte af de  

 støttede foranstaltninger, skal alle tilskudsmodtagere ved  

 afslutningen af projektet afgive en evalueringsrapport til  

 projektadministrationen om forløbet sammenholdt med de oprindelige  

 målsætninger.
 Stk. 2. I evalueringsrapporten skal der samtidig  

 redegøres for de iværksatte informationsaktiviteter.
 § 31. Evalueringsrapporten skal indsendes samtidig  

 med projektets afsluttende regnskab.
 Stk. 2. Projektadministrationen kan i særlige  

 tilfælde beslutte, at evalueringsrapporten indsendes senere, dog max. 2  

 måneder efter regnskabsaflæggelsen.
 Stk. 3. Direktøren for Arbejdsmarkedsstyrelsen kan med  

 henblik på at opfylde forordningskravene m.v. til en midtvejs og en  

 efterfølgende evaluering, fastsætte nærmere retningslinier  

 og krav om indsamling af relevante evalueringsdata om deltagerne og  

 projekterne.
Kapitel 7 Kontrol og tilsyn § 32. Repræsentanter fra  

 Europa-Kommissionen, Direktøren for Arbejdsmarkedsstyrelsen og  

 projektadministrationerne kan på stedet kontrollere de projekter, der  

 modtager tilskud fra Den Europæiske Socialfond.
Disse  

 kontrolbesøg kan forekomme fra projektstart og indtil 3 år  

 efter, at programmet er endelig afregnet over for Europa-Kommissionen.
 Stk. 2. Udover Direktøren for Arbejdsmarkedsstyrelsens  

 og projektadministrationernes kontrol kan andre enheder i  

 centraladministrationen kontrollere aktionerne.
 § 33. Tilskudsmodtager skal på anmodning  

 stille alle relevante rapporter, herunder regnskabsmateriale, jf. § 19,  

 til rådighed.
 Stk. 2. Til brug for kontrol kan Direktøren for  

 Arbejdsmarkedsstyrelsen indhente fornødne oplysninger hos skatte- og  

 afgiftsmyndighederne og andre offentlige myndigheder.
 § 34. Ved begrundet mistanke om strafbare forhold  

 kan Direktøren for Arbejdsmarkedsstyrelsen og  

 projektadministrationerne uden retskendelse skaffe sig adgang og foretage  

 kontrol af regnskabsmateriale i lokaler m.m., der benyttes af de enkelte  

 projekter, hvis det er nødvendigt for at sikre bevismateriale.
Kapitel 8 Anvendelse af EDB-system § 35. Direktøren for  

 Arbejdsmarkedsstyrelsen vil efter nærmere anvisning kunne forlange, at  

 ansøgning, statusrapporter, endeligt projektregnskab og evaluering  

 m.m. overføres til projektadministrationen og til Direktøren  

 for Arbejdsmarkedsstyrelsen gennem et EDB-system, der stilles til  

 rådighed af Direktøren for Arbejdsmarkedsstyrelsen.
Kapitel 9 Klageadgang § 36. Projektgodkendelsesudvalgenes  

 afgørelser om godkendelse eller afslag kan ikke påklages.
 § 37. En administrativ afgørelse truffet af  

 de regionale projektadministrationer kan påklages efter gældende  

 klageregler for amter og Københavns og Frederiksberg Kommuner.
 Stk. 2. En administrativ afgørelse truffet af  

 Direktøren for Arbejdsmarkedsstyrelsen som projektadministration kan  

 ikke påklages.
Kapitel 10 Tilbagebetaling og straf § 38. Projektadministrationen kan nedsætte  

 et tilskud helt eller delvis eller kan kræve et allerede udbetalt  

 tilskud tilbagebetalt helt eller delvis med tillæg af renter,  

 hvis 1)	der i forbindelse med ansøgningen om socialfondstilskud eller  

 i forbindelse med gennemførelsen af et projekt med socialfondstilskud  

 er angivet urigtige oplysninger eller fortiet omstændigheder, som er af  

 betydning for berettigelsen af det ydede tilskud, eller der i øvrigt  

 mod bedre vidende uberettiget er modtaget socialfondstilskud, 2)	projektet ikke gennemføres i overensstemmelse med de forud  

 godkendte betingelser, 3)	der ikke indsendes statusrapporter, endeligt projektregnskab eller  

 evalueringsrapport rettidigt, 4)	tilskudsmodtager går konkurs, træder i likvidation,  

 standser sine betalinger, indleder forhandlinger om tvangsakkord, eller hvis  

 der foretages udlæg eller arrest hos tilskudsmodtager, 5)	en forfalden tilbagebetaling ikke er indbetalt til  

 projektadministrationen senest 2 måneder efter forfaldsdagen, eller 6)	forudsætningerne for tilsagn om tilskud i øvrigt er  

 væsentlig ændrede.
 § 39. For så vidt angår straf henvises  

 til bestemmelserne i § 7 i lov om administrationen af tilskud fra Den  

 Europæiske Socialfond.
Kapitel 11 Ikrafttræden m.v.
 § 40. Bekendtgørelsen træder i kraft  

 den 10. marts 2001.
 Stk. 2. Bekendtgørelse nr. 910 af 15. oktober 1996 om  

 regnskab og revision m.v. i forbindelse med udbetaling af støttemidler  

 fra Den Europæiske Socialfond og bekendtgørelse nr. 288 af 27.  

 april 2000 om udbetaling af tilskud fra Den Europæiske Socialfond i  

 særlige tilfælde ophæves.
 Stk. 3. Tilskud til projekter bevilget før 1. maj 2000  

 behandles dog efter bekendtgørelse nr. 910 af 15. oktober 1996 om  

 regnskab og revision m.v. i forbindelse med udbetaling af støttemidler  

 fra Den Europæiske Socialfond.
