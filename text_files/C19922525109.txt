Cirkulære om kombination af ATB-loven og  

 lov om erhvervsuddannelser med præciserende bemærkninger Til AF-kontorerne A-kasserne Ved udsendelse af AF-cirk.nr. 15/91 (AK-cirk. nr. 12/91)  

 af 27. december 1991 om kombination af ATB-loven og lov om  

 erhvervsuddannelser har styrelsen modtaget flere skriftlige og telefoniske  

 henvendelser fra AF-kontorer og a-kasser, hvor der anmodes om yderligere  

 præcisering af forskellige punkter i kombinationsordningen.
 Nedenstående vil styrelsen derfor med udgangspunkt i  

 nogle af de rejste tvivlsspørgsmål søge at  

 præcisere enkelte delelementer i ordningen.
Indledningsvis skal anføres, at begrebet "et  

 delt ATB", som er anvendt i AF-cirk.nr. 15/91, jf. s. 1, 4. afsnit, 2.  

 punktum, desværre har vist sig at være uheldigt valgt, da  

 begrebet typisk forbindes med et ATB, der dels op i flere perioder med hver  

 sin arbejdsgiver.
Det skal dog anføres, at et ATB, der henhører  

 under samme ansættelsesmyndighed, også kan opdeles i flere  

 perioder.
 Det vil dog ved deling af et ATB på grund af  

 skoleophold, der ikke er omfattet af de max. 3 måneders undervisning i  

 ATB-perioden, være forståelsesmæssigt mere korrekt at kalde  

 delingen for en suspension, når arbejdsgiver er den samme.
 Suspension af ATB-perioden.
Suspension af ATB-perioden er nødvendig, fordi  

 der maksimalt kan indlægges 3 måneders undervisning i  

 ATB-perioden, jf.
ATB-bekendtgørelsens § 23, stk. 1.
Når de 3 måneders undervisning i ATB-perioden,  

 jf.
ATB-bekendtgørelsens § 23, stk. 1, er udnyttet, skal AF  

 forudgående - ved yderligere skoleundervisning   på arbejdsgivers  

 foranledning godkende suspension af ATB-perioden.
Den oprindelige ATB-periode forlænges fuldt ud  

 svarende til den/de suspenderede perioders varighed   på samme  

 måde som de i § 22, stk. 1, nr. 7-9, anførte grunde.
Hvis eleven  

 mod forventning ikke deltager i skoleundervisningen, f. eks. på grund  

 af sygdom, skal arbejdsgiver underrette AF herom.
AF annullerer herefter  

 suspensionen.
 Det skal i denne forbindelse bemærkes, at  

 beregningsgrundlaget ved forlængelse er forskelligt for henholdsvis §  

 22, stk. 1, nr. 1-5, nr. 6 og 7-9.
 ATB-personen skal, forinden ATB et påbegyndes,  

 gøres bekendt med, at ATB et ikke kan afsluttes inden for 7/9  

 måneder, hvis der i ATB-perioden er placeret skoleophold, der ikke  

 indgår som en undervisningsdel i ATB et, og det vil der typisk  

 være.
 Undervisning.
 Undervisning, der efter § 23, stk. 1, jf. stk. 2, kan  

 indgå i ATB-perioden, når arbejdsgiver og den ansatte er enige  

 herom, er:
 1.
 Arbejdsmarkedsuddannelserne, såvel  

 specialarbejderuddannelserne, efteruddannelsen af faglærte, herunder  

 omskolingsordningen, som de erhvervsintroducerende kurser.
 2.
 Dele af eksisterende uddannelser på de tekniske  

 skole, f. eks. elementer fra håndværks- og tekniske uddannelser,  

 og på handelsskolerne, f. eks. regnskab og maskinskrivning.
 3.
 Amtskommunale kurser, enkeltfagsundervisning (HF), og  

 enkeltfagskurser på handelsskoler og tekniske skoler.
 4.
 Erhvervs- eller uddannelsesrelevant undervisning i  

 tilknytning til den kommunale ungdomsskole.
 5.
 Undervisning inden for områder, hvor der i dag ikke  

 eksisterer formaliseret uddannelse, f. eks. inden for genbrug.
 Skoleophold i forbindelse med kombination af ATB- og  

 EU-loven er ikke omfattet af § 23, stk. 2, men af stk. 3, i  

 ATB-bekendtgørelsen, hvorfor AMN (eller AF efter bemyndigelse fra  

 nævnet) skal godkende de 3 måneders skoleundervisning, der  

 indgår i ATB-perioden.
 Det skal derfor   som en administrativ forenkling  

 foreslås, at den i foregående afsnit nævnte  

 skoleundervisning (omfattet af uddannelsesaftalen) godkendes samtidig med AF  

 s godkendelse af kombinationen af ATB- og EU-loven.
 1. Skoleophold på mere end 13 uger.
 I tilfælde, hvor det første skoleophold  

 er på mere end 13 uger, eksempelvis 20 uger, vil proceduren være  

 som følger:
De første 13 uger af skoleopholdet indgår som  

 undervisning i ATB-perioden, jf. tillige punktet Undervisning.
I denne  

 periode modtager arbejdsgiver genoptræningsstøtte, men ikke  

 AER-refusion.
AF skal således i dette tilfælde kun underrette AER  

 og skolen en gang om, at der ikke skal udbetales AER-refusion til  

 arbejdsgiver, jf.
AF-cirk. nr. 15/91   punkt 2.
For de resterende 7 uger af skoleopholdet godkender AF  

 suspension af ATB-perioden.
Arbejdsgiver er berettiget til AER-refusion under  

 elevens skoleophold i den suspenderede ATB-periode, men derimod ikke til  

 genoptræningsstøtte.
Ved yderligere skoleophold godkender AF  

 forud for det enkelte skoleopholds start suspension af ATB-perioden.
 Uddannerlsesaftalen.
 Der ken ikke forlanges en ny uddannelsesaftale,  

 når ATB-perioden genoptages efter suspension.
 Overenskomstmæssig løn.
I henhold til EU-lovens § 55 skal arbejdsgiver betale  

 den for faget gældende overenskomstmæssige elevløn i  

 såvel praktik- som skoleperioder, der er omfattet af  

 uddannelsesaftalen.
I ATB-bekendtgørelsens § 11, stk. 1, 1. pkt.,  

 anføres, at arbejdet skal tilbydes på en almindelig arbejdsplads  

 på overenskomstmæssige løn- og  

 ansættelsesvilkår.
 Deraf følger, at hvis det af uddannelsesaftalen  

 fremgår, at der skal betales overenskomstmæssig elevløn  

 under uddannelsen, så er denne løn gældende i  

 ATB-perioden.
Hvis det ingåede uddannelsesforhold  

 forudsætter, at arbejdsgiver skal modtage forhøjet AER-refusion  

 under elevens skoleophold (excl. undervisningsdelen i ATB-perioden), så  

 skal eleven i medfør af de gældende AER-refusionsregler have  

 udbetalt den for faget gældende overenskomstmæssige  

 mindstearbejderløn i hele den periode, som uddannelsesaftalen  

 omfatter.
Aflønning efter gældende overenskomstmæssig  

 mindstearbejderløn, der fremgår af uddannelsesaftalen, vil  

 derfor også være gældende i ATB-perioden.
 1. og 2. ATB.
Muligheden for at kombinationere ATB og UDY med en  

 uddannelse efter EU-loven er indført for at lette voksnes adgang til  

 disse uddannelser, såvel med hensyn til fremskaffelse af praktikplads  

 som i økonomisk henseende.
Ordningen sigter derfor på  

 kombination af 1. ATB/efterfølgende UDY og en uddannelse efter  

 EU-loven.
Ud fra en pragmatisk fortolkning af ordningens sigte er  

 det dog styrelsens opfattelse, at der intet er tilhinder for, at en ledig kan  

 påbegynde 2. ATB og en erhvervsuddannelse samtidig efter  

 kombinationsordningen.
En voksen ledig og uddannelsessøgende, der er  

 berettiget til ATB, vil formentlig lettere kunne finde en praktikplads, hvis  

 personen samtidig kan påbegynde det kombinerede uddannelses- og  

 ansættelsesforhold som ATB-person, hvorved arbejdsgiver kan modtage  

 genoptræningsstøtte i ATB-perioden.
Ved kombination med 2. ATB  

 er der dog efter afslutning af dette ATB ikke mulighed for at modtage  

 UDY.
 Det må derfor forventes, at kombinationsmuligheden  

 fortrinsvis vil finde anvendelse ved 1. ATB, hvor eleven efter afslutning af  

 1. ATB har mulighed for at få suppleret elevlønnen  

 forholdsmæssigt med UDY.
 UDY-ansøgningen.
 I AF-cirk.nr. 15/91, jf. betingelserne afslutningsvis,  

 er anført, at ansøgning om UDY skal indgives af medlemmet  

 senest 1 måned før ATB-periodens udløb.
Begrundelsen for, at ansøgningen skal indgives til  

 a-kassen senest denne frist og ikke blot umiddelbart før ATB et  

 afslutning, er, at man har ønske så vidt muligt at sikre, at  

 ansøgningen indleveres rettidigt.
Styrelsen er naturligvis klar over,  

 at ansøgningen først kan realitetsbehandles af a-kassen og AF  

 efter ATB ets afslutning.
 Det skal i denne forbindelse pointeres, at hvis  

 ansøgningen først modtages i a-kassen efter ATB ets afslutning,  

 vil ansøger ikke være berettiget til ydelsen.
