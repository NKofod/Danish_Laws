Fremsat den 9. marts 2004 af Birthe Skaarup (DF),  

 Colette L.
Brix (DF), Kristian Thulesen Dahl (DF),  

  

 Mikkel Dencker (DF), Pia Kjærsgaard (DF),  

 Aase D.
Madsen (DF) og Peter Skaarup (DF) Forslag til folketingsbeslutning om at klarlægge mulighederne for nedsættelse af momsen på  

  

 receptpligtige lægemidler Folketinget pålægger regeringen inden udgangen af 2005 at  

 undersøge og redegøre for mulighederne for nedsættelse af momssatsen for  

 receptpligtige lægemidler.
Undersøgelsen skal kortlægge de sundhedsmæssige og  

 økonomiske konsekvenser af en momsnedsættelse.
Bemærkninger til forslaget 1. Tidligere forslag om nedsættelse af momsen på  

 receptpligtige lægemidler Folketinget har tidligere behandlet beslutningsforslag om  

 nedsættelse af momsen på receptpligtige lægemidler, beslutningsforslag nr.
B  

 159, folketingssamlingen 2000-01. Se Folketingstidende 2000-01, tillæg A side  

 6225 og 6228, tillæg B side 1763 og forhandlingerne side 7942 og 8992.  

 Beslutningsforslaget blev forkastet, og spørgsmålet har ikke været rejst i  

 Folketinget  

 siden.
 Ved udarbejdelsen af nærværende beslutningsforslag har  

 forslagsstillerne taget hensyn til de indvendinger, der blev rejst af andre  

 partiers ordførere ved Folketingets behandling af beslutningsforslaget i  

 2001.  

 Nærværende beslutningsforslag adskiller sig derfor fra det tidligere  

 beslutningsforslag ved, at det alene pålægger regeringen at gennemføre en  

 undersøgelse af mulighederne for nedsættelse af momssatsen for receptpligtige  

 lægemidler og herunder kortlægge såvel de sundhedsmæssige som de økonomiske  

 konsekvenser af en momsnedsættelse.
2. Baggrund for beslutningsforslaget Dansk Folkeparti mener, at momsen på receptpligtige  

 lægemidler bør sættes ned til en væsentlig lavere sats end de nuværende 25  

 pct.  

 En nedsættelse til 5 pct.  som er den laveste sats, der er tilladt  

 efter EUs  

 regler  vil efter Dansk Folkepartis mening være det ideelle, men også  

 en  

 mindre nedsættelse til f.eks. 7,5 pct. eller 10 pct. vil efter DFs  

 mening have  

 positive virkninger.
Der er mindst fire væsentlige argumenter, der taler for en  

 momsnedsættelse.
Det første er det sociale hensyn.
Det er i sig selv hverken  

 rimeligt eller sympatisk, at staten skal tjene penge på receptpligtige  

 lægemidler, der udelukkende anvendes i behandlingen af syge mennesker.
Medicin er som udgangspunkt ikke billig, og Danmark har  

 desuden i tillæg den højeste momssats på medicin sammenlignet med de øvrige  

 EU-lande og Norge, nemlig 25 pct. (se bilag 1). I gennemsnit er der 6,2 pct.  

 moms på receptpligtig medicin i EU-landene.
Den høje danske momssats på 25  

 pct.  

 betyder, at det er relativt dyrest at være under medicinsk behandling i  

 Danmark.
Forslagsstillerne finder det uetisk og kritisabelt, at staten opnår  

 meget store momsindtægter fra syge mennesker.
Det andet hensyn er det sundhedsmæssige.
Der er her grund  

 til at fremhæve, at hele sundhedsområdet er momsfritaget, ikke kun i Danmark,  

 men i hele EU.
Det følger af EUs 6. momsdirektiv, der udtrykkeligt  

 undtager  

 sundhedsydelser fra moms.
I Rådets 6. direktiv af 17. maj 1977, som senest  

 ændret ved rådets direktiv 2004/15, fastlægges i artikel 13 A forskellige  

 undtagelser fra momspligten, nemlig bl.a. ydelser inden for sundhedsområdet:
» (b) hospitalsbehandling og pleje samt transaktioner i nær  

 tilknytning hertil, udført af offentligretlige organer, eller under sociale  

 betingelser svarende til dem, der gælder for sådanne organer, af hospitaler,  

 centre for lægebehandling og diagnostik og andre lignende behørigt anerkendte  

 institutioner, (c) behandling af personer som et led i udøvelse af  

 lægegerning og dertil knyttede erhverv, som fastsat af den pågældende  

 medlemsstat       « Der er således ikke i noget EU-land moms på de af  

 direktivet omfattede sundhedsydelser.
Hertil kommer, at der såvel i Danmark  

 som  

 i en række andre EU-lande er indført en ordning med momsrefusion ved køb af  

 sundhedsydelser i udlandet.
Inden for sundhedsområdet er også tandlægeydelser  

 og ydelser leveret af tandteknikere og for nylig også ydelser leveret af  

 zoneterapeuter momsfritaget. Årsagen til denne udstrakte momsfritagelse er  

 naturligvis, at det i alle EU-lande er almindeligt accepteret, at hensynet  

 til  

 en effektiv sundhedspolitik taler for, at sundhedsydelser ikke skal fordyres  

 gennem beskatning.
Det tredje hensyn er det fordelingspolitiske.
I andre  

 lande, som vi normalt sammenligner os med, benyttes i vidt omfang en  

 differentieret momssats.
Det betyder, at »luksusgoder« ofte pålægges højere  

 moms end mere ordinære og nødvendige goder.
I realiteten foretages der herved  

 en omfordeling af samfundets goder via momssatserne.
Eksempelvis kan nævnes,  

 at  

 børnetøj i England er pålagt den reducerede momssats.
Det sker af hensyn til  

 børnefamilier.
Lignende gør sig gældende for receptpligtige lægemidler.  

 Formålet er, at momssatsen ikke må afholde lavindkomstgrupper fra at få  

 adgang  

 til livsnødvendigheder som f.eks. børnetøj, medicin, fødevarer osv.  

 Argumenter  

 for nedsættelse af moms på »livsnødvendigheder« henviser til målet om en  

 lighedsbetragtning, da disse goder udgør en relativt større andel af  

 lavindkomstfamiliernes budgetter.
Forslagsstillerne er overbevist om, at de  

 reale fordelingspolitiske hensyn taler for at fjerne eller reducere  

 beskatningen af sygdomsbekæmpelse gennem reduktion af momssatsen på  

 receptpligtige lægemidler.
Et fjerde hensyn, som ikke må overses, er, at der under den  

 gældende lovgivning sker en omvendt diskrimination af danske udbydere af  

 medicin  en diskrimination, som kan vise sig at blive alvorlig og føre  

 til  

 apotekslukninger i tyndt befolkede områder.
Denne diskrimination, der må  

 fjernes, skal her kort beskrives:
Ifølge flere medier, bl.a.
Dagens Medicin (se bilag 2), vil  

 et firma ved navn Euromedicin fra februar 2004 tilbyde danske forbrugere  

 billig  

 receptpligtig medicin.
Det sker ved, at den enkelte forbrugers læge sender  

 recepten på præparatet til firmaet.
Herefter finder Euromedicin præparatet  

 billigst muligt i EU.
Det fremgår af de oplysninger, der foreligger, at  

 besparelsen for forbrugerne herved i visse tilfælde er på op til 30 pct.
Ved at følge det indre markeds regler om fri bevægelighed  

 for varer bryder Euromedicin hermed de danske apotekers monopol på  

 receptpligtig medicin i Danmark.
Ordningen kan, hvis forbrugerne vælger at  

 benytte den i større omfang, underminere og måske direkte true de danske  

 apotekers eksistensgrundlag.
Firmaet Euromedicin er en privat virksomhed, dog til dels  

 finansieret af offentlige midler, idet Videnskabsministeriet har bidraget  

 såvel  

 med indskudskapital som med lånekapital, se § 20-spørgsmål nr.
S 1209,  

 folketingssamlingen 2003-04, af René Skau Björnsson.
Firmaet Euromedicin  

 beskriver på sin hjemmeside sine aktiviteter bl.a. således:
»Rent juridisk er det patienten, der foretager købet på det  

 udenlandske apotek.
Dette er fuldt lovligt, idet privatpersoner frit kan  

 importere den type lægemidler, som Euromedicin formidler.  

 (Lægemiddelstyrelsens  

 bekendtgørelse nr. 171 om privates indførsel af lægemidler). Euromedicin er  

 ikke et apotek, men en informationsformidler, der løbende undersøger, hvor  

 patienten med størst fordel kan købe sin medicin indenfor EU.
Det tætte  

 samarbejde mellem Euromedicin og de udvalgte udenlandske apoteker sikrer  

 desuden, at alle ordinationer bliver behandlet efter samme strenge  

 kvalitetskrav, som på et dansk apotek.« 3. Godkendte lægemidler Euromedicin fokuserer på ikketilskudsberettiget,  

 receptpligtig medicin. Årsagen hertil er, at der indtil videre ikke gives  

 tilskud til medicin, som er købt i andre EU-lande. Ændres denne lovgivning,  

 vil  

 sortimentet naturligvis blive øget.
Det tætte samarbejde mellem Euromedicin  

 og  

 det udenlandske apotek sikrer, at kun lægemidler godkendt i Danmark bliver  

 sendt til patienten, og at de danske regler omkring substitution nøje bliver  

 overholdt.
Med en leveringstid på op til fire dage er det imidlertid ikke  

 muligt at levere præparater til akut behandling.
Euromedicin tilbyder de  

 danske  

 patienter lægemidler inden for bl.a. følgende produktgrupper:
  

 	  

    

 p-piller og spiraler   

 	  

    

 appetitnedsættende  

 præparater   

 	  

    

 malariamidler   

 	  

    

 rejsevacciner   

 	  

    

 anxiolytika og  

 hypnotika   

 	  

    

 midler mod erektil  

 dysfunktion   

 	  

    

 tobaksafvænningspræparater   

 	  

    

 statiner Dansk Folkeparti mener, at der er god grund til at frygte,  

 at en virksomhed som Euromedicin kan føre til, at danske apoteker mister  

 markedsandele i ikke uvæsentligt omfang.
For de produktgrupper, der  

 forhandles  

 af Euromedicin, vil en flytning af markedsandele på blot 5 eller 10 pct. væk  

 fra apotekerne og over til en privat operatør, der alene eksisterer i kraft  

 af  

 de prisforskelle, der er en følge af den højere danske medicinmoms, være  

 meget  

 alvorlig for den traditionelle medicinforsyning.
Morgenavisen Jyllands-Posten skriver herom den 6. november  

 2003, 1. sektion, side 10: »Det er sandsynligt, at den velfungerende, danske  

 lægemiddelforsyning vil bryde sammen, hvis fortjenesten på receptpligtig  

 medicin bliver placeret i udlandet, skriver Bodil Holm, cand. pharm., på  

 Jyllands-Postens debatsider.
I Danmark har apoteker monopol på receptpligtig  

 medicinsalg, fordi de skal sikre medicinforsyningen også i tyndt befolkede  

 områder.
Gennem apotekerfonden fordeles den statskontrollerede fortjeneste  

 mellem store og små apoteker, så det i dag er muligt at finde velassorterede  

 apoteker med højt uddannet personale i alle afkroge af Danmark. »Det er op  

 til  

 befolkningen at prioritere om vi vil beholde dansk apoteksvæsens høje,  

 solidariske stade, eller vi vil se en apoteksdød på samme måde, som vi har  

 set  

 de små specialforretninger blive afløst af den ubetjente, upersonlige  

 stordrift, hvor de  og ikke vi  bestemmer vareudvalget,« skriver  

 Bodil Holm.« Ved at sænke momssatsen fra de nuværende 25 pct. til f.eks.  

 5 pct. for  

    

  

 receptpligtig medicin i  

 Danmark kan vi, ud over at hjælpe forbrugerne til billigere medicin, sikre  

 bevarelsen af det nuværende finmaskede net af danske apoteker, hvilket er  

 særdeles vigtigt for de mange forbrugere i yderområder, der ikke vil vælge at  

 benytte sig af internetbaserede tjenester.
4. Prisdannelsen på lægemidler Lægemiddelvirksomhederne fastsætter selv prisen på deres  

 lægemidler.
Priserne kan ændres hver 14. dag.
Danske myndigheder skal ikke  

 godkende prisen på det enkelte lægemiddel.
Men Konkurrencerådet fører tilsyn  

 med priserne i henhold til lægemiddellovens § 23.  

    

  

 Det offentlige har en betydelig interesse i  

 prisdannelsen på lægemiddelområdet, fordi en væsentlig del af udgifterne til  

 lægemiddelforbruget betales af den offentlige sygesikring.
Hertil kommer  

 hensynet til den enkelte brugers økonomi, jf. bemærkningerne i afsnit 2 om de  

 hensyn til forbrugerne og de fordelingspolitiske hensyn, der gør sig  

 gældende.
Regeringen og Folketinget har i de senere år gennemført en  

 række konkurrencefremmende initiativer med det sigte at dæmpe  

 udgiftsudviklingen på lægemiddelområdet.
Det gælder for eksempel indførelsen  

 af  

 substitutionsordningen og referenceprissystemet (i dag:  

 tilskudsprissystemet).
Den 1. november 2000 indgik et stort flertal i Folketinget  

 en aftale om modernisering og liberalisering af apotekervæsenet, se Aftale om  

 modernisering og liberalisering af apotekervæsenet, Sundhedsministeriet,  

 2000.  

 I den forbindelse bekræftede flertallet, at forbrugerne også i fremtiden skal  

 sikres en rimelig adgang til køb af lægemidler.
Det gælder også forbrugere i  

 tyndt befolkede egne i landet, hvor der ikke umiddelbart er driftsøkonomisk  

 grundlag for at drive apotekervirksomhed.
Partierne tilkendegav samtidig, at  

 forbrugerprisen på apoteksforbeholdte lægemidler skal være ens i hele landet  

 i  

 overensstemmelse med princippet om lige adgang til sundhedsydelser i  

 sundhedsvæsenet.
Under forhandlingerne ved førstebehandlingen i  

 folketingssamlingen 2000-01 af beslutningsforslag nr.
B 159 argumenterede  

 skatteministeren med, at en nedsættelse af moms på receptpligtig medicin ikke  

 ville gøre det nemmere at sammenligne danske priser på medicin med priserne i  

 de andre EU-lande, da en sådan sammenligning kræver, at forbrugerne kender  

 alle  

 de faktorer, som medicinpriserne afhænger af, bl.a. størrelsen af  

 medicintilskud i samtlige EU-lande.
Dette argument bortfalder nu, hvor et nyt  

 firma, Euromedicin, gør det muligt for danske forbrugere at købe medicinen i  

 et  

 hvilket som helst EU-land.
 Andre har argumenteret mod forslaget, under henvisning til  

 at en momsnedsættelse ikke nødvendigvis vil komme forbrugerne til gode, men  

 at  

 avancen i stedet vil tilfalde producenterne, grossisterne eller apotekerne.  

 Som  

 før nævnt er der en så omfattende overvågning af udviklingen på  

 medicinprisernes område og så omfattende aftaler, der skal sikre et rimeligt  

 prisniveau, at det må anses for helt usandsynligt, at en nedsættelse af  

 momsen  

 i praksis vil føre til hel eller delvis tilsvarende stigning i avancerne hos  

 producenter, grossister eller detailled.
Nedenstående tabel viser sammensætningen af prisen på  

 lægemidler i procent.
Det fremgår af tabellen, at sammensætningen af priserne  

 ligger ret konstant gennem årene 1980-2002, dog med en vis svækkelse af  

 avancen  

 i detailleddet.
 Tabel 1. Sammensætningen af prisen på lægemidler i  

 forbrugerleddet, opdelt på produktionspris, avancer i engros- og detailled og  

 moms.
 I perioden 1980-2002.
År Producent Grossist Apotek Moms 1980 45,8 4,5 32,1 17,6 1990 51,7 4,5 25,8 18,0 1995 55,9 4,0 20,1 20,0 1996 55,8 3,9 20,3 20,0 1997 56,7 4,0 19,3 20,0 1998 56,5 4,3 19,2 20,0 1999 57,1 4,3 18,6 20,0 2000 57,3 4,2 18,5 20,0 2001* 57,8 4,2 17,3 20,0 2002** 58,8 4,2 16,2 20,0 *  

 	  

    

 De resterende 0,7  

 pct. er rabat til sygesikringen.
 De resterende 0,8  

 pct. er rabat til sygesikringen.
 Kilde: Lægemiddelindustriforeningen og Danmarks  

 Apotekerforening.
5. Politiske og sundhedsøkonomiske overvejelser Det er en del af den overordnede politiske målsætning for  

 lægemiddelforsyningen, at befolkningen skal have rimelig let og sikker adgang  

 til lægemidler til rimelige priser og samfundsøkonomiske omkostninger.
Det er  

 samtidig en politisk målsætning, at lægemiddelprisen skal være den samme  

 overalt i landet.
For samfundsøkonomien er tabet af arbejdsdage den  

 væsentligste omkostning ved sygdom.
Ifølge Arbejdsmiljøinstituttet (AMI)  

 udgør  

 de samlede omkostninger ved sygefravær for kommunerne, amterne, staten og  

 virksomhederne omkring 30 mia. kr. om året (eller ca. det samme som  

 efterlønsordningen koster).
Udgifterne til lægemidler opleves først og fremmest som en  

 stor omkostning af forbrugerne (patienterne), især dem, som lider af  

 længerevarende sygdomme og derfor har et kontinuerligt medicinforbrug.
Der  

 kan  

  blot som et eksempel  være tale om patienter med lidelser som  

 f.eks.  

 depressioner, migræne eller mange andre lidelser.
Fælles for flere af disse  

 patientgrupper er, at det i perioder kan være vanskeligt for dem at passe et  

 almindeligt arbejde, og derfor har de undertiden et sygefravær, der ligger  

 over  

 gennemsnittet.
Lægemiddelbrugere, som lider af disse sygdomme, kan ikke  

 arbejde  

 med samme effektivitet som raske personer, herved sker der også et  

 produktionstab.
Patienter i disse og andre grupper af syge kan risikere at  

 blive skubbet ud af arbejdsmarkedet og over i permanent offentlig  

 forsørgelse.  

 For det enkelte menneske betyder det et stort tab af livskvalitet.
For  

 samfundet er det forbundet med store udgifter til hjælp.
Regeringen har ved flere lejligheder peget på, at det store  

 sygefravær er et emne, der skal prioriteres højt, bl.a. som følge af de  

 samfundsmæssige omkostninger, der er forbundet med det store sygefravær, men  

 også for at øge den arbejdskraft, der er tilgængelig for arbejdsmarkedet.
Det  

 sidste argument er især vigtigt, såfremt det er korrekt vurderet, at  

 befolkningssammensætningen i de følgende årtier vil udvikle sig med færre i  

 den  

 arbejdsduelige alder til at forsørge flere ældre.
Det er vigtigt, at den  

 potentielle arbejdskraft, der er til rådighed i landet, også udnyttes  

 optimalt,  

 hvis reduceringer i velfærdsydelserne skal undgås.
 Lægemiddelindustrien udvikler løbende ny og bedre medicin.  

 De nye præparater er ofte langt dyrere end de produkter, som de erstatter, og  

 det kan derfor være vanskeligt for forbrugerne/patienterne at få råd til  

 disse,  

 selv om brug af disse lægemidler ofte kan føre til øget livskvalitet og  

 fortsat  

 deltagelse på arbejdsmarkedet.
En nedsættelse af momssatsen på receptpligtige lægemidler  

 vil  isoleret set  føre til et indtægtstab for staten.
Hvis  

 momsen nedsættes  

 fra 25 pct. til 5 pct., vil indtægtstabet for staten udgøre ca. 1,9 mia. kr.,  

 under forudsætning af at omsætningen af de receptpligtige lægemidler er  

 uændret, jf. nedenfor i afsnit 7 om behandlingen af beslutningsforslag nr.
B  

 159, 2000-01.
Imidlertid vil en sådan momsnedsættelse føre til en direkte  

 og øjeblikkelig besparelse i amterne, da der jo gives tilskud til momsen  

 herfra.
De besparelser, der opnås hos amterne, vil formentlig reducere det  

 samlede provenutab for det offentlige til omkring 1 mia. kr.
Det skyldes, at  

 ca. 90 pct. af den receptpligtige medicin er tilskudsberettiget, idet der i  

 gennemsnit ydes et tilskud på ca. 65 pct.
Alt afhængigt af  

 opgørelsestidspunkt  

 og de eksakte tal, der indgår i beregningen, kan det skønnes, at det  

 offentliges besparelse vil udgøre mellem ca. 0,9 og 1,1 mia. kr., følgelig  

 med  

 et nettoprovenutab på mellem 0,8 og 1 mia. kr.
Endelig forventes, at et prisfald vil bidrage til at sikre  

 en mere effektiv patientbehandling, idet forbrugerne i mindre omfang end i  

 dag  

 vil udskyde eller undlade indkøbet af nødvendig receptpligtig medicin, når  

 priserne sænkes som følge af den lavere moms.  

    

  

 En sådan mere effektiv patientbehandling vil kunne føre til, at der  

 samlet set opnås et fald i sygehusudgifter og i antallet af sygedage og  

 derved  

 besparelser for det offentlige sundhedsvæsen.
Beregninger over dette bør  

 gennemføres under udvalgsbehandlingen af dette beslutningsforslag, så det kan  

 sandsynliggøres, i hvilket omfang momsnedsættelsen kan blive  

 selvfinansierende.
 Med det stærke fokus, der er på de amtslige udgifter, vil  

 det her foreslåede udredningsarbejde kunne bidrage til at finde potentielle  

 besparelser i amterne.
Sundhed defineres som et vedvarende fysisk, psykisk og  

 socialt velvære.
Det er vigtigt at forstå, at der er en nær sammenhæng mellem  

 disse tre sider af menneskets tilværelse.
En forudsætning for at øge  

 menneskers  

 sundhed er, at der gøres en indsats for at forbedre tilværelsens fysiske,  

 psykiske og sociale vilkår.
Dette opnås ikke alene ved at give borgerne  

 adgang  

 til billigere medicin.
Men medicin er desværre ofte en forudsætning for, at  

 sygdomme kan behandles.
Og behandling af disse lægemiddelkrævende sygdomme er  

 ofte forudsætningen for, at man er i stand til at passe et arbejde.
En fast  

 tilknytning til arbejdsmarkedet er endvidere en vigtig betingelse for, at man  

 kan fungere socialt.
Dansk Folkeparti mener, at folkesundheden skal forbedres i  

 Danmark.
Sygefraværet skal reduceres, og den enkelte borger skal vide, at  

 Folketinget gør sit yderste for at sikre, at alle borgere i dette land   

 uanset  

 indtægt  får adgang til medicinsk behandling.  

    

  

 Dette beslutningsforslag vil, hvis det vedtages, kunne virke som et ikke  

 uvæsentligt bidrag til forbedring af folkesundheden.
6. EU-reglerne på området EUs momsregler er reguleret af Rådets sjette direktiv af  

 17. maj 1977. Direktivets artikel 12, stk. 3, litra a, fastslår:
»  

 Merværdiafgiftens normalsats fastsættes af  

 hver enkelt medlemsstat som en procentsats af beskatningsgrundlaget og skal  

 være ens for levering af goder og for levering af tjenesteydelser.
Fra den 1.  

 januar 2001 til den 31. december 2005 må denne procentsats ikke være mindre  

 end  

 15 %   Medlemsstaterne kan ligeledes anvende en eller to reducerede satser.  

 Disse satser fastsættes som en procentsats af beskatningsgrundlaget, som ikke  

 må være mindre end 5 %, og de må kun anvendes på levering af de kategorier af  

 goder og tjenesteydelser, som er anført i bilag H.« Af bilag H til Rådets sjette direktiv, se bilag 3, som der  

 er refereret til i direktivet, fremgår det, at lægemidler er blandt de  

 kategorier, hvor den reducerede procentsats kan anvendes.
Det er således ikke muligt helt at momsfritage medicin,  

 herunder receptpligtige lægemidler, uanset at sundhedsydelser som  

 lægebehandling, sygehusbehandling m.v. er helt fritaget for moms efter den  

 generelle bestemmelse i direktivets artikel 13 A.
Der er enkelte EU-lande,  

 der  

 har en momssats for medicin på 0 pct.
Men det skyldes, at de pågældende lande  

 har særlige overgangsregler på medicinområdet.
 Der henvises til bilag 1 til beslutningsforslaget, hvor  

 momssatserne for medicin i de enkelte EU-lande samt Norge er optrykt, og  

 bilag  

 3, som er en liste over de varer og tjenesteydelser, hvor den reducerede  

 momssats kan anvendes.
Af bilag 1 fremgår flere landes reducerede momssats på  

 medicin.
Dette gør sig gældende for Belgien, Finland, Frankrig, Grækenland,  

 Holland, Italien, Luxembourg, Portugal og Spanien.
I Sverige og England er  

 der  

 ikke moms på receptpligtig medicin.
7. Indvendinger mod momsnedsættelse i forbindelse  

 med behandling af beslutningsforslag nr.
B 159, 2000-01 I beslutningsforslaget opfordrede Folketinget regeringen  

 til at fremsætte lovforslag om at nedsætte momssatsen på receptpligtig  

 medicin  

 til 5 pct. med virkning fra den 1. januar 2002.
Nedenstående er et uddrag af debatten i Folketingssalen i  

 forbindelse med førstebehandlingen af beslutningsforslaget den 10. maj 2001.  

 Forslaget var til 2. behandling den 30. maj 2001. Der var ikke stillet  

 ændringsforslag, og ingen bad om ordet.
Ved afstemningen stemte 7 for (DF og  

 Mogens Andreasen (UP)) og 93 imod (S, V, KF, SF, CD, RV, KRF og Kim Behnke  

 (UP)).
Skatteministeren (Frode Sørensen, S) »Forslagsstillerne  

 argumenterer for, at medicin er for dyrt for forbrugerne i Danmark bl.a. på  

 grund af momsens højde.
Imidlertid er det vigtigt at holde sig for øje, at  

 den  

 del af prisen, forbrugerne betaler, afhænger af en række faktorer.
Ud over  

 prisen fra fabrikken afhænger den af avancer, momssatsens størrelse og af  

 tilskuddets størrelse, fordi vi i Danmark jo netop har anvendt tilskudformen  

 for at nedsætte forbrugernes egenbetaling.« Ministeren argumenterede endvidere med, at en  

 momsnedsættelse i sig selv ikke gør det muligt at sammenligne medicinpriserne  

 med priserne i de andre EU-lande, idet en sådan sammenligning vil kræve, at  

 forbrugerne:
»kender alle de  

 faktorer, som prisen afhænger af, herunder såvel tilskuddets omfang som  

 momssatsernes størrelse og det ikke kun i Danmark, men i resten af Europa.
En  

 dansk nedsættelse af momsen vil ikke umiddelbart give forbrugerne denne  

 viden.  

 Regeringen ønsker ikke at anvende differentieret moms til at fremme bestemte  

 formål, og jeg må derfor på regeringens vegne afvise forslaget.« Sandy Brinck (S) Socialdemokratiets ordfører udtalte, at hendes partis  

 holdning var at sikre, at de borgere, der har store udgifter til medicin,  

 støttes via offentlige tilskud.
Det var endvidere hendes partis opfattelse at  

 differentierede momssatser vil føre til øget bureaukrati.
Hun tvivlede  

 desuden  

 på, at en momsnedsættelse ville komme forbrugerne tilgode, idet:
»Medicinproducenterne  

 sætter deres pris ud fra, hvad markedet kan bære.
Hvis vi satte momsen ned,  

 ville den reduktion næppe komme forbrugerne til gode, men ryge direkte i  

 producenternes lommer  På den baggrund kan Socialdemokratiet ikke støtte det  

 fremsatte beslutningsforslag.« Kim Andersen (V) På Venstres vegne tilkendegav Kim Andersen, at hans parti  

 havde sympati med målsætningerne i Dansk Folkepartis forslag, men at:
»Et skift til  

 differentieret moms vil   medføre anselige administrative besværligheder.
I  

 stedet for én momssats skal forskellige varegrupper nu pludselig  

 kategoriseres  

 efter deres specifikke sats.
Det er alt andet lige mere krævende i  

 administrationsmæssig henseende, og det vil føre til et større  

 ressourceforbrug.
Et andet problem med differentieret moms og manglende  

 gennemsigtighed på det hjemlige marked er, at når der arbejdes med  

 forskellige  

 momssatser, vil forbrugernes fornemmelse af prisniveau og prisudvikling blive  

 mindre nuanceret.« Kim Andersen anførte desuden, at:
»Ved at tiltræde et  

 skattepolitisk princip om differentieret moms åbnes der op for en Pandoras  

 æske  

 i fordelingspolitisk henseende.
I dag er der sympatisk momsnedslag på  

 receptpligtig medicin, i morgen kan det betyde et knap så sympatisk  

 momsnedslag  

 eller måske en momsstigning, der berører en anden gruppe i samfundet.
Det er  

 ikke en udvikling vi i Venstre ønsker at bidrage til.« Aage Frandsen (SF) Gjorde opmærksom på, at SF ikke er imod differentierede  

 momssatser, men på dette område ser SF hellere, at der gives tilskud til  

 forbrugerne i stedet for lavere momssatser, bl.a. fordi der er usikkerhed om,  

 hvem der får gavn af den reducerede momssats:
»Er det brugerne, der  

 vil få gevinsten af det? Er det procucenterne?« Vibeke Peschardt (RV) »Der er tale om et  

 forslag, der umiddelbart lyder tiltalende og besnærende, men efter vores  

 opfattelse er det langt bedre at give direkte tilskud til medicin end at  

 komplicere skattesystemet med særordninger.
Derfor gives der også allerede i  

 dag tilskud til receptpligtig medicin.
Det er langt mere gennemskueligt at  

 have  

 et system, hvor man støtter gode formål, end et system med et morads af  

 skatterabatter og fradragsmuligheder.«  

  

 Med disse bemærkninger afviste Det  

 Radikale Venstre forslaget.
Det er Dansk Folkepartis opfattelse, at de indvendinger,  

 der blev anført mod beslutningsforslaget i 2001, ikke er holdbare.
Det er for  

 det første langt lettere at administrere en lavere momssats end at  

 administrere  

 de i forvejen meget komplicerede tilskudsordninger, der er ændret flere gange  

 med få års mellemrum.
Det er dernæst usandsynligt, at der  med den  

 stærkt  

 overvågede prisdannelse, der består på dette område  vil kunne ske en  

 væsentlig forrykkelse af prissammensætningen til producenternes,  

 grossisternes  

 eller detailleddets fordel, hvis momsen nedsættes.
Erfaringer fra udlandet  

 tyder ikke på dette.
Afgørende er imidlertid også, at lægemiddelindustrien  

 udtrykkeligt har afgivet erklæring over for myndighederne, ved hvilken  

 industrien har forpligtet sig til ikke at hæve priserne over det i  

 lovgivningen  

 definerede gennemsnit på tilskudsberettiget medicin.
Det betyder i praksis,  

 at  

 det i langt de fleste tilfælde slet ikke ville være muligt at vælte priserne  

 over på forbrugerne, selv om industrien eventuelt forsøgte på det.  

 Industriens  

 erklæring trådte i kraft i juni 2001, og foreløbig er erklæringen forlænget  

 frem til sommeren 2005. Dansk Folkeparti vil selvsagt forvente og forudsætte,  

 at der med industrien kan opnås en tilsvarende aftale eller erklæring, der  

 sikrer forbrugerne mod, at industrien indkasserer en momsnedsættelse.
Det  

 burde  

 ikke være vanskeligt at samarbejde med industrien om dette.
I den forbindelse  

 skal også huskes, at de priser, der lovgives om  og som  

 lægemiddelbranchens  

 tilsagn støtter op om  er AIP, dvs. apotekernes indkøbspris, der er  

 uden moms.  

 Oven på producent- eller grossistprisen kommer apotekernes avance og derefter  

 momsen, som tilsammen benævnes AUP, apotekernes udsalgspris.
 Endelig er der ikke i andre lande særlige vanskeligheder  

 ved at administrere reducerede momssatser på lægemiddelområdet, og der er  

 intet, der taler for, at vi ikke her i landet skulle kunne forvalte en lavere  

 momssats på dette område.  

    

  

 Der er heller  

 ingen særlige afgrænsningsvanskeligheder mellem receptpligtig medicin og  

 anden  

 medicin, allerede fordi apoteket, der behandler recepten, fakturerer  

 medicinen  

 i samme arbejdsgang.
 Under hensyn til, at disse indvendinger er blevet rejst ved  

 den tidligere folketingsbehandling, finder forslagsstillerne det imidlertid  

 relevant, at der  under udvalgsarbejdet med nærværende forslag   

 bliver  

 mulighed for at vurdere såvel indvendingerne som de modargumenter, der her er  

 fremdraget.
8. Forslagets indhold  Udredningsarbejde om  

 konsekvenserne af momsnedsættelse Forslagsstillerne finder det væsentligt, at der med  

 vedtagelsen af dette beslutningsforslag sættes et udredningsarbejde i gang,  

 hvor regeringen pålægges at undersøge og redegøre for mulighederne for  

 nedsættelse af momssatsen  

    

  

 for de  

 receptpligtige lægemidler og herunder kortlægge såvel de sundhedsmæssige som  

 de  

 økonomiske konsekvenser af en momsnedsættelse.
Forslagsstillerne vil opfordre  

 til, at der i arbejdet inddrages sagkyndige personer med kendskab til bl.a.  

 sundhedsøkonomi.
Udredningsarbejdet bør gennemgå forskellige modeller, der  

 spænder fra en mindre nedsættelse af momsen til f.eks. 20 pct. eller 15 pct.  

 til en større momsnedsættelse, hvor satsen nedsættes til 5 pct. eller 10 pct.  

 Udredningen bør kortlægge såvel de statsfinansielle virkninger som de  

 sundhedsøkonomiske virkninger, herunder  

    

  

 samspillet mellem de forskellige områder inden for sundhedsøkonomiens  

 genstandsfelt.
Empiriske undersøgelser i og viden om forholdene i nogle af de  

 EU-lande, der har valgt at anvende lavere momssatser på lægemidler, bør  

 inddrages i udredningen.
Også effekten af, at en markedsandel af en given  

 størrelse kan forventes at gå uden om de danske apoteker, og den betydning,  

 det  

 vil kunne få for opretholdelsen af det danske distributionssystem, bør  

 belyses.  

 Undersøgelsens udgangspunkt bør være, at momsnedsættelsen omfatter alle  

 receptpligtige lægemidler, men den bør også belyse virkningerne, såfremt  

 momsnedsættelsen alene gælder for livsvigtig medicin.
De indvendinger, der fra politisk side har været rejst, bør  

 bedømmes fagligt i udredningsarbejdet.
Endvidere bør også de indirekte  

 fordele  

 ved en sænkning af momsen belyses, herunder mulighederne for at opnå et fald  

 i  

 antallet af sygedage, et mindsket antal sengedage på landets sygehuse og  

 andre  

 afledede besparelser.
Udredningen bør ikke kun belyse de direkte økonomiske  

 konsekvenser, der primært består i et provenutab.
Også de indirekte  

 provenuvirkninger bør analyseres.
 Et grundigt udvalgsarbejde vil  bedre end de politiske  

 fordomme, der har været luftet ved tidligere behandlinger af forslag om  

 momsnedsættelse  kunne skabe et realistisk og sobert  

 beslutningsgrundlag,  

 således at Folketinget formentlig allerede i samlingen 2004-05 har et  

 tilstrækkeligt fundament til at kunne træffe beslutning om nedsættelse af  

 momsen.
 Bilag 1: Momssatser på medicin i de enkelte EU-lande samt  

 Norge.
 Bilag 2: Artikel fra Dagens Medicin den 23. oktober 2003:  

 »Privat firma klar til at bryde apotekermonopol«.
 Bilag 3: Bilag H til Rådets sjette momsdirektiv: »Liste  

 over leveringer af goder og tjenesteydelser, som kan belægges med reducerede  

 momssatser«.
Bilag 1 Momssatser på medicin i de enkelte EU-lande samt  

 Norge Land Moms på medicin England 0-17,5 pct.
Østrig 0-20 pct.
Irland 0-21 pct.
Sverige 0-25 pct.
Frankrig 2,1-5,5 pct.
Luxembourg 3 pct.
Spanien 4 pct.
Portugal 5 pct.
Holland 6 pct.
Belgien 6 pct.
Grækenland 8 pct.
Finland 8 pct.
Italien 10 pct.
Tyskland 16 pct.
Norge 24 pct.
Danmark 25 pct.
 Kilde: EFPIA (European Federation of Pharmaceutical  

 Industries and Associations), The Pharmaceutical Industries in Figures 2003.
Bilag 2 Artikel fra Dagens Medicin Privat firma klar til at bryde apotekermonopol  

  

 Dagens Medicin 23. oktober 2003, 1. sektion, side 5  

  

 Af Lars Fløe Olsen (lfo@dagensmedicin.dk) Danske forbrugere behøver om kort tid ikke længere at gå på  

 apoteket for at købe receptpligtig medicin.
I stedet kan deres læge sende  

 recepten til et nyt firma, som derefter finder præparatet billigst muligt i  

 EU.  

 Få dage efter modtager forbrugeren medicinen med posten til en pris, der kan  

 være op mod 30 pct. lavere end i Danmark.
Det er firmaet Euromedicin, der er  

 klar til at bryde apotekernes monopol på salg af lægemidler med et koncept,  

 der  

 udnytter den gældende lovgivning om varernes fri bevægelighed inden for EU.  

 Euromedicin har fået tildelt et lokationsnummer  det nummer, som et  

 apotek  

 tildeles i Edifact-systemet, som lægen anvender, når recepten sendes  

 elektronisk til apoteket. »Vi mener, at danske forbrugere skal have glæde af  

 de  

 muligheder, som det indre marked giver for køb af lægemidler inden for EU.  

 Samtidig må det være i både forbrugernes og samfundets interesse, at der kan  

 opnås ganske betydelige besparelser, også på originalprodukter, når de købes  

 uden for Danmark,« siger Allan Raft, praktiserende læge og stifter af  

 Euromedicin.
Firmaet er ved at indgå samarbejdsaftaler med en række  

 udenlandske  

 apoteker, der får installeret Edifact-systemet og dermed vil være i stand til  

 at håndtere recepter på præcis samme måde som et dansk apotek.
Når  

 lægemidlerne  

 efterfølgende dumper ind ad brevsprækken til forbrugeren, vil det være med  

 label og indlægssedler på dansk. »Forbrugeren vil ikke  udover  

 tidsfaktoren   

 opleve en forskel, når lægemidlet købes i udlandet.
Modellen kan ikke kan  

 anvendes ved akut sygdom som eksempelvis lungebetændelse eller infektioner,  

 hvor der er brug for antibiotika her og nu.
Men p-piller,  

 rygeafvænningsprodukter  

 og potensfremmende lægemidler er nogle af de varer, som med fordel kan købes  

 i  

 udlandet,« siger Allan Raft.
Udsigt til stor forretning Oprindelig var forretningsideen bag Euromedicin at give  

 danskerne et tilbud om at købe den billigste ikke-tilskudsberettigede  

 medicin,  

 f.eks. p-piller.
Men efter at regeringen har nedsat et udvalg, der skal  

 kulegrave det danske tilskudssystem  herunder undersøge muligheden for  

 at købe  

 tilskudsberettiget receptpligtigt medicin i udlandet, ser Euromedicin endnu  

 større muligheder. »Danske forbrugere må leve med et meget reguleret system,  

 når det gælder køb af lægemidler.
Det er med til at fastholde et højt  

 prisniveau, og derfor ser vi frem til, at politikerne reelt åbner det indre  

 marked, således at forbrugerne får adgang til de bedste lægemidler til den  

 billigste pris,« siger Allan Raft.
I Forbrugerrådet har politisk-økonomisk  

 medarbejder Gitte Munk ingen betænkeligheder ved køb af lægemidler i  

 udlandet,  

 så længe det foregår gennem en læge, medicinen er godkendt i Danmark   

 og  

 indlægssedlerne er på dansk. »Så længe der ikke kan stilles spørgsmålstegn  

 ved  

 sikkerheden, ser Forbrugerrådet ikke et problem i, at danskerne køber  

 lægemidler i udlandet.
Tværtimod kan det betyde en forbedret konkurrence på  

 det  

 danske marked, og det kan vi kun hilse velkomment,« siger hun.
Paul  

 Bundgaard,  

 formand for Apotekerforeningen, er  ikke uventet  skeptisk over  

 for  

 Euromedicins koncept, som foreningen tvivler på, er lovligt i forhold til  

 apotekerlovgivningen.
Paul Bundgaard mener samtidig, at forbrugerne bliver  

 ladt  

 i stikken, når de ikke personligt har mulighed for at få information om  

 lægemidlet fra en apoteksansat. »Det er kendt viden, at 30 pct. af  

 patienterne  

 har svært ved at håndtere deres receptpligtige medicin.
Spørgsmålet er, om  

 det danske  

 samfund har råd til, at Euromedicin distribuerer medicin uden om apotekerne,  

 med de konsekvenser det kan få for den enkelte patient,« siger han.
Bilag 3 1977L0388 DA 01.07.2003 007.001 96 BILAG H LISTE OVER LEVERINGER AF GODER OG TJENESTEYDELSER,  

 SOM KAN BELÆGGES MED REDUCEREDE MOMSSATSER Ved transponering af nedenstående kategorier til national  

 ret, kan medlemsstaterne, hvor det drejer sig om produkter, anvende Den  

 Kombinerede Nomenklatur til at fastsætte, hvad den pågældende kategori  

 præcist  

 dækker.
Kategori  

 	  

    

 Beskrivelse 1  

 	  

    

 Levnedsmidler og  

 foder (herunder drikkevarer bortset fra alkoholholdige drikkevarer); levende  

 dyr, frø, planter og ingredienser, der normalt er bestemt til anvendelse ved  

 tilberedning af levnedsmidler eller foder; produkter, der normalt er bestemt  

 til at anvendes som supplement til eller i stedet for levnedsmidler og foder.
 2  

 	  

    

 Vandforsyning.
 3  

 	  

    

 Farmaceutiske  

 produkter,som normalt anvendes til sundhedspleje, sygdomsforebyggelse og  

 medicinsk og veterinærmedicinskbehandling, herunder svangerskabsforebyggende  

 produkter og hygiejnebeskyttelsesmidler til kvinder.
 4  

 	  

    

 Medicinsk udstyr,  

 hjælpemidler og andre apparater, der normalt anvendes til at mindske eller  

 behandle handicaps, udelukkende til handicappedes personlige brug, herunder  

 også reparation af sådanne goder, samt børnesæder til biler.
 5  

 	  

    

 Befordring af  

 personer og disses bagage.
 6  

 	  

    

 Levering af bøger,  

 herunder udlån på biblioteker (herunder brochurer, foldere og lignende  

 tryksager, billedbøger, tegne- eller malebøger til børn, trykt eller  

 håndskreven musik, geografiske og hydrografiske kort eller tilsvarende),  

 aviser  

 og tidsskrifter, bortset fra materiale, der udelukkende eller hovedsagelig er  

 reklame.
7  

 	  

    

 Entré til  

 forestillinger, teatre, cirkus, messer, forlystelsesparker, koncerter,  

 museer,  

 zoologiske haver, biografer, udstillinger og lignende kulturelle begivenheder  

 og etablissementer.
Radio- og tv-modtagelse.
 8  

 	  

    

 Tjenester ydet af  

 eller honorarer til forfattere, komponister og udøvende kunstnere.
 9  

 	  

    

 Levering, opførelse,  

 renovering og ombygning af boliger som led i en socialpolitik.
 10  

 	  

    

 Levering af goder og  

 tjenesteydelser, der normalt er bestemt til anvendelse i  

 landbrugsproduktionen,  

 bortset fra kapitalgoder såsom maskiner og bygninger.
 11  

 	  

    

 Ophold på hoteller og  

 lignende etablissementer, herunder ferieophold og udlejning af pladser på  

 campingpladser og pladser til beboelsesvogne.
 12  

 	  

    

 Entré til  

 sportsbegivenheder.
 13  

 	  

    

 Adgang til brug af  

 sportsfaciliteter.
 14  

 	  

    

 Levering af goder og  

 tjenesteydelser fra velgørende organisationer, der af medlemsstaterne er  

 anerkendt som sådanne, og som arbejder med sigte på velfærd og social  

 sikring,  

 medmindre disse leveringer er fritaget i henhold til artikel 13.
 15  

 	  

    

 Begravelsesvirksomhed  

 og ligbrænding samt levering af goder i forbindelse hermed.
 16  

 	  

    

 Lægebehandling,  

 tandlægebehandling og termoterapi, medmindre disse tjenesteydelser er  

 fritaget  

 i henhold til artikel 13.
 17  

 	  

    

 Tjenesteydelser i  

 forbindelse med renholdelse af gader og renovation samt behandling af affald,  

 som ikke ydes af organer, der er omhandlet i artikel 4, stk.5.
