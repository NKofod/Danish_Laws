Bekendtgørelse om  

 uddannelsen til lastvognsmekaniker I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 lastvognsmekaniker.
Uddannelsens mål § 2. Den uddannede lastvognsmekaniker skal  

 selvstændigt kunne vedligeholde og reparere køretøjer  

 over 3.500 kg totalvægt, der kan indregistreres til vare- eller  

 persontransport med eller uden påhængs- eller sættevogn,  

 herunder udskifte nedslidte defekte dele.
Den uddannede skal endvidere kunne  

 vurdere reparationsmuligheder og vejlede om den mest økonomiske  

 reparation ud fra kundens ønsker og forventninger til  

 driftsøkonomi, færdselssikkerhed, køretøjets  

 udseende, brugsværdi og miljøkrav.
Arbejdet udføres under  

 anvendelse af reparationshåndbøger på dansk, fremmedsprog  

 og andre tilgængelige data, herunder forskrifterne for  

 motorkøretøjer, med det for branchen krævede  

 mindsteudstyr.
Arbejdet udføres under iagttagelse af gældende  

 færdselslovgivning, miljø-, sikkerhedskrav og regler om farligt  

 gods.
 Stk. 2. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik, jf.  

 § 14, stk. 2 i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Transportområdet.
 § 4. Uddannelsen varer 4 år, jf. dog  

 § 6.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 35 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af 7 skoleperioder på hver 5 uger, der  

 omfatter grundfag, områdefag, bundne specialefag, valgfri specialefag  

 og valgfag.
De valgfri specialefag kan dog også placeres på andre  

 tidspunkter under hovedforløbet inden sidste skoleperiode.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-5 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet jf.  

 § 9.
 Stk. 2. I grundforløbet skal mindst karakteren 6  

 være opnået i grundfaget Naturfag.
Voksenudannelsesforløb § 6. For personer, der er fyldt 25 år, og
som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen, inklusive eventuelt  

 suppleringskursus, jf. § 7, må ikke overstige 55 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et suppleringskursus jf.  

 erhvervsuddannelseslovens § 16, på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan under suppleringskurset foretage afklaring  

 af elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20, Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse efter anvisningerne i  

 vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Benzin- og dieselmotor  

  

 Begynderniveau  

 Eleven kan udføre almindeligt serviceeftersyn, herunder skifte  

 oliefilter.
Desuden kan eleven udføre kileremsskift og øvrige  

 mindre reparationer på 2- og 4-takts motorer og  

 udstødningssystem.
 2)	Elektriske systemer  

 Begynderniveau
  

 Eleven kan foretage eftersyn på lygter, tegngivningsapparater,  

 viskeranlæg samt øvrige elektriske system på  

 køretøjer.
 3)	Karrosseri  

 Begynderniveau
  

 Eleven kan foretage udskiftning af mindre karrosseridele, opretning af mindre  

 buler og isvejsning af mindre komplicerede karrosseridele på  

 køretøjer.
 4)	Undervogn  

 Begynderniveau
  

 Eleven kan foretage et sikkerhedsmæssigt eftersyn på et  

 køretøjs bremsesystem, transmission samt styretøj i  

 overensstemmelse med specifikationer og lovkrav.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, engelsk, niveau F.
 2)	Materialeforståelse, 1 uge.
 3)	Produktudvikling, produktion og service, 1 uge.
 4)	Salg og service, niveau E.
 5)	Virksomhedslære og innovation, niveau F.
 6)	Miljø, 2 uger.
 7)	Samfundsfag, niveau F.
Stk. 2. De grundfag, der er nævnt i stk. 1, varer i  

 alt 10,5 uger § 11. Undervisningen i områdefag i  

 hovedforløbet har som mål at sætte eleven i stand til,  

 under vejledning, at foretage sikkerhedsmæssige eftersyn, justere og  

 reparere styretøj, hjul, bremser, transmissionssystem og elektriske  

 systemer på køretøjer over 3.500 kg.
Desuden at  

 sætte eleven i stand til, under vejledning, at foretage  

 sikkerhedsmæssige eftersyn, justere og reparere motorer,  

 transmissionssystem, elektriske og hydrauliske anlæg, styretøj  

 og bremser.
Undervisningen omfatter:
1)	Dieselmotor 2)	Elektriske systemer  

 Avanceret niveau
  

 Eleven skal kunne foretage eftersyn, udmåling, fejlfinding og  

 reparation på lade- og starteranlæg til komponentniveau og  

 køretøjets ledningsnet.
3)	Hydrauliske- og trykluftbremser  

 Avanceret niveau  

 Eleven skal kunne foretage eftersyn, kontrol, justering og fejlfinding  

 på køretøjets trykluft- og vacuumforstærkede  

 hydrauliske bremser og køretøjets trykluftbremsystem.
Arbejdet  

 skal omfatte bremsekredsløb, forbindelser, styringer og  

 enkeltdele.  

 Eleven skal kunne foretage en funktionsafprøvning af  

 køretøjets bremsesystem.  

 Eleven skal kunne foretage kontrol, udskiftning, justering og tilpasning af  

 hjullejer.
 4)	Styretøj  

 Avanceret niveau
  

 Eleven skal kunne foretage eftersyn, fejlfinding, reparation og justering  

 på alle styrende hjul, aksler , foraksler, styrebolt, bøsninger,  

 styrehus, styremaskine, styreforbindelser, hjul og dæk.  

 Eleven skal kunne foretage udmåling af styretøjets vinkler og  

 akslernes placering på chassisrammen.
 5)	Transmissionssystemer  

 Avanceret niveau  

 Eleven skal kunne foretage vedligeholdelses- og reparationsarbejder på  

 køretøjers transmissionselementer, herunder kobling/converter,  

 gearkasse, kardanaksel, trækaksler, navreduktion, fordelergearkasse,  

 kraftudtag og differentiale.
 6)	Chassis og mekanisk affjedring  

 Avanceret niveau  

 Eleven skal kunne foretage eftersyn, reparation og justering på  

 chassis, affjedring og opbygning samt foretage akseljustering i forhold til  

 chassisramme og tilkoblingsanordninger i forhold til sætte- og  

 påhængsvogn, ladbeslag og ladlåse.
Stk. 2. Undervisningen i områdefag i hovedforløbet  

 varer i alt 11,2 uger.
Hvert fag varer mindst 1 uge, medmindre andet er  

 særligt angivet.
§ 12. Målene for specialefagene er, at  

 eleven selvstændigt skal kunne foretage sikkerhedsmæssige  

 eftersyn, fejlfinde, justere og reparere motorer, alle elektriske og  

 hydrauliske systemer, alle bremsesystemer og transmissionssystemer på  

 køretøjer over 3.500 kg.
Eleven kan udføre  

 arbejdsprocesser under iagttagelse af gældende miljø- og  

 sikkerhedsbestemmelser.
Stk. 2. Eleven, der efter § 14 stk. 1 nummer 4 skal  

 arbejde med autoruder skal endvidere erhverve Arbejdstilsynets  

 sikkerhedskursus vedrørende arbejde med epoxy og isocyanater.  

 Udstedelse af Epoxybevis skal indeholdes i undervisningen i faget autoruder,  

 jf.
Arbejdstilsynets regler om arbejde med isocyanater og epoxyharpikser samt  

 Arbejdstilsynets regler om personlig sikkerhed.
 § 13. Undervisningen i hovedforløbet  

 omfatter følgende bundne specialefag:
1)	Motorstyring 2)	Elektronik i køretøjer  

 Avanceret niveau
  

  

 Eleven kan foretage justering, fejlfinding, reparation og udmåling  

 på køretøjets elektroniske styresystemer med og uden  

 egendiagnose, herunder gearkasse, elektroniske bremser, luftaffjeddring og  

 infosystemer.
 3)	Bremsesystemer  

 Avanceret niveau
  

 Eleven kan foretage eftersyn, kontrol, justering og fejlfinding på  

 køretøjets/vogntogets trykluftbremsesystem.  

 Arbejdet skal omfatte bremsekredsløb, forbindelser, styringer og  

 enkeltdele herunder elektroniske bremsesystemer.  

 Eleven skal kunne foretage funktionsafprøvning herunder  

 bremseanpasning af det samlede køretøj eller vogntog.
 4)	Luftaffjedring  

 Avanceret niveau  

 Eleven kan foretage eftersyn, reparation, fejlfinding og  

 justering/indstilling på luftaffjedring inkl. niveauventiler.
 Stk. 2. Undervisningen i de i stk. 1 nævnte bundne  

 specialefag varer i alt 5,5 uger.
 § 14. Undervisningen i hovedforløbet  

 omfatter desuden valgfri specialefag inden for følgende  

 områder:
 1)	Hydrauliske anlæg på tunge køretøjer.
 2)	Elektronisk ekstraudstyr vedrørende komfort og sikkerhed.
 3)	Fejlfinding og analysemetoder.
 4)	Særlige kvalifikationskrav vedrørende reparation af  

 tunge køretøjer.
 Stk. 2. Undervisningen i de valgfri specialefag inden for de i  

 stk. 1 nævnte områder varer i alt 2,8 uger.
 Stk. 3. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 4. Skolen fastsætter en frist for valg og omvalg af  

 valgfri specialefag, jf. hovedbekendtgørelsen.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 16. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder både inden for de almene og de fagligt  

 erhvervsrettede kompetenceområder.
Praktikuddannelsen omfatter  

 følgende arbejdsområder og funktioner:
 1)	Fejlfinding, justering, vedligeholdelse, funktionsafprøvning  

 og reparation af køretøjer på over 3.500 kg.
 2)	Anvendelse af branchens almindelige dokumentation og anden data  

 på dansk og fremmedsprog.
 3)	Almindelig kundebetjening.
 § 17. Praktikuddannelsen har følgende  

 mål:
1)	Eleven kan på avanceret niveau fejlfinde, justere,  

 vedligeholde, afprøve og reparere køretøjer over 3.500  

 kg totalvægt under anvendelse af branchens værktøj samt  

 særlige test- og måleudstyr.
Eleven udviser korrekt  

 sikkerhedsmæssig adfærd i omgang med branchens  

 værktøj, materialer og øvrige udstyr.
 2)	Eleven kan på rutineniveau planlægge eget  

 arbejdsforløb samt opsøge, læse og forstå  

 gængs faglig relevant dokumentation.
 3)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
Stk. 2. Praktikuddannelsen er knyttet til enkelte  

 område- og specialefag efter anvisningerne i vejledningen til denne  

 bekendtgørelse § 18. Eleven skal inden aflæggelse af  

 svendeprøven have erhvervet kørekort til køretøj  

 over 3.500 kg. (kategori C) og påhængsvogn over 750 kg. (kategori  

 E). Det faglige udvalg kan i særlige tilfælde dispensere fra  

 dette krav.
Eleven skal begynde på køreundervisningen ved  

 uddannelsens start eller umiddelbart efter det fyldte 18. år.  

 Praktikvirksomheden vælger kørelærer og er forpligtet til  

 at udrede omkostningerne inden for nærmere fastsatte rammer for elever,  

 der ikke forud for uddannelsen har erhvervet de pågældende  

 kørekort, i det eleven inden praktikuddannelsens udløb skal  

 betale eventuelle omkostninger ud over rammerne, jf. vejledningen.
 Uddannelsesbog m.v.
 § 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 20. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver (eksamen) m.v.
§ 22. I den sidste skoleperiode afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 23. Den skriftlige prøve består af  

 opgaver inden for grundfag, områdefag og specialefag.
Som  

 hjælpemidler må anvendes personlige notater samt elektronisk  

 eller anden relevant tilgængelig faglitteratur.
Prøven skal  

 løses inden for 3 klokketimer.
§ 24. Den praktiske prøve,  

 værkstedsopgaven, afholdes i sidste skoleperiode.
Opgaven består  

 af typiske opgaver for lastvognsbranchen og omfatter adskillelse,  

 fejlfinding, justering, funktionsafprøvning og udskiftning, montering  

 og afprøvning, som eleven udfører i forbindelse med  

 skoleundervisningen.
Eleven skal løse opgaverne inden for i alt 12  

 klokketimer.
Stk. 2. Opgaverne fordeles på eleverne efter  

 lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven  

 anses for færdigudført, når eleven melder klar, og  

 værktøj m.v. er rengjort og på plads.
 Stk. 3. Læreren og censorerne skal være til stede  

 under udførelsen af den praktiske prøve.
 § 25. Ved bedømmelsen af den skriftlige  

 prøve giver læreren og de to censorer samlet en karakter  

 på grundlag af en votering . I vurderingen lægges der vægt  

 på elevens kompetencer som angivet i målene for uddannelsen.
 Stk. 2. Ved bedømmelsen af opgaveløsningerne ved  

 den praktiske prøve giver læreren og de to censorer samlet en  

 karakter på grundlag af en votering for hvert af følgende  

 kriterier:
 1)	Teknisk faglige kompetencer.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
Stk. 3. Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af delkarakteren for den  

 skriftlige prøve og de to givne delkarakterer for den praktiske  

 prøve.
For at bestå eksamen kræves desuden, at  

 delkarakteren for den skriftlige prøve og gennemsnittet af de to givne  

 delkarakterer for den praktiske prøve hver for sig er mindst 6.
Stk. 4. Den beregnede karakter som nævnt i stk. 3  

 udgør eksamenskarakteren.
Eleven meddeles eksamensresultatet af skolen  

 og de to censorer i forlængelse af prøven.
Skolen indsender  

 oplysningerne om elevens karakter, som er givet efter stk. 1 og 2, til  

 det faglige udvalg.
Det faglige udvalg kan udarbejde et skema til dette  

 formål.
Sygeeksamen og ny eksamen (eller prøve) § 26. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve i den  

 prøve, hvor karakteren i den første prøve er under 6,  

 henholdsvis »Ikke bestået« eller »Ikke godkendt«.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført. jf. stk. 2 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven skal have opnået karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hovedforløbet.
 2)	Eleven skal have opnået karakteren 6 i hvert enkelt  

 områdefag og specialefag i hovedforløbet.
 3)	Den i § 22 omtalte eksamen (svendeprøven) skal  

 være bestået.
 Stk. 3. Skolebeviset skal indeholde:
 1)	Betegnelse for uddannelsen.
 2)	Angivelse af de enkelte grundfag med angivelse af de opnåede  

 prøve- eller standpunktskarakterer samt det beregnede gennemsnit  

 heraf.
 3)	Angivelse af de enkelte områdefag og specialefag med angivelse  

 af de opnåede karakterer.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
§ 29. Når skoleundervisningen er  

 gennemført, udsteder skolen et skolebevis til eleven.
Skolen sender  

 samtidig en kopi af skolebeviset til praktikvirksomheden og til det faglige  

 udvalg.
Uddannelsesbevis § 30. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 483  

 af 15. juni 1995 om lastvogns-, entreprenørmaskin- og  

 landbrugsmaskinuddannelsen.
 Stk. 3. Den i stk. 2. nævnte bekendtgørelse  

 finder dog anvendelse for elever, der har gennemført 3. skoleperiode  

 på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb Mekanik, transport og logistik, herunder de  

 uddannelsesspecifikke områdefag:
 1)	Auto- og autoelektrouddannelsen.
 2)	Cykel- og motorcykeluddannelsen.
 3)	Flymekanikeruddannelsen.
 4)	Karrosserismedeuddannelsen.
 5)	Lastvogns-, entreprenør- og  

 landbrugsmaskinuddannelsen.
