 I medfør af § 5 i lov nr. 98 af 12. marts 1980 om skibes sikkerhed m.v.  

 fastsættes:
§ 1 Stk. 1.  De sikkerheds- og sundhedsmæssige forhold,  

 hvorunder arbejdet om bord i skoleskibe, lejrskoleskibe m.v. skal udføres,  

 skal være i overensstemmelse med de for hvert enkelt skib af direktøren for  

 statens skibstilsyn fastsatte vilkår.
 Stk. 2.  For de i medfør af § 2 i lov nr. 70 af 15.  

 marts 1967 om søfartsuddannelse med senere ændringer godkendte skoleskibe  

 gælder de herom fastsatte særlige regler.
§ 2 Kontrollen med, at de af direktøren for statens skibstilsyn i medfør af §  

 1 fastsatte vilkår er opfyldt, udøves af statens skibstilsyn i samarbejde med  

 de berørte statslige og kommunale myndigheder.
§ 3 I tvivlstilfælde afgør direktøren for statens skibstilsyn, om et skib er  

 omfattet af nærværende bekendtgørelse.
§ 4 Den, der undlader at efterkomme et i medfør af denne bekendtgørelse  

 udstedt påbud, kan i medfør af § 28 i lov nr. 98 af 12. marts 1980 om skibes  

 sikkerhed m.v. straffes med bøde eller hæfte.
§ 5 Bekendtgørelsen træder i kraft ved offentliggørelsen i Lovtidende.
