 Danmark har den 15. december 1982 tiltrådt en i Washington, D.C., den 7.  

 september 1977 udfærdiget protokol til traktaten af samme dato mellem  

 Amerikas forenede Stater og Panama om Panama-kanalens varige neutralitet og  

 drift.
 Protokollen har følgende ordlyd:
Protokol til Traktaten om Panama-kanalens varige neutralitet og drift Idet opretholdelsen af Panama-kanalens neutralitet er betydningsfuld, ikke  

 alene for Amerikas forenede Staters og Republikken Panamas handel og  

 sikkerhed, men tillige for den vestlige halvkugles fred og sikkerhed og  

 verdenshandelen; Idet det neutralitetsregime, som Amerikas forenede Stater og Republikken  

 Panama er enedes om at opretholde, vil sikre varig adgang til Kanalen for  

 fartøjer fra alle nationer på grundlag af fuld lighed; og Idet nævnte effektive neutralitetsregime vil udgøre den bedste beskyttelse  

 af Kanalen og sikre undladelse af nogen fjendtlig handling mod den; Er de kontraherende parter til denne protokol blevet enige om følgende:
Artikel I De kontraherende parter anerkender herved det varige neutralitetsregime  

 for Kanalen, der er fastlagt i Traktaten om Panamakanalens varige neutralitet  

 og drift og tilslutter sig dens formål.
Artikel II De kontraherende parter er enige om at iagttage og respektere Kanalens  

 varige neutralitetsregime i krigstid såvel som i fredstid og at sikre, at  

 fartøjer under deres flag nøje iagttager de gældende regler.
Artikel III Denne Protokol skal være åben for tiltrædelse af alle verdens stater og  

 skal træde i kraft for hver enkelt stat på tidspunktet for deponering af dens  

 tiltrædelsesinstrument hos Generalsekretæren for Organisationen af  

 Amerikanske Stater.
Den 7. september 1977 undertegnede Amerikas forenede Stater og Panama i  

 Washington, D.
C., et aftalekompleks vedrørende Panama-kanalen, hvorved  

 samtlige tidligere aftaler om Kanalen ophævedes.
 En af aftalerne, Panama-kanaltraktaten, fastlagde nye retningslinier for  

 Kanalens drift, vedligeholdelse og forsvar indtil den 31. december 1999,  

 hvorefter Panama vil overtage det fulde ansvar for disse anliggender.
En anden af aftalerne var traktaten om Panama-kanalens varige neutralitet  

 og drift.
I traktaten erklæres Panamakanalen neutral med henblik på, at den  

 såvel i fredstid som i krigstid skal forblive åben for fredelig gennemsejling  

 af alle nationers skibe.
For at sikre sig andre landes tilslutning til  

 traktatens neutralitetsprincipper bekendtgjorde Amerikas forenede Stater og  

 Panama ved samme lejlighed, at enhver stat ved at tiltræde en særlig protokol  

 kunne tilslutte sig disse principper.
Protokollen ville være åben for  

 tiltrædelse fra den dato, da traktaten trådte i kraft (den 1. oktober 1979).
Danmarks tiltrædelsesinstrument deponeredes hos Generalsekretæren for  

 Organisationen af Amerikanske Stater i Washington, D.
C., den 15. december  

 1982, hvorefter protokollen i medfør af artikel III trådte i kraft samme dag  

 for Danmarks vedkommende.
Pr. 30. december 1982 havde foruden Danmark følgende lande tiltrådt  

 protokollen: Bolivia, Chile, Costa Rica, Egypten, Guatemala, Honduras,  

 Republikken Korea, Malawi, Nicaragua, Norge, Philippinerne, St.
Vincent og  

 Grenadinerne, El Salvador, Spanien, Storbritannien, Taiwan (Formosa) (* 1),  

 Tunesien, Venezuela og Vietnam.
