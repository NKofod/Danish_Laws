Vedtaget af Folketinget ved 3. behandling den 22. april 2004 Forslag til Lov om ændring af lov om patienters  

 retsstilling (Selvbestemmelse over biologisk materiale, der er afgivet  

 i forbindelse med behandling) § 1 I lov nr. 482 af 1. juli 1998 om patienters  

 retsstilling foretages følgende ændringer:
 1.  

  

 I  

  

 § 2, stk. 1,  

  

 indsættes efter  

 »lovgivningen«: », jf. dog stk. 2«.
 2.  

  

 I  

  

 § 2  

  

 indsættes som  

  

 stk. 2:
»Stk. 2.  

  

 Lovens  

 kapitel 3 b, § 33 og § 34, stk. 4, gælder for personer,  

 der  

 til private virksomheder afgiver biologisk materiale til opbevaring eller  

 lægemiddelproduktion m.v., og for de private virksomheder, der modtager det  

 biologiske materiale.« 3.  

  

 Efter  

 § 18 indsættes:
»Kapitel 3 a Selvbestemmelse over biologisk materiale, der er  

 afgivet i forbindelse med behandling Forholdet til anden lovgivning § 18 a.  

  

 Medmindre andet følger af anden lovgivning, gælder reglerne i §§ 18 b-18  

 g.
Vævsanvendelsesregisteret § 18 b.  

  

 En patient kan beslutte, at biologisk materiale, som patienten afgiver eller  

 har afgivet i forbindelse med behandling, kun må anvendes til behandling af  

 den  

 pågældende og til formål, der har en umiddelbar tilknytning hertil.  

 Patientens  

 beslutning registreres i Vævsanvendelsesregisteret, jf. stk. 2.
Stk. 2.  

  

 Indenrigs-  

 og sundhedsministeren opretter Vævsanvendelsesregisteret til registrering af  

 beslutninger truffet efter stk. 1. Ministeren fastsætter nærmere regler  

 om  

 registerets indretning og drift, herunder udformning af registreringsblanket,  

 registreringsform og vedligeholdelse m.v.
Ministeren fastsætter endvidere  

 regler om betingelserne for myndigheders og andres adgang til oplysninger i  

 registeret.
 Stk. 3.  

  

 En patient  

 kan tilbagekalde sin beslutning efter stk. 1 ved at framelde sig  

 registeret.
 Stk. 4.  

  

 Den  

 sundhedsperson, der er ansvarlig for opbevaring af biologisk materiale, er  

 forpligtet til at søge oplysninger i registeret, hvis opbevaret biologisk  

 materiale ønskes anvendt til andet end behandling af patienten og formål, der  

 har en umiddelbar tilknytning hertil.
Opbevaring og videregivelse af afgivet biologisk  

 materiale § 18 c.  

  

 Indenrigs- og sundhedsministeren kan efter indhentet udtalelse fra  

 Datatilsynet  

 fastsætte nærmere regler om opbevaring af biologisk materiale, som en patient  

 har afgivet i forbindelse med behandling.
 § 18 d.  

  

 Indenrigs- og sundhedsministeren kan efter indhentet udtalelse fra  

 Datatilsynet  

 fastsætte regler om betingelserne for videregivelse til tredjelande af  

 biologisk materiale, som en patient har afgivet i forbindelse med behandling.
 § 18 e.  

  

 Biologisk materiale, som en patient har afgivet i forbindelse med behandling,  

 kan videregives til en forsker til brug for et konkret biomedicinsk  

 forskningsprojekt, såfremt der er meddelt tilladelse til projektet efter lov  

 om  

 et videnskabsetisk komitésystem og behandling af biomedicinske  

 forskningsprojekter,  

 medmindre patienten har fået registreret en beslutning efter § 18 b,  

 stk. 1, i Vævsanvendelsesregisteret.
Ret til destruktion § 18 f.  

  

 En patient kan kræve, at biologisk materiale, som patienten har afgivet i  

 forbindelse med behandling, skal destrueres.
 Stk. 2.  

  

 Destruktion  

 efter stk. 1 kan dog afslås, hvis patientens interesse i at få  

 destrueret  

 det biologiske materiale findes at burde vige for afgørende hensyn til  

 offentlige eller private interesser.
 Stk. 3.  

  

 Den  

 sundhedsperson, der er ansvarlig for opbevaring af det biologiske materiale,  

 afgør, hvorvidt destruktion skal finde sted, jf. stk. 2. Skal  

 destruktion  

 finde sted, er sundhedspersonen forpligtet til at sørge herfor.
 Stk. 4.  

  

 Er det  

 biologiske materiale videregivet, har den person, der herefter er ansvarlig  

 for  

 opbevaring af det biologiske materiale, tilsvarende de forpligtelser, som er  

 nævnt i stk. 3.
Stk. 5.  

  

 Den  

 sundhedsperson, der har indsamlet det biologiske materiale i forbindelse med  

 behandling, eller den, som har overtaget sundhedspersonens funktion, er  

 forpligtet til at underrette den tredjemand, hvortil det biologiske materiale  

 er videregivet, hvis patienten ønsker materialet destrueret.
Dette gælder dog  

 ikke, hvis underretningen viser sig umulig eller er uforholdsmæssigt  

 vanskelig.
Ret til udlevering § 18 g.  

  

 Biologisk materiale, som en patient har afgivet i forbindelse med behandling,  

 skal efter anmodning udleveres til patienten, hvis den pågældende kan  

 godtgøre  

 en særlig interesse heri.
 Stk. 2.  

  

 Udlevering  

 efter stk. 1 kan afslås, hvis patientens interesse i at få udleveret det  

 biologiske materiale findes at burde vige for afgørende hensyn til offentlige  

 eller private interesser.
 Stk. 3.  

  

 Den  

 sundhedsperson, der er ansvarlig for opbevaring af det biologiske materiale,  

 afgør, hvorvidt udlevering skal finde sted, jf. stk. 1 og 2. Skal  

 udlevering finde sted, er sundhedspersonen forpligtet til at sørge herfor.
 Stk. 4.  

  

 Er det  

 biologiske materiale videregivet, har den person, der herefter er ansvarlig  

 for  

 opbevaring af det biologiske materiale, tilsvarende de forpligtelser, der er  

 nævnt i stk. 3.
Stk. 5.  

  

 Den  

 sundhedsperson, der har indsamlet det biologiske materiale i forbindelse med  

 behandling, eller den, som har overtaget sundhedspersonens funktion, er  

 forpligtet til at underrette den tredjemand, hvortil det biologiske materiale  

 er videregivet, hvis patienten ønsker materialet udleveret.
Dette gælder dog  

 ikke, hvis underretningen viser sig umulig eller er uforholdsmæssigt  

 vanskelig.
Kapitel 3 b Aftale om biologisk materiale, der afgives til  

 private virksomheder med henblik på opbevaring eller lægemiddelproduktion  

 m.v.
Forholdet til anden lovgivning § 18 h.  

  

 Medmindre andet følger af anden lovgivning, gælder reglerne i  

 § 18 i.
Skriftlig aftale § 18 i.  

  

 En privat virksomhed, der indsamler biologisk materiale med henblik på  

 opbevaring eller lægemiddelproduktion m.v., skal sikre, at der foreligger en  

 skriftlig aftale mellem den person, der afgiver det biologiske materiale, og  

 virksomheden.
Aftalen skal underskrives af begge parter.
 Stk. 2.  

  

 Aftalen som  

 nævnt i stk. 1 skal som minimum indeholde oplysninger om følgende:
 1)  

 	  

    

 Formål med indsamling  

 og opbevaring af det biologiske materiale.
 2)  

 	  

    

 Hvorledes det  

 biologiske materiale vil blive opbevaret, og længden af opbevaringstiden m.v.
 3)  

 	  

    

 De betalingsmæssige  

 forhold, muligheder for opsigelse af aftalen, konsekvenser af misligholdelse  

 af  

 aftalen m.v.
 4)  

 	  

    

 Hvorledes der skal  

 forholdes med det biologiske materiale i tilfælde af, at virksomheden  

 ophører,  

 herunder hvorvidt det biologiske materiale fortsat kan opbevares.
 5)  

 	  

    

 Den private  

 virksomhed, herunder om selskabs- og ejerforhold, ansvarsforhold m.v.
Stk. 3.  

  

 Indenrigs-  

 og sundhedsministeren kan fastsætte nærmere bestemmelser om, hvilke  

 yderligere  

 oplysninger aftalen efter stk. 1 skal indeholde.« 4.  

  

 I  

  

 § 34  

  

 indsættes som  

  

 stk. 2-4:
 »Stk. 2.  

  

 Den, der  

 anvender biologisk materiale i strid med en beslutning, der er registreret i  

 henhold til § 18 b, stk. 1, straffes med bøde eller fængsel indtil  

 6  

 måneder.
 Stk. 3.  

  

 Den, der  

 videregiver biologisk materiale i strid med § 18 e, straffes med bøde  

 eller fængsel indtil 6 måneder.
Stk. 4.  

  

 Den, der  

 tilsidesætter bestemmelserne i § 18 i eller bestemmelser fastsat  

 med  

 hjemmel heri, straffes med bøde.
Dette gælder dog ikke, hvis bestemmelserne  

 er  

 tilsidesat af afgiveren af biologisk materiale eller den, der handler på  

 dennes  

 vegne.
Der kan pålægges selskaber m.v. (juridiske personer) strafansvar efter  

 reglerne i straffelovens 5. kapitel.« § 2 Stk. 1.  

  

 Loven træder i kraft den 1. september 2004. Dog træder § 2, stk. 2,  

 §§ 18 h og 18 i og § 34, stk. 4, som indsat ved  

 henholdsvis § 1, nr. 2, 3 og 4, i kraft dagen efter bekendtgørelsen i  

 Lovtidende.
 Stk. 2.  

  

 Loven har  

 virkning for biologisk materiale, der er afgivet efter lovens ikrafttræden,  

 jf.  

 dog stk. 3. Bestemmelser fastsat i medfør af §§ 18 c og 18 d kan  

 dog  

 tillige have virkning for biologisk materiale, der er afgivet før lovens  

 ikrafttræden.
 Stk. 3.  

  

 § 2,  

 stk. 2, §§ 18 h og 18 i og § 34, stk. 4, som  

 indsat ved henholdsvis § 1, nr. 2, 3 og 4, har virkning for aftaler, der  

 er indgået efter disse bestemmelsers ikrafttræden.
§ 3 Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
