 Medlemslandene i Den internationale Union til Beskyttelse af litterære og  

 kunstneriske Værker, som ønsker at tillade en fakultativ Begrænsning i  

 Rækkevidden af Konventionen af 13. November 1908, har i fuld Enighed vedtaget  

 følgende Protokol:
 1. Når et Land uden for Unionen ikke på tilstrækkelig  

 Måde beskytter Værker af Ophavsmænd, som er Statsborgere i et Unionsland, kan  

 Bestemmelserne i Konventionen af 13. November 1908 ikke på nogen Måde  

 begrænse det kontraherende Lands Ret til at indskrænke Beskyttelsen for  

 Værker, hvis Ophavsmænd ved disse Værkers første Udgivelse er Statsborgere i  

 nævnte Land og rent faktisk ikke er bosat i et af Unionslandene.
 2. Den Ret, som er hjemlet de kontraherende Stater ved  

 nærværende Protokol, tilfalder ligeledes enhver af deres oversøiske  

 Besiddelser.
 3. Ingen Indskrænkninger, der finder Sted i Henhold  

 til Stk. 1 ovenfor, må gøre Indgreb i de Rettigheder, som en Ophavsmand måtte  

 have erhvervet til et Værk, der er udgivet i et Unionsland før Iværksættelsen  

 af denne Indskrænkning.
4. De Stater, der i Henhold til nærværende Protokol  

 indskrænker Ophavsmændenes rettigheder, skal give Meddelelse derom til Den  

 svejtsiske Forbundsregering ved en skriftlig Erklæring indeholdende angivelse  

 af de Lande, over for hvilke Beskyttelsen er indskrænket, og af de  

 Indskrænkninger, som Rettighederne for Ophavsmænd, der er Statsborgere i de  

 pågældende Lande, er underkastet.
Den svejtsiske Forbundsregering skal straks  

 give Meddelelse om en sådan Erklæring til alle de andre Unionslande.
5. Nærværende Protokol skal ratificeres, og  

 Ratifikationerne skal deponeres i Bern senest 12 Måneder efter Protokollens  

 Dato.
Den træder i Kraft en Måned efter Udløbet af denne Frist og skal have  

 samme Gyldighed og Varighed som den Konvention, hvortil den knytter sig.
 Til Bekræftelse heraf har Unionslandenes Befuldmægtigede underskrevet  

 nærværende Protokol, hvoraf en bekræftet Kopi skal sendes til Regeringen i  

 hvert af Unionens Lande.
 Udfærdiget i Bern den 20. Marts 1914 i et enkelt Eksemplar, som opbevares  

 i Det svejtsiske Forbunds Arkiv.
