Det fremgår af brev af 9. marts 1998, at der er indgået en  

 aftale mellem DJØF og kommunen om en  

 fratrædelsesgodtgørelse på 1,25 mill. kr. i forbindelse  

 med medlemmets opsigelse til fuld og endelig afgørelse af forholdene  

 omkring hans fratræden.
Godtgørelsen skulle udbetales ved  

 udgangen af marts 1998.
Direktoratet fandt, at godtgørelsen skulle medføre fradrag i  

 medlemmets ret til dagpenge, han havde derfor først ret til dagpenge  

 den 18. december 1999. Direktoratet henviste til § 2 i bekendtgørelse  

 nr. 966 af 1. december 1994 og fandt, at godtgørelsen skulle tjene som  

 forsørgelsesgrundlag, jf. dansk rets almindelige princip om  

 dobbeltforsørgelse.
Direktoratet henviste yderligere til praksis  

 på området.
 I sagen er der yderligere rejst det spørgsmål, om  

 ovennævnte bekendtgørelse har den fornødne hjemmel i §  

 58, stk. 1, nr. 3, litra a og b i arbejdsløshedsforsikringsloven.
Ankenævnet fandt, at den aftalte  

 fratrædelsesgodtgørelse skulle medfører fradrag i  

 medlemmets ret til dagpenge.
Ankenævnet tiltrådte således  

 direktoratets afgørelse.
 Fratrædelsesgodtgørelse, fradrag  

 i dagpengeret.
Medlemmet meldte sig ledig i arbejdsløshedskassen den 1. april  

 1998. Han havde været ansat som sekretariatschef i kommunen fra den 1.  

 januar 1997 til den 31. marts 1998. På ledighedserklæringen  

 svarede han ja til spørgsmålet, om han selv havde sagt op.  

 Medlemmet henviste herved til et vedlagt brev fra DJØF Der var tale om et brev af 9. marts 1998 fra DJØF til medlemmet,  

 hvoraf det fremgik, at der var indgået en aftale mellem DJØF og  

 kommunen om en fratrædelsesgodtgørelse på 1,25 mio. kr. i  

 forbindelse med medlemmets opsigelse.
 Den 31. august 1998 havde arbejdsløshedskassen truffet  

 afgørelse i sagen.
Det fremgik heraf, at medlemmet var ansat som sekretariatschef i henhold  

 til kapitel 1 i rammeaftale om åremålsansættelse.  

 Ifølge rammeaftalen kunne en åremålsansat afskediges efter  

 ansøgning efter § 25 i tjenestemandsregulativet.
Af § 7, stk. 2, i  

 rammeaftalen om åremålsansættelse fremgik  

 følgende:
 "1) En åremålsansat kan afskediges uansøgt på  

 grund af sygdom eller tjenesteforseelse.
2) En åremålsansat kan afskediges uansøgt af andre  

 årsager inden for et år efter, at åremålsstillingen  

 er tiltrådt.
Afskedigelsen skal meddeles med én måneds  

 varsel og således, at ansættelsesforholdet bringes til  

 ophør senest på årsdagen for tjenestemandens  

 tiltræden af åremålsstillingen.
3) En åremålsansat kan afskediges uansøgt  

 iøvrigt fra et år efter åremålsstillingen er  

 tiltrådt, men forud for åremålets udløb, efter  

 aftale med den forhandlingsberettigede organisation og om vilkårene  

 herfor." På grundlag heraf var der indgået en aftale mellem medlemmet  

 og kommune om, at medlemmet selv opsagde sin stilling til fratræden med  

 udgangen af marts måned 1998. Parterne var enige om, at der til fuld og  

 endelig afgørelse af forholdene omkring medlemmets fratræden  

 blev ydet ham en fratrædelsesgodtgørelse på 1,25 mio. kr.  

 Godtgørelsen skulle udbetales med udgangen af marts 1998.
Arbejdsløshedskassen var herefter af den opfattelse, at  

 fratrædelsesgodtgørelsen på 1,25 mio. kr. skulle  

 træde i stedet for løn.
Dette skyldtes, at udgangspunktet for  

 fratrædelsen var, at medlemmet var berettiget til løn indtil  

 åremålsansættelsens udløb, men ved forhandling via  

 DJØF opnåede medlemmet et beløb på 1,25 mio.  

 kr.
Beløbet skulle derfor medføre fradrag i dagpengene.
Med  

 udgangspunkt i medlemmets seneste lønudbetaling for marts 1998  

 på 57.984,97 kr. havde arbejdsløshedskassen beregnet, at de 1,25  

 mio. kr. dækkede lønudbetaling indtil den 18. december 1999.  

 Medlemmet var derfor først berettiget til dagpenge fra dette  

 tidspunkt.
 I tilslutning til klagen af 18. september 1998 fra DJØF havde  

 advokaten ved brev af 2. oktober 1998 sendt sine bemærkninger til  

 støtte for klagen.
 Advokaten havde blandt andet anført, at:
·  

 	Det kunne efter hans opfattelse ikke antages, at direktoratet i  

 medfør af § 58, stk. 1, nr. 3, litra a og b, i  

 arbejdsløshedsforsikringsloven ved at udstede regler om arbejdes og  

 indtægters betydning for retten til dagpenge havde hjemmel til at  

 fravige den lovhjemlede ret til dagpenge under ledighed.
Dette skyldtes, at  

 hjemmelen i § 58, stk. 1, nr. 3, litra a og b, angik arbejde og  

 indtægter i ledighedsperioden.
 ·  

 	Arbejdsløshedsforsikringslovens § 63 måtte også  

 antages at have gjort op med, i hvilket omfang dagpengeretten bortfaldte,  

 når et medlem var blevet ledig på grund af egen opsigelse.
 ·  

 	Meddelelse fra DfA nr. 21/97 af 9. maj 1997 (om tjenestemand omfattet af  

 tjenestemandslovens regler om rådighedsløn) afvigede efter hans  

 opfattelse ikke fra den hævdede fortolkning, fordi meddelelsen alene  

 handlede om tjenestemand med ret til rådighedsløn.
 Advokaten havde som supplement til arbejdsløshedskassens  

 afgørelse oplyst, at kommunen under forhandlingerne med DJØF  

 afviste, at medlemmet skulle være berettiget til løn frem til  

 åremålsansættelsens udløb den 31. december 2001.  

 Kommunen havde også under forhandlingerne gjort gældende, at to  

 tilbudte stillinger måtte anses for at være passende.
 På trods af DJØFs indsigelser herimod fastholdt kommunen  

 under forhandlingerne, at medlemmet ikke var berettiget til løn til  

 den 31. december 2001, og at de to tilbudte stillinger var passende.
 Dette måtte antages at være grundlaget for den indgåede  

 aftale mellem DJØF og kommunen om medlemmets fratrædelse.
 Advokaten havde endelig oplyst, at medlemmet i henhold til aftalen med  

 kommunen havde valgt at lade 100.000 kr. indbetale som indskud på hans  

 pensionsordning i pensionskasse.
 Den 6. oktober 1998 sendte direktoratet brevet af 2. oktober 1998 fra  

 advokaten til arbejdsløshedskassen med anmodning om en ny vurdering af  

 sagen.
I anledning heraf havde arbejdsløshedskassen den 17. november 1998  

 meddelt, at den efter en ny vurdering af sagen ikke har fundet grundlag for  

 at ændre afgørelsen af 31. august 1998." Direktoratet traf den 4. december 1998 følgende  

 afgørelse:
 "Direktoratet var enig med arbejdsløshedskassen i, at  

 godtgørelsen på 1,25 mio. kr. skulle medføre fradrag i  

 medlemmets ret til dagpenge.
 Medlemmet hvade derfor som udgangspunkt først ret til at få  

 dagpenge den 18. december 1999. De 100.000 kr., som han havde ladet  

 indgå i sin pensionsordning, skulle dog ikke fradrages i retten til  

 dagpenge.
 Direktoratet havde derfor i dag i overensstemmelse hermed bedt  

 arbejdsløshedskassen om på ny at beregne, hvornår  

 medlemmet opnår ret til dagpenge.
 Direktoratet havde også i dag bedt arbejdsløshedskassen om  

 som 1. instans at træffe afgørelse, om medlemmet ved at  

 acceptere et for kort opsigelsesvarsel måtte anses for at være  

 selvforskyldt ledig.
Begrundelse og regler Dagpenge kan kun udbetales til et medlem, som er ledigt, jf. § 57, stk. 1,  

 i arbejdsløshedsforsikringsloven.
 § 58, stk. 1, nr. 3, litra a og b, i arbejdsløshedsforsikringsloven  

 fastsætter, at direktøren for Arbejdsløshedsforsikringen  

 efter forhandling med Landsarbejdsrådet kan fastsætte regler om,  

 hvilken betydning arbejde og indtægt skal have for størrelsen af  

 dagpenge, der udbetales efter lovens § 55, stk. 1 og 2.
 Med hjemmel i denne bestemmelse har direktoratet udsendt  

 bekendtgørelse nr. 966 af 1. december 1994 om fradrag i  

 arbejdsløshedsdagpenge.
 § 2, stk. 1, i denne bekendtgørelse fastsætter, at udbetaling  

 af løn, rådighedsløn mv. medfører fradrag i  

 dagpengene, selv om der ikke udføres arbejde i den periode,  

 udbetalingerne dækker.
 Bestemmelsens stk. 2 fastsætter også, at ydelser, der  

 træder i stedet for de i stk. 1 nævnte ydelser, medfører  

 fradrag i dagpengene.
 Endelig fastsætter bestemmelsens stk. 3, at stk. 1 og stk. 2 skal  

 anvendes både på løbende udbetalinger og udbetalinger af  

 engangsbeløb.
Bestemmelsen i § 2 handler om udbetalinger, der træder i stedet for  

 løn.
Navnet på ydelsen var derfor ikke afgørende i  

 forholdet til udbetaling af dagpenge.
Det var derimod afgørende, om  

 det udbetalte beløb kunne anses for at træde i stedet for  

 løn mv. i en periode.
Indledningsvis bemærkes, at det er direktoratets opfattelse, at der  

 utvivlsomt var hjemmel i arbejdsløshedsforsikringslovens § 58, stk. 1,  

 nr. 3, litra a og b, til at fastsætte reglerne i § 2 i  

 bekendtgørelsen.
Ordene "i ledighedsperioden" gik naturligvis ikke  

 alene på, om den pågældendes indtægt havde relation  

 til tiden før ledighedsperioden, men også på, om  

 indtægten skulle tjene som indtægtsgrundlag eller  

 forsørgelse i ledighedsperioden.
 Fratrædelsesgodtgørelsen havde intet med arbejdsfrie  

 indtægter at gøre, fordi den netop var en del af  

 ansættelsesgrundlaget og kom til udbetaling i tilfælde af, at  

 åremålsansættelsen ikke gennemførtes fuldt ud.
 Direktoratet mente også, at det var væsentligt at se på,  

 hvad formålet med fratrædelsesgodtgørelsen var.  

 Således som rammeaftalen om åremålsansættelse var  

 formuleret, var det åbenbart, at godtgørelsen havde til  

 formål at sikre den åremålsansatte et  

 forsørgelsesgrundlag i en periode, hvis ansættelsesforholdet  

 ikke kunne gennemføres fuldt ud.
Dette var også tilfældet for rådighedsløn til  

 tjenestemandsansatte, der ikke vil tiltræde eller ikke får  

 tilbudt stillinger, der svarede til den tidligere stilling.
Direktoratet  

 forstod derfor ikke, hvorfor advokaten ikke mente at kunne parallelisere til  

 tjenestemænd på rådighedsløn.
Rammeaftalen gav netop  

 mulighed for at sikre de åremålsansatte en stilling, der svarede  

 til tjenestemænds rådighedsløn.
Direktoratet mente derfor,  

 at principperne i Meddelelse fra DfA nr. 21/97 af 9. maj 1997 (  

 tjenestemænd omfattet af tjenestemandslovens regler om  

 rådighedsløn ) måtte anvendes på tilsvarende vis i  

 denne sag.
Som nævnt var det åbenbart, at aftalen om de 1,25 mio. kr,  

 skulle tjene et forsørgelsesgrundlag.
Det var også  

 tilfældet med dagpengene.
Som følge heraf var det også  

 relevant at se på dansk rets almindelige principper om  

 dobbeltforsørgelse.
Dette princip lå også bag bestemmelsen  

 i § 2.
Der findes 3 Meddelelser fra DfA, der behandler dette princip.
Det drejer  

 sig om:
·  

 	nr. 8/89 af 5. april 1989 (spørgsmål om tilbagebetaling af  

 dagpenge for en periode, hvor der samtidig blev udbetalt en  

 fratrædelsesgodtgørelse) ·  

 	nr. 33/91 af 10. september 1991 (Fradrag/tilbagebetaling på grund  

 af godtgørelse for uberettiget bortvisning) ·  

 	nr. 42/91 af 13. december 1991 ( Fradrag i efterlønnen for  

 engangsbeløb, der kommer til udbetaling på grund af  

 efterbetaling af en løbende pension).
Der findes også et par domme, der behandler princippet.
Det drejer  

 sig om:
·  

 	Højesteretsdom af 17. juni 1992 (157/1991) ·  

 	Østre Landsret af 20. marts 1997 (B-3141-95).
 Der var således solid praksis, hvorefter en ydelse i form af  

 løn, erstatning herfor eller lignende, der skulle tjene til  

 forsørgelse af den pågældende, skulle medføre  

 fradrag/tilbagebetaling af dagpenge, da dagpenge også havde til  

 formål at sikre den pågældende en forsørgelse.
 Da pensionsindbetalingerne ikke var omfattet af bekendtgørelsens §  

 2, skulle de 100.000 kr., som medlemmet havde indsat på sin  

 pensionsopsparing i Pensionskassen, ikke medføre fradrag i  

 dagpengene.
Direktoratet havde bedt arbejdsløshedskassen om som 1. instans at  

 træffe afgørelse, om medlemmet ved at acceptere et for kort  

 opsigelsesvarsel måtte siges at være selvforskyldt ledig.
Grunden  

 hertil var, at medlemmets ansættelse løb til udgangen af 2001,  

 men at han fratrådte den 1. april 1998 og accepterede en  

 godtgørelse, der svarer til løn til december 1999.  Der var  

 derfor anledning til, at arbejdsløshedskassen som 1. instans  

 undersøgte dette spørgsmål nærmere.
Der henvises  

 til § 28, stk. 5, i dagældende bekendtgørelse nr. 667 af 10.  

 juli 1996 om rådighed og selvforskyldt ledighed med tilhørende  

 vejledning af 25. november 1996." Medlemmets advokat klagede ved brev af 14. december 1998 over  

 direktoratets afgørelse af 4. december 1998.
 Advokaten anmodede om at få tilsendt kopi af de tre meddelelser og  

 to domme, som direktoratet omtalte i sin afgørelse.
 Advokaten ville efter modtagelsen af dette materiale fremkomme med  

 yderligere bemærkninger i anledningen af direktoratets  

 afgørelse.
 Ved oversendelsen af klagen til ankenævnet den 17. december 1998  

 fastholdt direktoratet den trufne afgørelse.
 Direktoratet bad i brev af 4. december 1998 kassen om at tage stilling  

 til, om medlemmet var selvforskyldt ledig som følge af, at han havde  

 accepteret et forkortet opsigelsesvarsel.
 Arbejdsløshedskassen svarede ved brev af 10. december 1998, at  

 medlemmet ikke skulle pålægges karantæne som selvforskyldt  

 ledig.
 Arbejdsløshedskassen skrev ligeledes til forbundet den 10.december  

 1998, at arbejdsløshedskassen havde lavet en regnefejl ved udregningen  

 af dato for udbetaling, som skulle have været den 17. januar 2000.  

 Arbejdsløshedskassen beklagede fejlen.
 Ved brev af 25. januar 1999 fremkom medlemmets advokat med yderligere  

 bemærkninger til sagen.
 Advokaten anførte blandt andet:
 1) At klagen af 2. oktober 1998 blev fastholdt i sin helhed.
2) At direktoratet havde læst lovens tekst forkert.
Direktoratet  

 fandt at ordene "i ledighedsperioden" i  

 arbejdsløshedsforsikringslovens § 58, stk.1, nr. 3 ikke alene gik  

 på, om den pågældende indtægt havde relation til  

 tiden for ledighedsperioden, men også på, om indtægten  

 skulle tjene som indtægtsgrundlag eller forsørgelse i  

 ledighedsperioden.
 Advokaten fandt denne læsning af loven ubegribelig, da der i det  

 foreliggende tilfælde var tale om en indtægt forud for  

 ledighedsperioden.
 Direktoratet havde i sin afgørelse henvist til rammeaftalen om  

 åremålansættelse og fandt det åbenbart, at  

 godtgørelsen havde til formål at sikre den  

 åremålsansatte et forsørgelsesgrundlag i en periode, hvis  

 ansættelsesforholdet ikke kunne gennemføres fuldt ud.
 Advokaten anførte, at direktoratet tilsyneladende havde henvist til  

 § 5 i rammeaftalen, mens advokaten fandt at den rigtige henvisning  

 måtte være § 6, stk. 1, nr. 3, hvilket blandt andet fremgik af,  

 at § 5 ikke medførte udbetaling af fratrædelsesbeløb i  

 tilfælde, hvor den ansatte selv opsagde ansættelsesforholdet.
Advokaten fandt det i øvrigt ikke åbenbart, at  

 fratrædelsesbeløb i henhold til rammeaftalens § 5 havde til  

 formål at sikre den åremålsansatte et  

 forsørgelsesgrundlag  i en periode, hvor ansættelsesforholdet  

 ikke kunne gennemføres fuldt ud.
Dette fremgik efter advokatens mening  

 allerede af, at fratrædelsesbeløb også blev ydet, hvor  

 ansættelsesforholdet blev gennemført fuldt ud.
Endelig havde  

 fratrædelsesbeløb efter § 5 ikke til formål at sikre  

 forsørgelse i en efterfølgende ledighedsperiode, men var en del  

 af de aftalte særlige vilkår i forbindelse med  

 åremålsanættelse.
 Rammeaftalens § 6, stk. 1 nr. 3 havde heller ikke til formål at  

 sikre Deres klient et forsørgelsesgrundlag efter  

 ansættelseforholdets aftalte ophør.
3) Med hensyn til de afgørelser, som direktoratet henviste til,  

 fandt advokaten, at afgørelserne intet havde med den foreliggende sag  

 at gøre.
Alle fem sager, drejede sig efter advokatens mening om  

 tilfælde, hvor de ydelser, der begrunder fradrag i dagpengene,  

 træder i stedet for udbetalinger med relation til en periode indenfor  

 ledighedsperioden.
 4) Sammenfattende fandt advokaten, at direktoratets afgørelse var  

 et forsøg på  i strid med arbejdsløshedsforsikringslovens  

 regler at nægte ret til udbetaling af dagpenge i anledning af  

 udbetalinger udenfor ledighedsperioden med forbindelse til tidligere  

 ansættelsesforhold, hvor direktoratet vurderede, at den ledige ikke  

 havde noget akut forsørgelsesbehov under ledighed.
 Direktoratet fremsendte den 2. februar 1999 svar på brev af 25.  

 januar.
 Direktoratet oplyste, at direktoratet fortsat var af den opfattelse, at  

 der var hjemmel i arbejdsløshedsforsikringsloven til at  

 fastsætte reglen i § 2 i bekendtgørelse nr. 966 af 1. december  

 1994 om fradrag i arbejdsløshedsdagpenge.
 Direktoratet fandt ikke, at advokaten var kommet med nye faktiske  

 oplysninger eller nye retlige synspunkter af betydning for sagen.
 Direktoratet henviste derfor til afgørelsen af 4. december  

 1998.
 Advokaten fremkom i brev af 4. marts 1999 blandt andet med følgende  

 bemærkninger:
 1) Advokaten havde alene hævdet, at der i § 58, stk. 1, nr. 3 i  

 arbejdsløshedsforsikringsloven ikke var hjemmel til at fastsætte  

 regler om betydningen af arbejde og indtægter udenfor ledighedsperioden  

 og størrelsen af udbetalte dagpenge, og at bekendtgørelsens § 2  

 på denne baggrund og efter sin ordlyd måtte fortolkes  

 således, at den alene fandt anvendelse på indtægter i  

 ledighedsperioden.
 2) Der forelå i begge sager en uløst retstvist mellem  

 arbejdsgiveren og tjenestemanden/ dennes faglige organisation, som i sidste  

 ende kun ville kunne løses ved en domstolsafgørelse.
 Fratrædelsesgodtgørelsen var i begge sager at betragte som  

 den pris vedkommende arbejdsgiver betalte for den ansattes opsigelse af  

 ansættelsesforholdet i en situation, hvor arbejdsgiveren selv var  

 afskåret fra ensidigt at bringe ansættelsesforholdet til  

 ophør.
 Arbejdsløshedskassen og direktoratet havde anset den aftalte  

 fratrædelsesgodtgørelse som en indtægt, der i henhold til  

 § 2 i bekendtgørelse nr. 966 af 1. december 1994 om fradrag i  

 arbejdsløshedsdagpenge begrunder sådant fradrag under ledighed.  

 Advokaten fandt at den valgte løsning var i strid med både  

 lovens og bekendtgørelsens ordlyd samt det forsikringsprincip som  

 arbejdsløshedsforsikringsloven  er baseret på.
 Advokaten fandt yderligere, at faktum var fordrejet i begge sager, for at  

 § 2 i ovennævnte bekendtgørelse kunne anses for opfyldt.  

 Fordrejningen bestod i en beskrivelse af baggrunden for og indholdet af de  

 foreliggende aftaler om betaling af fratrædelsesgodtgørelse, som  

 stred mod aftaleparternes dokumenterede afvigende opfattelses heraf.
 Direktoratet blev hørt og svarede ved brev af 16. marts.
 Direktoratet fandt, at advokaten ikke var kommet med nye faktiske  

 oplysninger eller nye retlige anbringender, der havde betydningen for  

 sagernes afgørelse.
 Direktoratet henholdt sig derfor til begrundelserne i de to  

 afgørelser og til bemærkningerne i brev af 10. december  

 1998.
 Ankenævnet tiltrådte Direktoratet for  

 Arbejdsløshedsforsikringens afgørelse.
