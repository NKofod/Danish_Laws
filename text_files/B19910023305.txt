 I medfør af §§ 20 og 35 i lov nr. 383 af 7. juni 1989, skovloven,  

 fastsættes:
Tilskudsberettigede aktiviteter § 1.  Skov- og Naturstyrelsen kan yde statstilskud til  

 fremme af løvskov ved foryngelse af bevoksninger af løv- eller nåletræ samt  

 til etablering af ydre skovbryn på fredskovspligtige arealer.
 Stk. 2.  Ordningen har til formål at forøge  

 løvtræandelen i de danske skove for at medvirke til, at skovene dyrkes med  

 henblik på både at forøge og forbedre træproduktionen og varetage  

 landskabelige, naturhistoriske, kulturhistoriske og miljøbeskyttende hensyn  

 samt hensyn til friluftslivet.
 Stk. 3.  Tilskud kan ydes til:
Stk. 4.  Skov- og Naturstyrelsen kan tillige yde  

 statstilskud til frembringelse af egnede frø eller planter af løvtræarter og  

 til gennemførelse af forsknings- og udviklingsopgaver til fremme af løvskov.  

 Ansøgninger herom indsendes til Skov- og Naturstyrelsen.
Disse projekter er  

 ikke omfattet af bekendtgørelsens kapitel 2-6.
Ikke-tilskudsberettigede aktiviteter § 2.  Tilskud kan ikke ydes til:
Tilskudsberettigede § 3.  Skov- og Naturstyrelsen kan yde tilskud til  

 private ejere af fredskovspligtige arealer, herunder selskaber, foreninger og  

 fonde (selvejende institutioner).
 Stk. 2.  Tilskud efter stk. 1 kan dog ikke ydes til  

 selvejende undervisnings- eller uddannelsesinstitutioner, der modtager  

 driftstilskud fra det offentlige samt koncessionerede selskaber eller  

 præsteembeder, eller andre institutioner omfattet af Lov nr. 572 af 19.  

 december 1985 om offentlighed i forvaltnignen.
Ansøgning § 4.  Ansøgning om tilskud skal indgives på et særligt  

 skema.
 Stk. 2.  Ansøgningen vedlægges et oversigtskort (f.eks.  

 i målforholdet 1:25.000), der viser arealets lokalisering, og et detailkort  

 (f.eks. i målforholdet 1:5.000), der viser arealets udstrækning.
Stk. 3.  Ansøgningen skal indeholde de oplysninger, der  

 fremgår af ansøgningsskemaet.
Mangelfulde oplysninger kan medføre, at der  

 ikke kan ydes støtte.
 § 5.  Der indsendes et hovedskema for hver ejendom  

 samt et projektskema for hver løvtræbevoksning og eller ydre skovbryn, der  

 ønskes etableret.
 § 6.  Ansøgningen indleveres til den lokale  

 skovlovkreds (statsskovdistriktet). Hvis en ejendom er beliggende i flere  

 skovlovkredse, indleveres ansøgningen til den skovlovkreds, hvor ejendommens  

 hovedmatrikel ligger.
 § 7.  For at komme i betragtning ved den årlige  

 tildeling af tilskud skal ansøgningsskemaer være modtaget af den lokale  

 skovlovkreds senest den 15. juni.
Tilskud § 8.  Skov- og Naturstyrelsen fastsætter størrelsen af  

 tilskud.
 § 9.  Tilskuddet opdeles i to rater, sådan at første  

 rate udbetales, når et projekt er påbegyndt, jf. § 11, og anden rate, når  

 projektet er gennemført, jf. § 12.
 Stk. 2.  Tilsagn om tilskud bortfalder, hvis projektet  

 ikke er påbegyndt, jf. § 11, inden 2 år fra afgivelsen af tilsagn.
Stk. 3.  Et tilplantnings- eller tilsåningsprojekt skal  

 være gennemført senest 8 år efter påbegyndelsen, og et  

 natur-/selvforyngelsesprojekt skal være gennemført senest 16 år efter  

 påbegyndelsen.
I modsat fald bortfalder anden rate af tilskuddet.
Stk. 4.  Såfremt en ejendom har skiftet ejer efter, at  

 Skov- og Naturstyrelsen har givet tilsagn om tilskud, skal den nye ejer  

 skriftligt erklære sig indforstået med de vilkår, der fremgår af  

 ansøgningsskemaet, før tilskudsrater udbetales.
Tilskudsrater udbetales ikke  

 til den tidligere ejer efter et ejerskifte.
Ved ejer forstås den, der er ejer  

 ifølge tingbogen.
 § 10.  Såfremt en fredning, en servitut eller andet  

 fastsætter, at der på en ejendom skal være en bestemt andel løvtræ, nedsættes  

 tilskuddet forholdsmæssigt med denne andel.
Projektets påbegyndelse og gennemførelse § 11.  Tilplantning henholdsvis tilsåning er  

 påbegyndt, når jordbunden på hele projektets areal er forberedt og renset  

 efter lokalitetens forudsætninger, og der jævnt fordelt over arealet er  

 plantet planter henholdsvis sået frø af egnet størrelse og kvalitet.
 Stk. 2.  Natur-/selvforyngelse er påbegyndt, når  

 besåningshugst og eventuel jordbearbejdning svarende til lokalitetens  

 forudsætninger er gennemført på hele projektets areal, og når mindst 5.000  

 planter er fremspiret pr. ha.
 § 12.  Et projekt med tilplantning af bøg som  

 hovedtræart er gennemført, når mindst 4.000 bøgeplanter pr. ha er over 1 m og  

 er jævnt fordelt over arealet.
 Stk. 2.  Et projekt med tilplantning af eg eller ask som  

 hovedtræart er gennemført, når mindst 3.000 ege- henholdsvis askeplanter pr.  

 ha er over 1 m og er jævnt fordelt over arealet.
 Stk. 3.  Et projekt med natur-/selvforyngelse eller  

 tilsåning er gennemført, når mindst 80 pct. af arealet er jævnt dækket med  

 bøge-, ege- eller askeplanter over 1 m.
 Stk. 4.  I opgørelsen af plantetal og af  

 bevoksningsdækning, jf. stk. 1-3, må der indgå op til 10 pct. andre træer end  

 hovedtræarten.
 Stk. 5.  Et projekt med etablering af skovbryn er  

 gennemført, når mindst 3.000 bøge-, ege- eller askeplanter samt buske pr. ha  

 er i god vækst, herunder mindst 500 buske pr. ha og mindst 1.500 træer pr. ha  

 over 1 m.
 § 13.  Modtageren af tilskud skal indberette til  

 skovlovkredsen, såfremt projektet ikke gennemføres som beskrevet i § 12.  

 Indberetningen skal ske inden 2 måneder fra det tidspunkt, hvor det kan  

 konstateres, at projektet ikke kan gennemføres som forudsat, jf. § 9, stk. 3.
Tilsyn § 14.  Miljøministeriet, Skov- og Naturstyrelsen eller  

 skovlovkredsen kan besigtige projekter, der er givet tilskud til.
 Stk. 2.  Besigtigelsen kan gennemføres uden  

 retskendelse, men mod legitimation og så vidt muligt efter forudgående  

 meddelelse til ejeren eller brugeren.
Tilbagebetaling § 15.  Skov- og Naturstyrelsen kan bestemme, at  

 tilskud helt eller delvist skal tilbagebetales, eller at tilsagn om tilskud  

 helt eller delvist bortfalder, hvis Endelighed § 16.  Skov- og Naturstyrelsens afgørelser efter  

 bekendtgørelsen er endelige og kan ikke indbringes for anden administrativ  

 myndighed.
Ikrafttræden og overgangsbestemmelser § 17.  Bekendtgørelsen træder i kraft den 20. april  

 1991.
 Stk. 2.  Samtidig bortfalder Miljøministeriets  

 bekendtgørelse nr. 521 af 5. juli 1990 om statstilskud til etablering af  

 løvtræbevoksninger i fredskovspligtige skove.
