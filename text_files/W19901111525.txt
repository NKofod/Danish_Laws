 Ved anmodning fra udlandet om inddrivelse af bidrag i Danmark i  

 henhold til FN-konventionen bør der ikke udfærdiges dansk resolution, hvis  

 der foreligger en udenlandsk afgørelse, der kan danne grundlag for  

 inddrivelse her i landet, f.eks. i medfør af en af Haagerkonventionerne.
 Inddrivelse i henhold til Haager-konvention af 2. oktober 1973 om  

 anerkendelse og fuldbyrdelse af afgørelser om underholdspligt, og  

 FN-konvention af 20. juni 1956 om inddrivelse af underholdsbidrag i udlandet.
 Statsamtet fastsatte børnebidrag efter danske regler efter en anmodning om  

 inddrivelse i medfør af FN-konventionen, idet denne konvention forudsætter,  

 at der er udfærdiget en dansk resolution.
 Civilretsdirektoratet ophævede statsamtets afgørelse og anmodede  

 statsamtet om at behandle sagen som en anmodning om inddrivelse i medfør af  

 Haagerkonventionen, idet FN-konventionen ikke skal erstatte, men alene  

 supplere de retsmidler, der er til rådighed i henhold til national eller  

 international ret.
