Fremsat den 17. november 1998 af  

 Jes Lunde (SF),  

 Aage Frandsen (SF) og Steen Gade (SF) Forslag til folketingsbeslutning om analyse af mulighederne for beskatning af spekulative  

 kapitalbevægelser Folketinget opfordrer regeringen til i EU og andre  

 relevante internationale fora at tage initiativ til, at der bliver lavet en  

 analyse af virkningerne og effektiviteten af en afgift på  

 internationale kapitalbevægelser.
Bemærkninger til forslaget Den internationale finanskrise i  

 efteråret 1998 har vist, hvor skrøbeligt det globale finansielle  

 system er.
Kun gennem hurtige og konsekvente indgreb fra især Federal  

 Reserve Bank (USA s nationalbank) lykkedes det at afværge et  

 sammenbrud.
Krisen har imidlertid rystet tilliden hos virksomheder,  

 forbrugere og kapitalejere verden over og har ført til en  

 afdæmpning i forventningerne til den økonomiske udvikling.  

 Samtidig er spillereglerne på finansmarkederne uændrede, så  

 den finansielle krise når som helst kan blusse op igen.
Derfor haster det med at kigge på spillereglerne.  

 Verden befinder sig nu i en situation med meget få begrænsninger  

 på de internationale kapitalbevægelser.
Det er ikke en unik  

 situation i den økonomiske historie.
Faktisk er verden gået frem  

 og tilbage mellem to grøfter: meget skrappe henholdsvis meget  

 lempelige regler for kapitalbevægelser.
I den tidlige mellemkrigstid  

 var reglerne meget lempelige; det bidrog i høj grad til den store  

 depression i 1930 erne og til en reaktion i form af skrappe  

 begrænsninger på kapitalbevægelserne - i en grad, der klart  

 var skadelig for verdensøkonomien.
Det er på tide, at verden vælger en fornuftig  

 mellemvej - frem for at gå i først den ene, så den anden  

 grøft.
Det er for længst erkendt, at staten er nødt til  

 at regulere den finansielle sektor i de enkelte lande gennem finanstilsyn,  

 omfattende lovgivning osv.
Det samme gælder det internationale samfund.  

 Det, der er brug for, er bl.a.:
1. Effektiv regulering af fonde m.v., der foretager  

 højt gearede og dermed yderst risikable investeringer.
Det  

 næsten totale sammenbrud i den amerikanske såkaldte hedgefond,  

 LTCM, som truede med at sprede sig til hele finansverdenen, og som kun blev  

 afværget gennem støtteindgreb fra andre banker iværksat af  

 Federal Reserve Bank, viser det voldsomme behov for indgreb over for den  

 slags 2. En internationalt anerkendt og støttet mulighed  

 for, at enkeltlande kan indføre stopklodser, der forhindrer spekulativ  

 kapitalflugt sådan som den, der har fundet sted fra bl.a. en  

 række sydøstasiatiske lande.
Chile er et eksempel på et  

 land, der med en vis succes - men ensidigt - har skabt en sådan 3. En begrænsning af de meget store spekulative  

 kapitalbevægelser, der kan skabe voldsomme udsving i valutakurserne og  

 pres på valutaarrangementer, uden at dette har nogen som helst  

 realøkonomisk begrundelse.
 Dette beslutningsforslag knytter sig alene til det tredje  

 punkt:
Gavnlige og skadelige kapitalbevægelser En række kapitalbevægelser tjener et  

 fornuftigt formål.
Det gælder oplagt (langt de fleste) betalinger  

 i forbindelse med vare- og tjenestehandel samt investeringer i virksomheder  

 m.v. i andre lande.
Men disse kapitalbevægelser udgør kun ganske  

 få procent af de samlede kapitalbevægelser.
Resten må  

 betegnes som spekulative.
Spekulation kan i visse tilfælde have  

 rimelige formål - f.eks. for at undgå forskellige valutakurser  

 på forskellige børscentre rundt omkring i verden.
Men  

 kapitalbevægelserne er langt større end det, der kan begrundes  

 fornuftigt.
Valutatransaktionerne overstiger 10.000 mia. kr. om dagen og er  

 dermed mange gange større end den samlede produktion i verden.  

 Undersøgelser viser, at transaktionerne er med til at destabilisere  

 valutamarkederne.
Det er med til at skade verdenshandelen m.v.
Et indgreb over for internationale  

 kapitalbevægelser, der netop rammer de spekulative  

 kapitalbevægelser, vil derfor efter SF s opfattelse fremme  

 verdenshandelen og øge velfærden.
Der er ikke i økonomisk  

 teori noget belæg for, at fuldstændig fri kapitalbevægelser  

 er en optimal løsning.
En Tobinafgift En Tobinafgift er lige præcis et sådant  

 indgreb, der skiller rent spekulative transaktioner fra de nødvendige.  

 Afgiften lægges på alle valutatransaktioner med en meget beskeden  

 sats, f.eks. 0,1 pct. eller 0,25 pct.
Den er dermed uden praktisk betydning  

 for varehandel, reale investeringer i virksomheder m.v., men af stor  

 betydning for især kortsigtet spekulation.
For spekulationsforretninger  

 med et sigte 1 år frem vil afgiften fortsat være beskeden.
En  

 sats på 0,1 pct. vil svare til en belastning på 0,2 pct.  

 (spekulationskapitalen flyttes to gange). Men langt hovedparten af  

 spekulationen er meget kortsigtet - under 1 uge.
For spekulation med en  

 horisont på 1 uge svarer en sats på 0,1 pct. til en effektiv  

 afgift på 10,4 pct. p.a.
For den meget omfattende spekulation med en  

 horisont på 1 dag (eller mindre) er den effektive afgift 73 pct. p.a.  

 (eller højere).
Det turde være åbenlyst, at effekten på  

 spekulative kapitalbevægelser vil blive ganske voldsom.
Afgiften vil  

 ikke kunne forhindre pres på en valuta, der åbenlyst er  

 overvurderet i forhold til de fundamentale økonomiske forhold som  

 inflation, lønstigninger, betalingsbalance etc., men den vil kunne  

 forhindre Ideen om en afgift kan føres tilbage til Keynes,  

 men det konkrete forslag er oprindelig fremsat af den amerikanske  

 økonom og nobelpristager James Tobin, der først fremsatte det i  

 1971, og som også har advokeret for det i forbindelse med krisen i  

 Sydøstasien:
 Forslaget har fået støtte fra en række  

 FN-organer og regeringer, og ministre i en række lande har udtrykt  

 interesse for det - blandt andet i Frankrig, USA og Canada - og tidligere  

 formand for EU-kommisionen Jaques Delors har også støttet  

 det.
Ifølge oplysninger på Internettet  

 støtter de svenske socialdemokrater, Arbeiderpartiet i Norge og Det  

 Radikale Venstre i Danmark et udredningsarbejde i EU-regi.
SF ser derfor  

 fortrøstningsfuldt frem til en vedtagelse af beslutningsforslaget.
Kan det lade sig gøre i praksis? Et af tvivlsspørgsmålene ved en afgift er, om  

 den kan administreres og håndhæves.
SF er af den opfattelse, at  

 det er nøgleproblemet i debatten om Tobinafgiften.
Indvendingerne  

 går dels på, om man kan få alle verdens lande med i en  

 aftale - eller alternativt, om afgiften kan håndhæves, selv om  

 nogle lande ikke er med - dels på, om afgiften kan omgås ved, at  

 spekulanterne udvikler nye finansielle instrumenter.
Der er ingen tvivl om, at det er svært at få  

 lavet en verdensomspændende aftale, men erfaringerne fra GATT og WTO  

 viser dog, at det kan lade sig gøre.
Det vil være muligt at  

 lægge pres på lande, der ikke vil være med - bl.a. ved at  

 nægte dem del i provenuet fra afgiften - og det vil formentlig  

 være muligt at vanskeliggøre valutatransaktioner i sådanne  

 lande.
 Mere generelt vil den lave afgiftssats på den  

 enkelte transaktion betyde, at kun omgåelsesmuligheder, der er endnu  

 billigere, vil være relevante.
Efter SF s opfattelse er det vigtigt at få lavet en  

 seriøs analyse af muligheder og problemer.
Det er vigtigt, at en  

 sådan analyse ikke foretages af organisationer, der er ensidigt  

 domineret af en gammeldags liberalistisk ideologi, men at også  

 uafhængige eksperter, herunder fortalere for en Tobinafgift,  

 indgår i analysen.
Det vil efter SF s opfattelse være naturligt,  

 at analysen iværksættes af EU med henblik på, at EU senere  

 kan fremsætte forslag om en verdensomspændende afgift.
En højst tiltrængt international skattekilde En yderligere fordel ved en Tobinafgift er, at den kan  

 fungere som en yderst tiltrængt international kilde til  

 skatteindtægter, der vil kunne bidrage til at finansiere FN, herunder  

 fredsbevarende aktioner, ulandsbistand, miljøtiltag osv.
En afgift på 0,1 pct. vil indbringe et årligt  

 provenu på flere hundrede milliarder kroner - selv hvis den  

 fører til, at skattegrundlaget - altså valutatransaktionerne -  

 reduceres voldsomt.
F.eks. vil den med en reduktion på 75 pct. og  

 omgåelser og fritagelser på 35 pct. af resten stadig indbringe  

 380 mia. kr. (med en handel på 1.500 mia. $ pr. dag og 240 bankdage pr.  

 år). Det er 5 gange FN s samlede budget og på størrelse  

 med den samlede ulandsbistand fra verdens rige lande.
Møntunion ingen løsning For at foregribe en forudsigelig reaktion skal det  

 understreges, at dansk deltagelse i EU s møntunion ikke er et  

 alternativ til en Tobinafgift.
For det første, fordi valutaspekulation ikke er et  

 problem, der er begrænset til Danmark.
Det er et globalt problem, og  

 den globale løsning er begrænsninger i den spekulative  

 aktivitet.
For det andet, fordi selv et stort valutaområde som  

 euro-området ikke vil være immunt over for spekulation.
Det er  

 oplagt, at der igennem de seneste ca. 15 år har været urimelig  

 store udsving også mellem hovedvalutaerne.
G10-landenes samlede  

 valutareserver var i 1992 - og er formentlig også i dag - mindre end  

 den daglige omsætning på valutamarkederne.
 For det tredje, fordi dansk deltagelse i  

 møntunionen vil være at kaste barnet ud med badevandet:  

 Valutakursændringer kan i en række tilfælde være  

 fornuftige - det er dem, der fremkaldes af ren spekulation, der skal luges  

 væk.
Skriftlig fremsættelse Jes Lunde (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om analyse af  

 mulighederne for beskatning af spekulative kapitalbevægelser.
(Beslutningsforslag nr.
B 50).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
