 I henhold til § 18 b, stk. 5, i lov om styrelse af sociale og visse  

 sundhedsmæssige anliggender, jfr. lovbekendtgørelse nr. 513 af 1. november  

 1983, som senest ændret ved § 1 i lov nr. 54 af 20. februar 1985, fastsættes  

 følgende forretningsorden for amtsankenævnene:
 § 1.  Amtsankenævnet består af statsamtmanden som  

 formand og 2 medlemmer samt disses stedfortrædere, jfr. den sociale  

 styrelseslovs § 18 a.
 Stk. 2.  Amtsankenævnet er klageinstans for afgørelser,  

 truffet af det sociale udvalg, i det omfang, det er fastlagt i lovgivningen.  

 Amtsankenævnet er endvidere klageinstans i kommunalbestyrelsens afgørelser om  

 boligstøtte og lån efter §§ 48-50 i lov om individuel boligstøtte.
 Stk. 3.  Amtskommunens socialcenter virker som  

 sekretariat for amtsankenævnet.
FORBEREDELSE AF SAGERNE § 2.  Klager over de i § 1, stk. 2, nævnte afgørelser  

 modtages af socialcentret.
Socialcentret behandler straks spørgsmålet, om en  

 eventuel klagefrist er overholdt.
 Stk. 2.  Hvis klagefristen er overskredet, forelægges  

 sagen for formanden til endelig afgørelse af, om der i det enkelte tilfælde  

 foreligger særlige grunde, som bevirker, at der kan ses bort fra  

 overskridelse af fristen.
 § 3.  Formanden eller nævnet kan bestemme, at en sag  

 skal genoptages til behandling i nævnet.
§ 4.  Ingen må deltage i behandlingen af en sag, når Stk. 2.  Den, der finder, at der kan rejses spørgsmål om  

 inhabilitet, skal omgående underrette den, der er ansvarlig for  

 sagsforberedelsen, herom.
 Stk. 3.  Ved forberedelsen af en sag må det endvidere  

 påses, at bestemmelsen om de særligt sagkyndiges habilitet i § 18 b, stk. 4,  

 i den sociale styrelseslov overholdes.
 § 5.  Det påhviler socialcentret efter formandens  

 bestemmelse at sørge for, at sagen er forsvarligt oplyst og forberedt, inden  

 den forelægges for amtsankenævnet, og at sagen behandles uden unødig  

 forsinkelse.
Stk. 2.  Der skal til klageren og eventuelt til andre,  

 hvis forhold afgørelsen vedrører, sendes anerkendelse af modtagelsen af  

 klagen med angivelse af sagens journalnummer.
Denne meddelelse skal endvidere  

 indeholde opfordring til snarest at fremkomme med eventuelle ydeligere  

 bemærkninger.
 § 6.  Til brug ved sagens behandling skal der  

 foreligge en begrundelse for den påklagede afgørelse samt de sagsakter,  

 herunder eventuelle udtalelser fra særligt sagkyndige, der har foreligget ved  

 behandlingen af sagen i det sociale udvalg.
 Stk. 2.  Ved socialcentrets forberedelse af en sags  

 behandling tages stilling til:
 Stk. 3.  Socialcentret forelægger eventuelle  

 tvivlsspørgsmål under sagsforberedelsen for nævnets formand til afgørelse.  

 Nævnets formand træffer også afgørelse af, om der skal optages retsligt  

 forhør i medfør af retsplejelovens § 1018.
AFHOLDELSE AF MØDER OG MØDEINDKALDELSE § 7.  Når socialcentret har behandlet en sag,  

 forelægges den for formanden med begrundet indstilling, herunder om, hvorvidt  

 sagen skal forelægges på et møde i nævnet, eventuelt ved forenklet  

 mødebehandling, jfr. § 9, stk. 2, eller afgørelsen kan træffes af formanden  

 på nævnets vegne, jfr. § 16.
Stk. 2.  Formanden indkalder til møderne, der afholdes  

 så ofte, det er påkrævet.
Hvis et medlem er forhindret i at give møde, eller  

 der foreligger inhabilitet, sørger socialcentret for indkaldelse af  

 stedfortræder.
 § 8.  Indkaldelse til møde skal ske med rimeligt  

 varsel.
Stk. 2.  Dagsorden for mødet samt det materiale, der er  

 nødvendigt for sagernes behandling, udsendes så vidt muligt samtidig med  

 mødeindkaldelsen.
Sagens akter skal i øvrigt være til gennemsyn på  

 medlemmernes anmodning.
NÆVNSBEHANDLING AF SAGERNE § 9.  Formanden leder mødet.
Stk. 2.  Formanden kan bestemme, at en sag kan afgøres  

 ved forenklet mødebehandling.
Sagen udsendes i så fald til medlemmerne med  

 indstilling om afgørelsen og drøftes kun på møde, hvis et medlem ønsker det.
Stk. 3.  Den nødvendige sekretærbistand ydes af  

 socialcentret.
Personalet fra socialcentret kan i øvrigt efter formandens  

 bestemmelse deltage i mødet uden stemmeret.
 § 10.  Intet af medlemmerne må deltage i behandlingen  

 af en sag, når vedkommende har deltaget i 1. instansens afgørelse af sagen,  

 eller når sagen vedrører personer, vedkommende er knyttet til, eller forhold,  

 vedkommende er personligt intersseret i, jfr. § 4.
Stk. 2.  Det påhviler ethvert medlem at gøre opmærksom  

 på forhold, der kan give anledning til tvivl om medlemmets habilitet.
Rejses  

 der under behandlingen af sagen spørgsmål om habilitet, afgør nævnet, om  

 pågældende kan medvirke ved behandlingen af sagen.
Den pågældende er ikke  

 afskåret fra at deltage i afgørelsen af spørgsmålet om habilitet.
 Stk. 3.  Hvis hensynet til habilitetsbetragtninger gør  

 det ønskeligt, kan et amtsankenævn træffe aftale med amtsankenævnet for et  

 andet amt om, at dette amtsankenævn behandler og træffer afgørelse i sagen.
 § 11.  Det kan besluttes at indkalde den, sagen  

 vedrører, til mødet, hvor vedkommende kan fremsætte sine synspunkter og  

 afgive forklaring i sagen enten personligt eller ved en repræsentant.  

 Reglerne i § 14 finder tilsvarende anvendelse.
 Stk. 2.  Ethvert medlem kan forlange sagen udsat til  

 behandling på et følgende møde, hvis medlemmet ikke finder sagen  

 tilstrækkeligt oplyst.
 § 12.  Ved behandlingen af skønsmæssige afgørelser,  

 der er truffet af sociale udvalg eller social- og sundhedsforvaltningen på  

 det sociale udvalgs vegne, bør nævnet tage udgangspunkt i, at det udøvede  

 skøn kun tilsidesættes, hvis det ikke er lovligt eller rimeligt.
 § 13.  Nævnet er kun beslutningsdygtigt, når dets 3  

 medlemmer eller stedfortrædere er til stede.
 Stk. 2.  Sagen afgøres ved enstemmighed eller flertal.  

 Ved afstemning stemmer det yngre medlem før det ældre, og formanden altid  

 sidst.
§ 14.  Der føres en protokol, i hvilken  

 amtsankenævnets beslutninger indføres.
Et medlem kan kræve tilført  

 protokollen en kort begrundelse for sit standpunkt eller bemærkning om  

 afvigende standpunkt.
FORELØBIGE AFGØRELSER § 15.  Formanden kan træffe en foreløbig afgørelse,  

 jfr. den sociale styrelseslovs § 18 b, stk. 5, i de tilfælde, hvor der er  

 tale om en øjeblikkeligt opstået trangssituation, og hvor det vil medføre en  

 væsentlig skade for klageren, hvis afgørelsen skal afvente mødebehandling.
 Stk. 2.  Formandens foreløbige afgørelse skal hurtigst  

 muligt og senest inden 1 måned behandles i et møde i amtsankenævnet.
 Stk. 3.  Formandens foreløbige afgørelse kan ikke  

 indbringes for den sociale ankestyrelse.
Stk. 4.  Det påhviler socialcentret ved modtagelsen af  

 en klage at påse, om der i det enkelte tilfælde kan være behov for at træffe  

 en foreløbig beslutning.
Socialcentret forelægger omgående sådanne sager for  

 formanden til afgørelse.
AFGØRELSE AF SAGER UDEN MØDEBEHANDLING § 16.  Nævnet kan bemyndige formanden til at træffe  

 afgørelse på nævnets vegne, hvis følgende betingelser alle er opfyldt:
 Stk. 2.  Nævnets medlemmer skal orienteres om de  

 afgørelser, formanden har truffet.
AMTSANKENÆVNETS AFGØRELSER § 17.  Amtsankenævnets afgørelser udfærdiges  

 skriftligt med begrundelse uden angivelse af mindretalsvota.
Afgørelserne  

 underskrives af formanden eller den, der bemyndiges hertil.
 § 18.  Amtsankenævnets afgørelser kan ikke tillægges  

 opsættende virkning med henblik på, at de indbringes for den sociale  

 ankestyrelse.
§ 19.  Socialcentret skal sørge for, at  

 amtsankenævnets beslutninger udføres uden unødig forsinkelse.
Socialcentret  

 skal endvidere sørge for, at underretning om afgørelsen samt vejledning om  

 eventuel klageadgang og klagefrist udsendes uden unødig forsinkelse.
 § 20.  Nævnet skal underrettes om den sociale  

 ankestyrelses afgørelse i sager, hvor nævnets afgørelse er indbragt for  

 ankestyrelsen.
INDSENDELSE OG OFFENTLIGGØRELSE AF AFGØRELSER § 21.  Nævnet indsender løbende til socialstyrelsen  

 eller sikringsstyrelsen afgørelser, der er af principiel betydning,  

 vejledende om nævnets praksis eller som i øvrigt skønnes at være af generel  

 interesse.
 Stk. 2.  Styrelserne drager omsorg for offentliggørelse  

 i fornødent omfang i »SM-Sociale Meddelelser«.
 Stk. 3.  Det må ikke af de offentliggjorte afgørelser  

 fremgå, hvem de vedrører.
FORSKELLIGE BESTEMMELSER § 22.  Formanden kan indkalde medlemmer,  

 stedfortrædere, sekretariatspersonale og særligt sagkyndige eller een eller  

 flere af disse grupper til fællesmøder.
 Stk. 2.  På disse møder kan drøftes ethvert spørgsmål,  

 der har betydning for amtsankenævnets praksis.
 § 23.  Der påhviler nævnets medlemmer og de personer,  

 der i øvrigt er knyttet til nævnet, tavshedspligt.
 Stk. 2.  Hvis formanden finder, at en person har  

 overtrådt sin tavshedspligt, indberettes dette til socialministeren.
§ 24.  Til intern kontrol udarbejder socialcentret  

 løbende en oversigt over antallet af modtagne og afgjorte sager.
Oversigten  

 skal tillige indeholde oplysninger om den tid, der sædvanligvis bruges til  

 behandling af sagerne.
Oversigten indsendes efter hvert kalenderår til  

 sikringsstyrelsen og socialstyrelsen.
 § 25.  Med henblik på forenkling og tydeliggørelse af  

 de gældende retsregler påhviler det nævnet at informere skringsstyrelsen  

 eller socialstyrelsen om regler, som giver anledning til administrative  

 vanskeligheder.
 § 26.  Om amtsankenævnets afgørelser i henhold til lov  

 nr. 64 af 10. februar 1982 om individuel boligstøtte, hvor boligministeriet  

 er klageinstans i principielle sager, gælder bestemmelserne i §§ 18 og 20  

 tilsvarende.
 § 27.  Bekendtgørelsen har virkning fra den 1. april  

 1985. Samtidig ophæves bekendtgørelse nr. 519 af 28. september 1981.
