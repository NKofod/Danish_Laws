(opsigelse, kommunal anvisningsret samt  

 renoveringsstøtte til ungdomsboliger, der ikke er opført med  

 statsstøtte) 1. Indledning.
 Ved lov nr. 248 af 25. april 1990 om ændring af lov om boligbyggeri, der  

 er indeholdt i lovbekendtgørelse nr. 525 af 10. juli 1990, blev der bl.a.  

 gennemført følgende:
a.
Efter lovens § 77 a er reglerne for opsigelse blevet skærpet.
Der  

 henvises til pkt. 2 nedenfor.
Bestemmelserne om opsigelse har virkning for alle  

 ungdomsboliginstitutioner, hvortil der er meddelt tilsagn om støtte efter  

 gældende eller tidligere boligbyggeri-, kollegiestøtte- eller  

 byggestøttelovgivning.
Dette indebærer, at opsigelsesreglerne finder  

 anvendelse på samtlige ungdomsboliginstitutioner/afdelinger, uanset  

 opførelsestidspunktet og uanset om de er organiseret som en selvejende  

 ungdomsboliginstitution eller tilhører et almennyttigt boligselskab.
 Det nedenfor i pkt. 2 anførte erstatter pkt. 31 i Boligstyrelsens  

 vejledning af 16. marts 1988 om drift og tilsyn med ungdomsboliger, der er  

 opført med statsstøtte (lejefastsættelse, regnskaber, revision, tilsyn og  

 udlejning).
b.
Efter lovens § 76 b åbnes der mulighed for kommunal anvisning til  

 ledige boliger i ungdomsboliginstitutioner/afdelinger, der er opført med  

 statsstøtte i medfør af den efter 31. december 1977 gældende  

 boligbyggerilovgivning.
Der henvises til pkt. 3 nedenfor.
Bestemmelsen om kommunal anvisningsret har virkning for de  

 ungdomsboliginstitutioner/afdelinger, der er opført med statsstøtte i medfør  

 af den efter 31. december 1977 gældende boligbyggerilovgivning.
Dette gælder  

 uanset, om de er organiseret som en selvejende institution eller tilhører et  

 almennyttigt boligselskab.
c.
Efter lovens § 67, stk. 1, nr. 8, er det muligt for Bygge- og  

 Boligstyrelsen at godkende kollegier, der ikke er opført med statsstøtte.  

 Sådanne kollegier (ungdomsboliginstitutioner) vil have samme mulighed for at  

 opnå renoveringsstøtte efter lovens § 73 b som en ungdomsboliginstitution  

 opført med statsstøtte i medfør af den før 1. juli 1986 gældende  

 boligbyggerilovgivning.
Der henvises til pkt. 4 nedenfor.
 Bestemmelserne finder anvendelse på samtlige kollegier  

 (ungdomsboliginstitutioner), der godkendes efter den 25. april 1990.
d.
Efter lovens § 72 d er der åbnet adgang for kommunalbestyrelsen til i  

 ganske særlige tilfælde at yde tilskud eller lån til etablering af  

 ungdomsboliger, såfremt de enkelte udgifter ved byggeriets opførelse  

 overstiger det beløb, som kommunalbestyrelsen har godkendt ved byggeriets  

 påbegyndelse.
 Bestemmelsen har virkning for de ungdomsboliginstitutioner/afdelinger,  

 hvis byggeregnskab ikke var berigtiget ved ændringslovens ikrafttræden den  

 25. april 1990.
 Det understreges, at der ikke med den foretagne lovændring er tilsigtet  

 øgede kommunale udgifter.
 2. Opsigelsesregler i statsstøttede ungdomsboliger.
 2.1 For at sikre at de statsstøttede ungdomsboliger til stadighed bebos af  

 den berettigede personkreds skal bestyrelsen for en  

 ungdomsboliginstitution eller boligselskabet opsige en lejer, når vedkommende  

 ikke længere opfylder betingelserne for, at være berettiget til at bebo en  

 ungdomsbolig.
 2.2 Betingelserne for at være berettiget til at bo i en ungdomsbolig  

 afhænger af, hvornår ungdomsboligerne er opført.
For ungdomsboliger, der er opført med statsstøtte i medfør af den før 1.  

 januar 1978 gældende lovgivning, er den berettigede personkreds alle  

 kategorier af unge uddannelsessøgende.
For ungdomsboliger opført i medfør af  

 senere lovgivning er den berettigede personkreds unge uddannelsessøgende samt  

 andre unge med særligt behov for boligen.
De unge uddannelsessøgende stilles ens omkring opsigelsesreglerne, uanset  

 om de bor i kollegier/ungdomsboliger opført i henhold til den før eller efter  

 1. januar 1978 gældende lovgivning.
Bestyrelsen for  

 ungdomsboliginstitutionen/boligselskabet skal dog være opmærksom på, at unge  

 uddannelsessøgende, der bor i boliger opført i medfør af den efter 31.  

 december 1977 gældende lovgivning, og som ikke længere opfylder de fastsatte  

 kriterier for studieaktivitet, kan blive boende, såfremt de har et særligt  

 behov derfor.
Der må foretages en konkret vurdering i hvert enkelt tilfælde.
Ungdomsboliginstitutionens bestyrelse/boligselskabet skal, medmindre der  

 foreligger nogle af de i § 4 i Bygge- og Boligstyrelsens bekendtgørelse af  

 26. juni 1991 om opsigelse i statsstøttede ungdomsboliger  

 (opsigelsesbekendtgørelsen) nævnte undtagelsestilfælde, opsige en lejer, når 2.3 De under pkt. 2.2. nævnte opsigelsesgrunde indebærer, at den  

 uddannelsessøgende skal være aktivt uddannelsessøgende, for at være  

 berettiget til at bo i en ungdomsbolig.
Reglerne i SU-systemet kan ikke anvendes ved afgørelse af, om en lejer er  

 aktivt uddannelsessøgende.
Fravalgsreglerne i SU-systemet indebærer således  

 mulighed for at studere på deltid, hvilket ikke er tilstrækkeligt til at være  

 berettiget til at bebo en ungdomsbolig.
Afgørende for, om en uddannelsessøgende kan anses som studieaktiv, er, at  

 vedkommende i boperioden deltager i foreskrevne prøver eller lignende.
Til  

 brug for ungdomsboliginstitutionens bestyrelses/ boligselskabets kontrol  

 heraf, har Bygge- og Boligstyrelsen udarbejdet to skemaer vedrørende  

 erklæringer om studie/uddannelsesaktivitet.
Skemaerne er optrykt som bilag 1  

 og 2 til opsigelsesbekendtgørelsen.
Erklærer den uddannelsessøgende på den  

 som bilag 1 optrykte blanket, at vedkommende har fulgt det foreskrevne  

 uddannelsesforløb og er gået til de foreskrevne eksaminer/prøver, anses  

 vedkommende som studieaktiv.
Har lejeren ikke fulgt det foreskrevne  

 uddannelsesforløb og gået til eksaminerne/prøverne, skal lejeren udfylde den  

 som bilag 2 optrykte blanket, der tillige skal attesteres af  

 uddannelsesinstitutionen.
Afgørende for, om lejeren herefter kan anses som  

 studieaktiv, vil være, om lejeren vil kunne forventes at afslutte sin  

 uddannelse senest 1 år efter udløbet af den for uddannelsen normerede  

 studietid, hvis indflytning er sket straks ved studiets begyndelse, ellers 1  

 år efter det ved indflytningen påregnede afslutningstidspunkt.
Afgørende er således, om den uddannelsessøgende er studieaktiv i  

 boperioden.
Der tages ikke hensyn til den uddannelsessøgendes studiemæssige  

 adfærd før indflytningen i ungdomsboligen.
Når den uddannelsessøgende på  

 grundlag af forevisning af årskort eller lignende er godkendt som lejer, skal  

 uddannelsen imidlertid som udgangspunkt gennemføres på den normerede  

 studietid for den del af uddannelsen, der mangler.
 Bestyrelsen/boligselskabet skal mindst 1 gang årligt forlange de  

 nødvendige oplysninger fra lejeren til brug for en vurdering af, om de  

 ovenfor anførte opsigelsesgrunde er til stede.
 Lejeren skal på eget initiativ give ungdomsboliginstitutionens bestyrelse  

 eller boligselskabet meddelelse, hvis de under pkt. 2.2. nævnte  

 opsigelsesgrunde er til stede.
Lejeren er forpligtet til at give bestyrelsen/boligselskabet de nødvendige  

 oplysninger.
Oplysningerne skal gives på de til formålet af Bygge- og  

 Boligstyrelsen udarbejdede blanketter, der er optrykt som henholdsvis bilag 1  

 og 2 til opsigelsesbekendtgørelsen.
Den tid, hvor en uddannelsessøgende påtager sig arbejde i henhold til  

 styrelseslovgivningen, i råd eller arbejde vedrørende uddannelsessøgendes  

 sociale eller uddannelsesmæssige forhold, vil vedkommende blive regnet for  

 studieaktiv i op til 1 år, såfremt arbejdet har eller har haft et sådant  

 omfang, at det kan dokumenteres, at det med rimelighed har medført  

 forsinkelse af uddannelsen.
Tillidshverv, som alene medfører eet månedligt  

 møde, kan som udgangspunkt ikke antages at indebære forlængelse af  

 studieaktiviteten.
2.4 Bestyrelsen/boligselskabet kan i henhold til bekendtgørelsens § 4,  

 stk. 2 efter ansøgning udsætte en opsigelse i indtil 1 år udover den i § 2 c  

 nævnte hovedregel på normeret tid plus 1 år, hvis lejeren dokumenterer at  

 være aktivt studerende.
Bestyrelsen/boligselskabet kan herudover efter § 4,  

 stk. 3 under særlige omstændigheder give dispensation fra  

 opsigelsesbestemmelserne og udsætte opsigelsen i yderligere et år.
Dette  

 indebærer, at en uddannelsessøgende, der af sociale eller personlige grunde,  

 f.eks. p.g.a. sygdom, fødsel, videnskabeligt arbejde eller lignende, ikke i  

 boperioden har fulgt den for uddannelsen normerede studietid på det  

 påbegyndte studium, og altså ikke er studieaktiv efter  

 bestyrelsens/boligselskabets afgørelse, kan blive boende i op til 1 år.
Der  

 foretages en konkret vurdering af hvert enkelt tilfælde efter ansøgning fra  

 beboeren.
 For at hindre en uhensigtsmæssig tilrettelæggelse af udlejningen vil det i  

 mange tilfælde, hvor eksempelvis den manglende studieaktivitet er af  

 midlertidig karakter - typisk ved studieskift - være hensigtsmæssigt at  

 udforme en midlertidig lejekontrakt, der løber indtil det tidspunkt, hvor den  

 pågældende lejer forventes at være berettiget til ungdomsboligen igen.
2.5 Bestyrelsen/boligselskabet kan endvidere undlade at foretage  

 opsigelse, hvis der ikke er ansøgere til boligen for derved at undgå  

 udlejningsvanskeligheder med deraf følgende tab for  

 ungdomsboliginstitutionen.
Opsigelsen kan kun udsættes, indtil der er  

 ansøgere til den pågældende bolig.
Bestyrelsen/boligselskabet må derfor drage  

 omsorg for, at den pågældende bolig snarest genudlejes til en berettiget  

 person.
2.6 For beboere, der hører til gruppen af andre unge med særligt behov,  

 kan der ikke fastsættes generelle regler for, hvornår disse ikke længere  

 opfylder de forudsætninger, hvorunder boligen er udlejet og derfor skal siges  

 op.
Det vil afhænge af en konkret vurdering, hvor henses til de  

 omstændigheder, der ved indflytningen betingede, at vedkommende havde et  

 særligt behov.
Har vedkommende f.eks. fået en ungdomsbolig pga. sociale  

 forhold, må det med jævne mellemrum - og mindst 1 gang årligt - tages op til  

 vurdering, om disse forhold fortsat gør det påkrævet, at vedkommende bor i en  

 ungdomsbolig.
2.7 Opsigelsesvarslet er 3 måneder.
Opsigelsen skal være skriftlig og  

 indeholde oplysninger om lejerens adgang til skriftligt at gøre indsigelse  

 mod opsigelsen senest 6 uger efter modtagelse af opsigelsen.
Herefter skal  

 udlejeren inden 6 uger efter lejefristens udløb, hvis udlejeren ønsker at  

 opretholde opsigelsen, indbringe den for boligretten.
Der vil også være mulighed for at indgå tidsbestemte lejeaftaler i henhold  

 til § 80 i lejeloven.
I så fald ophører lejeaftalen på det i kontrakten  

 aftalte tidspunkt.
 2.8 Kommunalbestyrelsen påser i nødvendigt omfang, at ungdomsboligerne til  

 stadighed bebos af den berettigede personkreds.
 Bestyrelsen for ungdomsboliginstitutionen/boligselskabet må - eventuelt i  

 samarbejde med kommunalbestyrelsen - fastsætte retningslinier, der sikrer, at  

 der med jævne mellemrum og mindst 1 gang om året udøves kontrol af, at de  

 uddannelsessøgende opfylder betingelserne for at være studieaktiv.
 Bestyrelsen/Boligselskabet må - eventuelt i samarbejde med  

 kommunalbestyrelsen - endvidere fastsætte retningslinier, der sikrer, at  

 beboere, der er flyttet ind i boligen uden at være uddannelsessøgende,  

 fortsat har et sådant særligt behov, at de er berettiget til at blive boende.
 3. Kommunalbestyrelsens anvisningsret til  

 ungdomsboliger.
3.1 Kommunalbestyrelsen har efter § 76 b i boligbyggeriloven mulighed for  

 at anvise unge med særlige boligsociale problemer til ungdomsboliger opført  

 med statsstøtte i medfør af den efter 31. december 1977 gældende  

 boligbyggerilovgivning.
Det vil sige, at anvisningsretten kun gælder for de  

 ungdomsboliger, hvor den berettigede personkreds er både uddannelsessøgende  

 og unge med særligt behov.
Kommunalbestyrelsen kan bestemme, at hver fjerde ledige ungdomsbolig i de  

 ovennævnte ungdomsboliginstitutioner/afdelinger skal stilles til rådighed for  

 kommunalbestyrelsen, der kan anvise boligen til unge, der har specielle  

 boligsociale problemer.
Herudover kan kommunalbestyrelsen indgå aftale med  

 bestyrelsen for ungdomsboliginstitutionen eller boligselskabet om, at stille  

 yderligere ungdomsboliger til rådighed for kommunalbestyrelsens  

 anvisningsret.
3.2 Anvisningsretten indebærer i begge de ovennævnte tilfælde en økonomisk  

 forpligtelse for kommunen, idet denne betaler huslejen i den periode, i  

 hvilken ungdomsboligen er til rådighed for kommunalbestyrelsen, og indtil den  

 er lejet ud.
Det forudsætter derfor, at ungdomsboliginstitutionen/afdelingen  

 hurtigst muligt giver kommunen meddelelse om, at en bolig bliver til  

 rådighed, og at kommunalbestyrelsen snarest muligt herefter tager stilling  

 til, om den vil benytte anvisningsretten.
 Frafalder kommunalbestyrelsen råderetten over en konkret bolig på et  

 tidspunkt, hvor den er eller bliver ledig, og hvor  

 ungdomsboliginstitutionen/afdelingen ikke har mulighed for at genudleje den,  

 betaler kommunalbestyrelsen lejen i en periode, der svarer til den  

 almindelige opsigelsesfrist.
Kommunalbestyrelsen skal endvidere overfor  

 ungdomsboliginstitutionen/afdelingen garantere for lejerens forpligtelse til  

 at betale istandsættelse ved fraflytningen.
Den kommunale garanti omfatter  

 ikke lejerens øvrige forpligtelser overfor  

 ungdomsboliginstitutionen/afdelingen, som f.eks. lejerestancer.  

 Ungdomsboliginstitutionen/afdelingen kan pga. de almindelige  

 modregningsregler frit vælge,hvilke af ungdomsboliginstitutionens/afdelingens  

 fordringer på den fraflyttede lejer, der skal modregnes forud for andre i  

 depositum.
Ungdomsboliginstitutionen/afdelingen kan derfor modregne lejerens  

 eventuelle lejerestance mv. forud for istandsættelsesudgifter.
Virkningen  

 heraf vil være, at kommunalbestyrelsens garantiforpligtelse vil kunne  

 udløses, hvis indbetalt depositum ikke er tilstrækkeligt til at dække  

 lejernes samlede gæld til ungdomsboliginstitutionen/afdelingen.
Har kommunalbestyrelsen stillet garanti for lejerens eventuelle  

 forpligtelser til at betale istandsættelse ved fraflytning, bør  

 ungdomsboliginstitutionen/afdelingen påse, at der ikke opstår væsentlige  

 lejerestancer.
Manglende betaling i lejeforholdet indebærer ret til at ophæve  

 lejeaftalen efter lejelovgivningens regler herom.
 For så vidt angår den praktiske administration af den kommunale  

 garantiforpligtelse, vil det være hensigtsmæssigt, at kommunalbestyrelsen  

 træffer en udtrykkelig beslutning om, hvorvidt den vil opfylde sin  

 forpligtelse allerede efter forgæves påkrav, eller om den vil forlange, at  

 ungdomsboliginstitutionen/afdelingen sandsynliggør eller eventuelt ved  

 retsforfølgning konstaterer, at fordringen mod lejeren er uerholdelig.  

 Kommunalbestyrelsen kan enten fastsætte generelle retningslinier herom, eller  

 beslutte, at de enkelte sager skal forelægges kommunen, forinden evt.  

 retsforfølgning påbegyndes.
Ungdomsboliginstitutionens/afdelingens omkostninger ved retsforfølgning,  

 der er foretaget i overensstemmelse med kommunalbestyrelsens beslutninger,  

 medregnes i det beløb, kommunen er pligtig at betale.
Omfatter  

 retsforfølgningen tillige andre krav end istandsættelsesudgifterne ved  

 fraflytning, må omkostningerne deles forholdsmæssigt.
Kommunalbestyrelsen fastsætter de nærmere retningslinier for  

 administration af anvisningsretten, herunder hvilke oplysninger, der skal  

 fremgå af ungdomsboliginstitutionens/afdelingens anmeldelse af ledige boliger  

 (eksempelvis boligens beliggenhed, størrelse, indretning og husleje mv.). I  

 de tilfælde, hvor reglen i lovens § 76, stk. 1 (1/4-reglen) anvendes,  

 fastsætter kommunalbestyrelsen endvidere retningslinier for antallet af  

 boliger, som ungdomsboliginstitutionen/afdelingen skal stille til rådighed  

 for kommunen.
Kommunalbestyrelsen kan frafalde råderetten med almindelig  

 opsigelsesfrist.
3.3 Anvisningsretten må ikke anvendes til ensidig tilvejebringelse af  

 boliger for unge med særlige boligsociale problemer.
Formålet er derimod at  

 sprede de unge boligsøgende med boligsociale problemer udover samtlige  

 ungdomsboligsinstitutioner, der er opført med statsstøtte i medfør af den  

 efter 31. december 1977 gældende boligbyggerilov.
Det bør derfor tilstræbes,  

 at såvel udlejningen som anvisningen foretages under hensyntagen til de  

 lokale forhold ud fra en konkret vurdering.
Det bør udgås, at for mange unge  

 med særlige problemer samles i enkelte bebyggelser.
Udøvelsen af  

 anvisningsretten forudsættes at foregå i et tæt samarbejde mellem  

 kommunalbestyrelsen og ungdomsboliginstitutionen/boligselskabet.
 4. Ungdomsboliger, der ikke er opført med statsstøtte.
 4.1 Kredsen af ungdomsboliger (kollegier), der har mulighed for at opnå  

 støtte til renovering mv. efter boligbyggerilovens § 73 b, er blevet udvidet  

 ved den ændring af boligbyggeriloven, der trådte i kraft 25. april 1990.  

 Herefter vil nødlidende kollegier (ungdomsboliger), der ikke er opført med  

 statsstøtte, have mulighed for at opnå renoveringsstøtte mv. efter samme  

 regler, som gælder for ungdomsboliger opført med statsstøtte i henhold til  

 den før 1. juli 1986 gældende lovgivning, når visse betingelser er opfyldt,  

 jf. nedenfor under pkt. 4.2. og 4.3.
 Det er dog hensigten, at de midler, der er til rådighed efter  

 boligbyggerilovens § 73 b, først og fremmest anvendes til renovering mv. af  

 ungdomsboliger, der er opført med statsstøtte i henhold til den før 1. juli  

 1986 gældende lovgivning.
4.2 Det er en betingelse, at kollegiet (ungdomsboliginstitutionen)  

 godkendes af Bygge- og Boligstyrelsen, og at det opfylder bestemmelserne i  

 kapitel 11 i boligbyggeriloven samt de i medfør heraf udstedte  

 bekendtgørelser, cirkulærer og vejledninger.
Der henvises til  

 boligbyggerilovens § 67, stk. 1, nr. 8.
 Nedenfor er nævnt nogle af de væsentligste regler, som gælder for  

 ungdomsboliger opført med statsstøtte, og som kollegiet  

 (ungdomsboliginstitutionen) skal opfylde jf. 1. afsnit i pkt. 4.1.
a.
Kommunalbestyrelsen er tilsynsmyndighed for ungdomsboliginstitutionen.  

 Der henvises til § 76 i boligbyggeriloven, §§ 6-18 i Boligstyrelsens  

 bekendtgørelse nr. 179 af 16. marts 1988 om drift og tilsyn med  

 ungdomsboliger, der er opført med statsstøtte, (driftsbekendtgørelsen), og  

 punkterne 18-28 i den dertil knyttede vejledning af samme dato.
b.
Lejen skal fastsættes således, at den sammen med  

 ungdomsboliginstitutionens øvrige indtægter, dækker de udgifter, der er  

 forbundet med driften.
Der henvises til § 77 i boligbyggeriloven, §§ 2-5 i  

 driftsbekendtgørelsen samt punkterne 6-17 i Boligstyrelsens dertil knyttede  

 vejledning af samme dato.
c.
Ungdomsboliginstitutionens bestyrelse skal så vidt muligt, sammensættes  

 ligeligt af tre parter, nemlig beboerne, kommunalbestyrelsen og lokale  

 uddannelsesinstitutioners ledelse.
Der henvises til § 75 i boligbyggeriloven  

 og de i medfør heraf udstedte regler.
d.
Ungdomsboliginstitutionen skal udlejes til unge uddannelsessøgende og  

 andre unge med et særligt behov.
Der henvises til § 68 i boligbyggeriloven, §  

 15 i driftsbekendtgørelsen, samt punkterne 29-30 i Boligstyrelsens dertil  

 knyttede vejledning af samme dato og punkt 2 i denne vejledning.
e.
Ungdomsboliginstitutionens vedtægter skal udformes i overensstemmelse  

 med den af Boligministeriet udarbejdede normalvedtægt.
Der henvises til § 67  

 stk. 6 i boligbyggeriloven og § 13 i driftsbekendtgørelsen.
Ønsker bestyrelsen for et kollegium (ungdomsboliginstitution), der ikke er  

 opført med statsstøtte, at søge om godkendelse efter bestemmelsen i  

 boligbyggerilovens § 67, stk. 1, nr. 8, skal ansøgningen fremsendes til  

 Bygge- og Boligstyrelsen gennem kommunalbestyrelsen i den kommune, hvor  

 kollegiet (ungdomsboliginstitutionen) er beliggende.
Det skal fremgå af  

 ansøgningen, at kollegiets (ungdomsboliginstitutionens) bestyrelse  

 accepterer, at de regler, der efter en eventuel godkendelse, finder  

 anvendelse på kollegiet (ungdomsboliginstitutionen), er de til enhver tid  

 gældende regler for ungdomsboliginstitutioner opført med statsstøtte.
 Det er en betingelse for at opnå godkendelse efter bestemmelsen i  

 boligbyggerilovens § 67, stk. 1, nr. 8, at kommunalbestyrelsen anbefaler  

 ansøgningen, samt erklærer at ville føre tilsyn med kollegiet  

 (ungdomsboliginstitutionen) efter de til enhver tid gældende regler om tilsyn  

 med ungdomsboliginstitutioner opført med statsstøtte.
4.3 Ønsker bestyrelsen for et kollegium (ungdomsboliginstitution), der  

 ikke er opført med statsstøtte, men er godkendt efter bestemmelsen i  

 boligbyggerilovens § 67, stk. 1, nr. 8, at opnå renoveringsstøtte mv. efter  

 boligbyggerilovens § 73 b, skal ansøgning fremsendes til Bygge- og  

 Boligstyrelsen gennem kommunalbestyrelsen.
Det er en betingelse for, at der  

 kan ydes renoveringsstøtte mv., at kommunalbestyrelsen har anbefalet  

 ansøgningen.
 Ansøgning om godkendelse efter boligbyggerilovens § 67, stk. 1, nr. 8 og  

 om renoveringsstøtte efter boligbyggerilovens § 73 b vil kunne indsendes  

 samtidig.
Med hensyn til selve støtteproceduren for renoveringsstøtten til de efter  

 § 67, stk. 1, nr. 8, godkendte kollegier (ungdomsboliger), er det den samme,  

 som gælder for de statsstøttede ungdomsboliger.
Der henvises til afsnit II og  

 afsnit III, punkterne 3.1. og 3.2.3. i Bygge- og Boligstyrelsens vejledning  

 af 14. august 1990 om ændringer i boligbyggeriloven og ældreboligloven pr. 1.  

 januar 1990 samt punkt 2 og punkt 3, bortset fra sidste afsnit, og punkterne  

 6 og 8 og punkterne 9-13 i Boligstyrelsens cirkulære af 14. september 1987 om  

 offentlig støtte til udbedring af byggeskader og renoveringsarbejder mv. i  

 statsstøttede ungdomsboliger.
