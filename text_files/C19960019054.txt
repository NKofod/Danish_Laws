(Til kommuner og amtskommuner m.fl.) Med virkning fra 1. januar 1997 er der foretaget ændringer i  

 Socialministeriets bekendtgørelse nr. 303 af 10. juni 1988 om ydelse af  

 hjælpemidler efter bistandslovens § 58, jf. vedlagte korrekturtryk. (* 1) Ophævelsen af bekendtgørelsens § 4, stk. 2, er en følge af, at der ved lov  

 nr. 497 af 12. juni 1996 er indsat en bestemmelse i bistandslovens § 58, stk.  

 2, om kommunernes adgang til at indgå aftaler med leverandører af  

 hjælpemidler.
Den ændrede formulering af bekendtgørelsens § 15, stk. 2 og 3, skyldes, at  

 stomihjælpemidler er omfattet af bestemmelsen i bistandslovens § 58, stk. 3,  

 om frit leverandørvalg for særligt personlige hjælpemidler.
Denne bestemmelse  

 blev ligeledes indsat i loven ved lov nr. 497. Kontantbeløbet til personer,  

 der ønsker selv at indkøbe stomihjælpemidler, fastsættes således fremover ud  

 fra en konkret vurdering af den enkelte brugers behov, og der er derfor ikke  

 generelt behov for centralt fastsatte beløb.
 Det følger imidlertid af ikrafttrædelsesbestemmelsen til lov nr. 497, at  

 de nye regler om frit leverandørvalg ikke har virkning for hjælpemidler, der  

 er omfattet af kommunale leverandøraftaler, hvis aftalen er indgået eller der  

 er foretaget udbud før den 22. maj 1996. Derfor opretholdes de centralt  

 fastsatte kontantbeløb for så vidt angår de brugere, som først omfattes af  

 bistandslovens bestemmelse om frit leverandørvalg, når de eksisterende  

 leverandøraftaler er udløbet.
 Socialministeriet har i dag udsendt en vejledning, der uddyber de nye  

 bestemmelser i bistandslovens § 58, stk. 2 og 3, jf. lov nr. 497 af 12. juni  

 1996.
 De øvrige ændringer i hjælpemiddelbekendtgørelsen er alene af teknisk  

 karakter.
Frode Svendsen /Ole Riis Mørk (* 1) Korrekturtryk af bekendtgørelse om ændring af bekendtgørelse om  

 ydelse af hjölpemidler efter bistandslovens § 58 udelades her.
