1. Med henblik på implementering af direktiv nr. 96/53/EF har  

 trafikministeren den 4. september 1997 udstedt ændringsbekendtgørelser til - bekendtgørelse nr. 567 af 24. juni 1992 om køretøjers største bredde,  

 længde, højde, vægt og akseltryk, og - bekendtgørelse nr. 145 af 19. marts 1996 om synsfri sammenkobling af  

 lastbil og påhængskøretøj med tilladt totalvægt på over 3.500 kg.
 Bekendtgørelserne træder i kraft den 15. september 1997 og er vedlagt.
 2. De væsentligste ændringer er:
 - De særlige krav til ladlængder, der hidtil har været gældende for  

 påhængsvogntog på 18,75 m, vil fremover være gældende for alle nye  

 påhængsvogntog.
- Krav til manøvredygtighed for biler og vogntog med biler.
Nye biler og  

 vogntog skal kunne vende inden for en vendecirkel med ydre radius 12,5 m og  

 indre radius 5,3 m.
 Endvidere er der overgangsregler, som medfører, at køretøjer, der er  

 registreret før den 15. september 1997, og som ikke kan opfylde de nye  

 regler, kan anvendes indtil udgangen af 2006. For vogntog er det  

 tilstrækkeligt, at eet af køretøjerne er registreret før den 15. september  

 1997.
 3. For at opretholde muligheden for synsfri sammenkobling med  

 sættevogne er der indført et krav om max. 7,9 m fra hovedbolt til teoretisk  

 drejeaksel for nye sættevogne til synsfri sammenkobling, idet bestemmelserne  

 om vendecirkel dermed kan anses for opfyldt.
 For påhængsvogntog vil bestemmelserne om vendecirkel normalt være opfyldt.
 4. Ændringen i bekendtgørelse om synsfri sammenkobling er alene  

 konsekvensrettelser som følge af ændringen af dimensionsbekendtgørelsen.
 5. I direktiv nr. 97/27/EF er der bl.a. en præcisering af, hvilke  

 dele der ikke skal måles med ved måling af køretøjsdimensioner.
 De væsentligste ændringer er, at der ved måling af længden ses bort fra:
- Tilkoblingsanordning på trækkende køretøj og - 0,2 m af læssebagsmæk eller lignende.
