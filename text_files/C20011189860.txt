Vejledning til  

 bekendtgørelse nr. 29 af 19. januar 2001 om BVD hos kvæg Bekendtgørelsen, der trådte i kraft den 1.  

 februar 2001, handler om anmeldepligt og oplysningspligt for infektion med  

 BVD-virus, samt pligt til at finde mulige PI-dyr i ikke frie  

 besætninger.
Samtidig indeholder bekendtgørelsen påbud om  

 virusfrihed ved omsætning og flytning, (jf. bekendtgørelse om  

 mærkning, registrering og flytning af kvæg, svin, får og  

 geder), samt pligt til afklarende statusundersøgelser i  

 kvægbesætninger.
BVD er medtaget i bilag 1, gr.
B og bilag 2, gr.  

 II i Lov om sygdomme og infektioner hos dyr.
 Nedenstående uddyber nogle af  

 bekendtgørelsens begreber og krav.
1. Generelt Bekendtgørelsen er en hjælp til  

 bekæmpelsen af BVD.
Bekendtgørelsen skal bl.a. standse  

 omsætningen af PI-dyr (persistent inficerede dyr) og udbredelsen af  

 smitte fra PI-dyr, som anses for at være den altovervejende årsag  

 til spredning af virus.
PI-dyr er dyr, der er immunologisk tolerante overfor  

 BVD-virus, idet dyrene opfatter virus som en naturlig del af dyrenes egen  

 organisme.
Dyrene danner typisk ikke antistoffer mod virus, og de udskiller  

 store mængder af virus gennem hele deres levetid.
 PI-dyr opstår i fosterstadiet ved infektion af et  

 drægtigt dyr i den første tredjedel af  

 drægtighedsperioden.
PI-dyr vil altid føde PI-dyr.
Mødre til  

 "ikke PI-dyr" kan ikke være PI-dyr.
PI-dyr påvises ved isolation af BVD-virus i en  

 blodprøve fra dyret.
Hvis et dyr på over tre måneder er  

 vist fri for virus, vil det ikke være et  PI-dyr.
Et "ikke PI-dyr" vil ved smitte med BVD-virus  

 gennemgå en kort sygdomsperiode (evt. uden symptomer) og danne  

 antistoffer mod virus.
Disse antistoffer vil findes i dyrets blod (og  

 mælk) i resten af dyrets levetid.
En antistofpositiv ko kan overføre antistoffer med  

 råmælken til en nyfødt kalv.
De første tre  

 måneder kan sådanne antistoffer forhindre påvisning af  

 virus hos en PI-kalv ved en blodprøveundersøgelse.
Udtages en  

 blodprøve af en kalv, før denne får råmælk,  

 kan blodprøven anvendes til en fuldt gyldig undersøgelse for  

 BVD-virus og -antistof (se senere).
 En  normal kalv, der får overført  

 antistoffer med råmælken, vil som regel være  

 antistof negativ når den er over 8 måneder gammel.
Det kan forekomme, at kreaturer kan smittes flere gange  

 med BVD-virus.
Antistoffer giver derfor kun delvis beskyttelse.
Undersøgelser i forbindelse med erhvervets  

 kontrolprogram foretages på et af Fødevaredirektoratet godkendt  

 laboratorium.
Resultater her fra og beregninger af status overføres  

 til CHR både på enkeltdyrs- og besætningsniveau og danner  

 grundlag for udskrivning af sundhedsdokumenter.
Alle besætninger skal have afklaret og  

 efterkontrolleret status med højst 12 måneders mellemrum.
Kan  

 statusundersøgelsen ikke afklare, om der er PI-dyr i  

 besætningen, skal der foretages yderligere blodprøvning i  

 besætningen.
 Alle blodprøver, der udtages til BVD-virus  

 undersøgelse, skal også undersøges for  

 BVD-antistoffer.
En kreaturbesætning kan have BVD-fri eller  

ikke BVD-fri status.
En BVD-fri besætning er en  

 besætning, hvori der ikke befinder sig PI-dyr, og hvor det ikke er  

 sandsynligt, at der fødes PI-kalve.
 Der findes 2 slags BVD-fri besætninger:
 Der findes også 2 slags ikke BVD-fri  

 besætninger:
 Ændring af status fra ikke BVD-fri i en  

 besætning, hvor PI-dyr er påvist, til BVD-fri kan tidligst  

 opnås 12 måneder efter, det sidste PI-dyr er slagtet ud af  

 besætningen; og der skal foretages en repræsentativ  

 statusundersøgelse ved blodprøvning af mindst 3 dyr, der er  

 over 8 måneder gamle.
2. Anmeldepligt Ved mistanke om akut udbrud af BVD i en besætning  

 med forventet BVD-fri status skal ejeren kontakte sin praktiserende  

 dyrlæge.
Er der mistanke om akut udbrud, indsendes  

 næsesvaberprøver og blodprøver til analyse for virus til  

 Statens Veterinære Institut for Virusforskning, Lindholm.
I  

 tilfælde af dødsfald og ved aborter sendes materiale til Statens  

 Veterinære Serumlaboratorium, København (jf.
SVS/SVIV  

 brugerhåndbog).
Alle andre prøver end ovennævnte indsendes  

 til et af Fødevaredirektoratet godkendt laboratorium.
Visse  

 prøver til undersøgelse af avlsdyr, og i visse tilfælde  

 prøver af dyr til eksport, indsendes dog efter særlige regler  

 til Statens Veterinære Serumlaboratorium, København.
3. Oplysningspligt Ejere af ikke BVD-fri besætninger har pligt til at  

 oplyse om den ikke BVD-fri status over for alle, der kommer i forbindelse med  

 besætningen (dyrlæger, vognmænd,  

 mælketankvognschauffører, inseminører,  

 kontrolassistenter, klovbeskærere m.fl.). Oplysningspligten  

 gælder selvfølgelig også overfor ejere af  

 besætninger, hvis kreaturer kan græsse på ejendommens  

 nabomarker.
4. Saneringspligt Saneringsundersøgelserne i besætninger med  

 henblik på at finde PI-dyr kan variere fra besætning til  

 besætning.
Specielle forhold i de enkelte besætninger må  

 drøftes mellem ejer og den praktiserende dyrlæge.
 Alle kalve i ikke BVD-fri besætninger skal  

 blodprøves inden de er 5 måneder gamle, medmindre de sendes  

 direkte til en specialiseret slagtekalvebesætning.
 Findes et PI-dyr i en besætning, har ejeren pligt  

 til at lade dette dyr slagte eller destruere senest en måned efter  

 fundet.
For at en sanering hurtigere kan afsluttes, kan det  

 accepteres af programmet, at ejeren selv, efter aftale med dyrlægen,  

 udtager en blodprøve af nyfødte kalve, før disse har  

 fået råmælk.
Dette for påvisning af virus (PI-dyr) og  

 antistoffer eller frihed herfor.
Det kræves dog, at det er  

 dyrlægen, som indsender prøverne, og at dyrlægen oplyser  

 på blodprøveformularen, at prøverne er udtaget af ejeren.  

 Denne oplysning indtastes i registret, således at resultatet ikke kan  

 bruges som grundlag for udstedelse af sundhedsdokumenter.
Det skal understreges, at det alene er  

 besætningsejeren, der har ansvaret for at reglerne omkring sanering  

 overholdes, og at de tilstrækkelige undersøgelser til belysning  

 af saneringen er gennemført.
Men den praktiserende dyrlæge har  

 en meget central rolle, idet det er dyrlægen som fagmand, der  

 rådgiver og foretager de nødvendige blodprøvninger.
Overvågningsudvalget for Smitsomme  

 Kvægsygdomme kan som hjælp til sanering i smittede  

 besætninger tilbyde økonomisk kompensation for afholdte udgifter  

 til blodprøvning.
Der skal udarbejdes og indsendes en handlingsplan  

 til Veterinær- og Mælkekvalitetsafdelingen i Ladelund.  

 Handlingsplanen skal godkendes.
Udbetalingen sker efter endt sanering.
 Det første år efter sanering anbefales det at  

 kontrollere status hyppigere f.eks. hvert kvartal, som opfølgning  

 på at saneringen er lykkes.
5. Omsætning PI-dyr må ikke omsættes.
Dyr til levebrug, der ønskes omsat eller flyttet,  

 skal ledsages af et sundhedsdokument, der viser, at dyret er fundet fri for,  

 eller kan anses for at være fri for BVD-virus.
Som nævnt vil et  

 dyr, der i en alder over 3 måneder er testet fri for virus, ikke  

 være et PI-dyr.
 Besætningens BVD-status er oplyst på  

 omsætningsdokumentet i en særlig rubrik under ejers navn og  

 adresse.
 Alle blodprøver, der udtages til BVD-virus  

 undersøgelse, skal også undersøges for  

 BVD-antistoffer.
 BVD-fri besætninger, fri over 24  

 måneder: Kreaturer kan omsættes, udstilles eller føres  

 til fælles græsgang uden undersøgelse for BVD, hvis  

 besætningen, dyret skal omsættes fra, har haft BVD-fri status  

 uafbrudt i mere end 2 år og status er bekræftet inden for de  

 sidste 4 måneder (123 dage). Ved omsætning ledsages sådanne  

 dyr af et sundhedsdokument med en påtegning om, at dyret ikke er  

 undersøgt, men må anses for BVD-frit.
BVD-fri besætninger, fri under 24  

 måneder: Kreaturer kan omsættes, udstilles, eller  

 føres til fælles græsgang, hvis de er  

 blodprøveundersøgt for BVD-virus med negativt resultat.
Kalve under 3 måneder, se senere.
 Ikke BVD-fri besætninger hvor status er  

 fastlagt:
 Ikke BVD-fri besætninger, hvor status aldrig er  

 fastlagt eller ikke er efterkontrolleret indenfor 12 måneder:
 Ingen kreaturer må flyttes ud fra  

 besætningen medmindre de flyttes direkte til slagtning.
 Kalve under 3 måneder gamle fra BVD-fri  

 besætninger fri under 24 mdr. og fra ikke BVD-fri  

 besætninger.
Råmælksantistoffer i en blodprøve  

 kan som nævnt forhindre viruspåvisning.
Derfor må kalve,  

 der er under 3 måneder (89 dage) gamle på blodprøvedatoen,  

 kun omsættes, hvis de ved blodprøveundersøgelse er fundet  

 såvel fri for virus som fri for antistoffer og kun hvis prøven  

 er undersøgt for begge dele på samme tidspunkt, kan der  

 udskrives et sundhedsdokument.
Findes en spædekalv antistofpositiv,  

 må den ønskede flytning vente, indtil kalven er undersøgt  

 igen, når den er 3 måneder (89 dage) gammel eller derover og  

 påvist fri for virus.
 Kalve kan dog flyttes uden  

 blodprøveundersøgelse, hvis de flyttes direkte til en  

 specialiseret slagtekalvebesætning (se nedenfor).
6. Specialiserede slagtekalvebesætninger Kalve under 4 måneder (123 dage) kan i visse  

 tilfælde uden sundhedsdokument blive tilladt at flytte til fedning i  

 specialiserede slagtekalvebesætninger (såkaldte 12-18  

 besætninger), jf. § 8. Det kræves da, at dyrene ledsages af et  

 dokument til omsætning af slagtekalve.
Kan kalven ledsages af et  

 sundhedsdokument anbefales dette.
En modtagerbesætning til sådanne flytninger  

 skal godkendes af veterinærchefen.
Betingelserne for en godkendelse er  

 bl.a., Specialiserede slagtekalvebesætninger vil blive  

 registreret med ikke BVD-fri status i CHR.
En specialiseret slagtekalvebesætning skal  

 være dokumenteret fast aftager af kalve, dvs. at  

 slagtekalvebesætningen til Fødevareregionens  

 Veterinærafdeling har opgivet, hvem der modtages kalve fra (se bilag  

 1). Oplysningen indtastes i CHR, og der kan kun udskrives dokument til  

 omsætning af slagtekalve, hvis relationen mellem leverandør og  

 modtager er oprettet i CHR.
Modtages kalvene på sundhedsdokument er  

 relationen uvæsentlig, men skal oplyses alligevel.
Ejeren eller den ansvarlige for den specialiserede  

 slagtekalvebesætning vil, hver gang der er meldt en ny  

 leverandør til eller fra besætningen, modtage en  

  Leverandørliste , der fortæller, hvilke besætninger, der  

 i CHR står som leverandører og BVD-status på disse  

 besætninger.
Dette skal gøre modtageren af kalve opmærksom  

 på, hvilke leverandørbesætninger, der kan risikere at  

 levere PI-kalve.
 Da der er muligt at sælge kalve uden  

 blodprøvning fra besætninger, der har været BVD-fri i  

 mindst 2 år, og hvor status er bekræftet inden for de sidste 4  

 måneder (se tidligere), vil der blive mindre og mindre behov for  

 dispensationer til specialiserede slagtekalvebesætninger.
Ændring fra en specialiseret  

 slagtekalvebesætning til almindelig slagtekalvebesætning  

 (tilbagekaldelse af dispensationen) kan ske ved henvendelse til den lokale  

 Fødevareregions Veterinærafdeling.
Besætningen  

 fortsætter med en ikke BVD-fri status, og må herefter  

 følge reglerne med hensyn til omsætning og udbinding på  

 græs. Ønskes en BVD-fri status, kan dette opnås efter  

 "Retningslinier ved ophævelse af dispensation til indkøb af  

 kalve uden blodprøveundersøgelse for BVD til  

 slagtekalvebesætninger" (se bilag 3). Skemaet kan fås  

 ved henvendelse til Fødevareregionens Veterinærafdeling,  

 Veterinær- og Mælkekvalitetsafdelingen i Ladelund eller den  

 praktiserende dyrlæge.
 Kalve fra ikke BVD-fri besætninger, der skal til en  

 specialiseret slagtekalvebesætning, skal afhentes sidst på  

 vognmandens rute og må ikke komme i kontakt med kreaturer, der skal  

 leveres andre steder end til den specialiserede  

 slagtekalvebesætning.
7. Omsætning til andre EU-lande og eksport til 3.  

 lande Det er en betingelse for omsætning til eller  

 transport gennem andre EU-lande, at dyrene er ledsaget af kvægpas, samt  

 at de i øvrigt opfylder de til enhver tid gældende betingelser  

 for en sådan omsætning.
Der er i forbindelse med udstedelse af  

 kvægpas ingen krav om oplysninger om dyrets BVD-status.
Efter aftale med eksportørerne kan kun kreaturer  

 fra BVD-fri besætninger eksporteres over en eksportisolationsstald.  

 Samtlige dyr skal ved indsættelsen i isolationsstalden være  

 ledsaget af et kvægpas, eller også skal samtlige dyr være  

 ledsaget af et sundhedsdokument.
Den indsynende dyrlæge skriver under  

 på en formular  Statuserklæring for eksportisolationsstalde , for  

 at bekræfte, at samtlige kreaturer kommer fra BVD-fri besætninger  

 med et gyldigt omsætningsdokument.
Formularen fremsendes til  

 Veterinærafdelingen i Fødevareregionen.
Den ansvarlige for isolationsstalden skal sørge  

 for, at dyrene har et gyldigt kvægpas til brug ved eksporten.
Der er  

 specielle regler for flytning af kreaturer ud fra en eksportisolationsstald,  

 hvis disse ikke bliver eksporteret, og kreaturerne er taget ind på et  

 kvægpas eller har stået sammen med dyr, der er indsat på et  

 kvægpas.
 Eksport til 3. lande skal ske efter gældende regler  

 fra importlandet.
 Kreaturer der føres til eksport fra ikke BVD-fri  

 besætninger skal afhentes sidst på vognmandens rute og  

 føres direkte til eksport.
8. Slagtning PI-dyr og dyr med ukendt BVD-status fra ikke BVD-fri  

 besætninger, der føres til slagtning, skal afhentes sidst  

 på vognmandens rute og føres direkte til slagteriet.
9. Statusundersøgelser Alle besætninger skal afklare eller  

 efterkontrollere deres BVD-status med højst 12 måneders  

 mellemrum.
Undersøgelserne skal placere besætningerne som  

 BVD-fri eller ikke BVD-fri.
Hvis den ordinære statuskontrol ikke  

 udløser BVD-fri status, har besætningsejeren pligt til at  

 få foretaget yderligere blodprøvning af besætningen for at  

 klarlægge eventuel forekomst af PI-dyr.
Bliver BVD-fri status ikke efterkontrolleret i en  

 besætning indenfor de 12 måneder udløber status, og der  

 må ikke længere omsættes eller være udbundet  

  kreaturer fra besætningen.
Der kan ikke udskrives  

 omsætningsdokumenter til besætningens dyr.
Hvis kreaturejeren stadig ikke får foretaget  

 prøverne, vil sagen blive overdraget til Fødevareregionens  

 Veterinærafdeling, der vil kontakte ejeren af besætningen.
Er  

 denne henvendelse også uden resultat, kan der gives en administrativ  

 bøde og / eller sagen kan overgå til politiet.
 Den eneste undtagelse fra kravet om efterkontrol af  

 besætningsstatus er i besætninger, der udelukkende består  

 af handyr, og hvor alle dyrene er blodprøvet for BVD.  

 Undtagelse kan udelukkende ske ved en henvendelse til Veterinær- og  

 Mælkekvalitetsafdelingen i Ladelund.
10. Hvilke dyr skal blodprøves ? Alle besætninger skal have BVD-status  

 efterkontrolleret mindst hver 12. måned.
Fristen for at foretage  

 fornyet statusundersøgelse skrives på grønne  

 besætnings-statusskilte og på dyrlægens  

 BVD-besætningsliste, der udskrives og tilsendes dyrlægen hver 14.  

 dag.
Besætningen får tilsendt et påmindelsesbrev ca. 6 uger  

 inden, der skal foretages statusundersøgelse.
Fra alle ikke-mælkeleverende  

 besætninger foretages blodprøvekontrol, som  

 hovedregel ved undersøgelse af mindst 3 dyr over 8 måneder  

 gamle.
Virus- og antistofnegative prøver bekræfter BVD-fri  

 status.
Ved flere veladskilte besætninger/epidemiologiske  

 enheder på en ejendom, hvor der ikke er tilstrækkelig kontakt  

 mellem dyrene i de forskellige enheder, skal der udtages statusprøver  

 i hver enhed.
Den praktiserende dyrlæge vurderer  hvilke dyr, der skal  

 blodprøves for at afspejle besætningens BVD-status.
 Den vurdering skal også foretages, når der er  

 tale om  Samdrift . Ved blodprøvekontrol af samdriftbesætninger,  

 skal dyrlægen ved indsendelse af blodprøver oplyse om samdriften  

 og de involverede CHR-numre.
I samdriftsbesætninger, hvor statuskontrol sker ved  

 hjælp af mælkeprøver, kan BVD status overføres  

 mellem de involverede CHR-numre hvis den praktiserende dyrlæge  

 vurderer, at mælkeprøven afspejler samdriftsbesætningernes  

 BVD-status.
Dyrlægen skal, for hver statuskontrol der ønskes  

 overført meddele CHR-numrene på involverede  

 samdriftsbesætninger til Veterinær- og  

 Mælkekvalitetsafdelingen i Ladelund.
 I mindre besætninger - typisk med under 10  

 dyr - kan det være svært at klarlægge, hvilke dyr der  

 skal blodprøves.
 Hvis besætningen udelukkende består af  

 antistofnegative dyr, kan prøver af vilkårlige dyr indgå i  

 fastlæggelse af status.
Hvis der i besætningen findes voksne dyr, der  

 tidligere er testet antistofpositive, er det unyttigt at genteste dyret, idet  

 det ikke vil fortælle noget nyt om besætningens BVD status.
I  

 stedet skal status fastlægges ved hjælp af prøver på  

 dyr over 8 mdr., der er født i besætningen, efter at smitten er  

 udryddet.
Indkøbte antistofnegative dyr, der har stået i  

 besætningen i over 6 måneder, kan ligeledes anvendes (se  

 senere).
I enkelte besætninger vil det ikke være muligt  

 at bekræfte besætningens BVD-fri status, fordi der ikke er dyr i  

 besætningen, der er egnet til blodprøvning.
I sådanne  

 tilfælde udskydes afklaringen af besætningen, indtil der er  

 egnede dyr.
Besætningen vil indtil da have ikke BVD-fri status.  

 Udskydelse af afklaring kan kun ske efter aftale med et af  

 Fødevaredirektoratet godkendt laboratorium.
 Besætningens størrelse skal i alle  

 tilfælde angives på blodprøveformularen sammen med dyrenes  

 alder.
Indkøbte dyr (dyr med fremmed CKR-nr) kan  

 kun anvendes til at fastlægge besætningens BVD-status, hvis  

 dyrene har opholdt sig i besætningen i tilstrækkelig lang tid.  

 BVD-programmet regner automatisk med mindst 6 måneder.
Perioden  

 er fastlagt ud fra, at der i løbet af 6 måneder har været  

 tilstrækkelig kontakt mellem dyrene til, at en eventuel BVD-smitte med  

 stor sandsynlighed vil afsløres i et fund af antistoffer.
 Et hjælpemiddel til at overskue de små  

 besætninger kan være en  Besætnings BVD-liste , der kan  

 rekvireres fra laboratoriet, en  Egenudskrift  fra kvægbrugskontoret  

 eller opslag i CHR på www.glr-chr.dk.
Fra alle mælkeleverende  

 besætninger undersøges tankmælksprøver for  

 BVD antistoffer 4 gange om året.
Mælkereaktioner under eller lig  

 med 50 målt på en skala fra 0   100 betyder, at kun en mindre del  

 af køerne kan være BVD-antistofpositive.
 Mælkeleverende besætninger hvor  

mælkereaktion er under eller lig med 50 får derfor  

 bekræftet BVD-fri status uden blodprøvekontrol.  

 Besætninger med mælkereaktion større end 50 skal  

 altid foretage blodprøvekontrol af status.
Ved ekstraordinær ændring i  

 mælkereaktionen f.eks. hvis en mælkereaktion stiger med 25 eller  

 mere, eller falder med 30 eller derover foretages automatisk en ny analyse af  

 en tankmælksprøve.
En sådan ekstra kontrol foretages  

 også ved stigning fra under 50 til over 50. Veterinær- og  

 Mælkekvalitetsafdelingen i Ladelund evaluerer markante stigninger i  

 mælkereaktionen regelmæssigt og sender ekstra information til  

 ejer og dyrlæge, hvis der er anledning til at reagere på  

 resultatet f.eks. for at afklare om besætningen er blevet smittet.
 Det skal påpeges, at det altid anbefales ejer og  

 dyrlæge straks at følge op på uventede stigninger i BVD  

 tankmælksreaktion.
 Hvornår BVD-fri status ændres til ikke BVD-fri  

 og omvendt er beskrevet under det tidligere afsnit (Generelt).
11. Ny- eller genetablerede besætninger Oprettes en kreaturbesætning   hvad enten der har  

 været kreaturer på ejendommen før eller ej   vil  

 besætningen automatisk få tildelt BVD-fri status, hvis dyrene er  

 indkøbt med gyldigt sundhedsdokument.
Ved nyetablering, hvor dyrene udelukkende stammer fra  

 én besætning og denne besætning har BVD-fri status over 24  

 måneder, kan denne status under visse forudsætninger  

 overføres til den nye besætning efter henvendelse til  

 Veterinær- og Mælkekvalitetsafdelingen i Ladelund.
Skal  

 føres dyr fra besætningen, skal der forinden foretages en  

 statusundersøgelse af dyr i besætningen (inden for de sidste 4  

 mdr.) Ved genetablering år efter år, hvor  

 besætningen er tildelt BVD-fri status, kan dyr føres fra  

 besætningen efter reglerne om BVD-fri status over 24 måneder.
Det  

 kan ske, hvis besætningen uafbrudt er genetableret med mindre end 12  

 måneders mellemrum, og status er bekræftet inden for de sidste 4  

 måneder.
12. Udbinding PI-dyr må ikke udbindes.
 Besætninger, der har fået tildelt BVD-fri  

 status, må antages ikke at indeholde PI-dyr, og dyr fra sådanne  

 besætninger kan udbindes.
Fra besætninger, hvor statusafklaring har fundet  

 besætningen ikke BVD-fri, må kun udbindes dyr, som er  

 blodprøveundersøgt og fundet ikke at være PI-dyr, eller  

 som kan konkluderes at være fri eksempelvis som mødre til ikke  

 PI-dyr.
Køer og kvier må ikke kælve på græs,  

 og kalvene må ikke udbindes uden sikkerhed for at de ikke er PI-dyr.  

I få og ganske særlige tilfælde kan dog gives  

 dispensation ved henvendelse til den lokale Fødevareregions  

 Veterinærafdeling.
 Fra en besætning, som er ikke BVD-fri pga. at status  

 ikke er afklaret eller efterkontrolleret, må der ikke udbindes  

 kreaturer.
13. Fællesgræsning, udstillinger og andre  

 samlinger af kreaturer Når kreaturer føres til fælles  

 græsgang, skal de ledsages af et sundhedsdokument.
Sundhedsdokumentet  

 opbevares af den ansvarlige for græsgangen.
De større  

 fælles græsningsområder, der af Veterinærafdelingen  

 er defineret som en fælles græsgang, er tildelt et CHR-nr.,  

 således at dyrene kan skrives ind på dette CHR-nr., når de  

 flyttes ud til den fælles græsgang, og tilsvarende ved  

 hjemtagelsen, som ved enhver anden flytning.
Dette har stor betydning ved  

 opsporingsarbejde i forbindelse med udbrud af smitsom sygdom, og vil ikke  

 få indflydelse på eventuelle præmieordninger, da  

 flytningerne registreres som en midlertidig udstationering af dyrene og ikke  

 som en egentlig flytning.
 Udskrivning til fælles græsgang sker i  

 staldregistreringsblokken med en kode 50.
Ved hjemtagelse fra den fælles græsgang skal  

 der i hver besætning undersøges 3 dyr, der ved  

 udsættelsen var antistofnegative.
Prøverne skal tages senest 3  

 uger efter hjemtagelsen, jf. § 10, for at afklare om der er sket smitte  

 på den fælles græsgang.
Dette gælder for hver  

 hjemtagelse.
 Hjemtagelse fra en fælles græsgang sker i  

 staldregistreringsblokken med en kode 51.
 Vejledning til reglerne for fælles græsgang  

 findes separat og kan rekvireres ved henvendelse til Fødevareregionens  

 Veterinærafdeling, se bilag 5.
14. Diverse Hvis der trænger dyr fra en anden besætning,  

 med ukendt BVD-status, ind i ens egen besætning, bør de fremmede  

 dyr blodprøves straks, medmindre alle er enkeltdyrsblodprøvet.  

 I tilfælde, hvor det/de fremmede dyr ikke kan identificeres, kan det  

 være relevant, at gentage blodprøvningen igen 1 mdr. senere for  

 at se, om smitte kan være overført.
Dyrlæge Pia Vestergaard  

      Dyrlæge Karen-Else Lie Hansen Fødevaredirektoratet  

          Mejeriforeningen Veterinærafdelingen  

         Veterinær- og Mælkekvalitetsafdelingen Husdyrsygdomskontoret Fødevaredirektoratet, den 23. februar  

 2001 P.D.V.
Pia Vestergaard Bilag 1 Leverandøroplysninger fra specialiseret  

 slagtekalvebesætning Undertegnede ejer af en specialiseret slagtekalvebesætning  

 CHR_____________ (evt.) besætningsnr.____________ har følgende  

 leverandører af slagtekalve til min besætning:
CHR___________________________CHR _________________________________ CHR___________________________CHR _________________________________ CHR___________________________CHR__________________________________ CHR___________________________CHR__________________________________ CHR___________________________CHR__________________________________ CHR___________________________CHR__________________________________ Hvis jeg får nye leverandører af slagtekalve til min  

 besætning, eller jeg ikke længere modtager kalve fra en  

 leverandør, vil jeg straks underrette Fødevareregionens  

 Veterinærafdeling om dette forhold.
Først når forholdet er  

 indberettet og registreret i CHR, kan der udstedes dokument til  

 omsætning af slagtekalve til leverandørbesætningen.
 Når jeg har indberettet nye leverandører eller afmeldt gamle,  

 vil jeg modtage en liste over hvilke besætninger der er registreret  

 tilknyttet min besætning samt disses BVD-status, så jeg altid kan  

 se, hvilke besætninger jeg kan risikere at modtage PI-kalve fra.
_______________  _____________________________________________________ (Dato)                     (Underskrift) Bilag 2 Ansøgning Til veterinærchefen.
Undertegnede Navn:
 Adresse:
 CHR-nr.                                                       /(evt.)  

 besætningsnr.:                               Tlf.nr.:
 ansøger hermed om tilladelse til uden forudgående  

 blodprøveundersøgelse for BVD at modtage kalve under 4  

 måneder til min slagtekalvebesætning.
 Jeg vil overholde følgende betingelser:
 Anmeldelse og afmeldelse af leverandører skal ske til  

 Veterinærafdelingerne i den lokale Fødevareregion snarest efter  

 hændelsen.
(dato) (underskrift) Godkendelse Hermed tillades flytning af kalve uden undersøgelse for BVD-virus  

 eller antistoffer til slagtekalvebesætningen:
 Navn:
 Adresse:
 CHR-nr.:                               /(evt.) besætningsnr.:  

                               Tlf.nr.:
 Tilladelsen gives i henhold til § 8 i bekendtgørelse nr. 29 af 19.  

 januar 2001 om BVD hos kvæg.
Godkendelsen gives efter ansøgning af   

       , og er betinget af overholdelsen af de forhold, der er nævnt  

 heri.
Kopi af underskreven ansøgning vedlægges.
 Overtrædelse af betingelserne, som til enhver tid kan kontrolleres  

 af Fødevaredirektoratet, Veterinærtjenesten, medfører  

 øjeblikkeligt ophør af tilladelsen.
Transport af kalve uden BVD-blodprøver skal foretages direkte til  

 modtagerbesætning og afhentes sidst på ruten.
Kun kalve til samme  

 modtagerbesætning må transporteres samtidigt.
 Godkendelsen gælder indtil videre, men kan til enhver tid  

 tilbagekaldes.
Med venlig hilsen (dato)  

  (Veterinærchef) Kopi: Veterinær- og Mælkekvalitetsafdelingen,  

 Ladelundvej 85, 6650 Børrup Landskontoret for Kvæg, Att.: Egon Pedersen, Udkærsvej 15,  

 Skejby, 8200 Århus N Bilag 3 februar 2001 Ref.: PV/- J.nr. 02kt 246-1352-0-13/98 Retningslinier vedr.
BVD ved ophævelse af dispensation til  

 indkøb af kalve uden blodprøveundersøgelse for BVD til  

 slagtekalvebesætninger.
 Slagtekalvebesætninger med dispensation til at modtage kalve uden  

 BVD-blodprøveundersøgelse kan have et ønske om at  

 indkøbe slagtekalve med sundhedsdokumenter og derved slippe for de  

 restriktioner, der følger med dispensationen.  

 Slagtekalvebesætninger med dispensation har altid ikke BVD-fri  

 status.
 Ophævelse af dispensation kan gøres efter følgende  

 retningslinier:
 BVD-fri status kan opnås efter følgende retningslinier:
 Status på oprindelsesbesætningerne skal fås ved opslag i  

 CHR, på www.glr-chr.dk eller ved henvendelse til Veterinær- og  

 Mælkekvalitetsafdelingen, Ladelundvej 85, 6650 Brørup.
Bilag 4 Navn:
 Vej:
 Postnr. og by:
 CHR:
Ref.: PV/- J.nr.: 02kt 246-1352-0-12/98 Bedes anført ved svar Ophævelse af dispensation til indkøb af kalve uden  

 blodprøveundersøgelse for BVD til slagtekalvebesætninger  

 og muligheder for opnåelse af BVD-fri status Undertegnede ønsker at få min dispensation til indkøb  

 af kalve uden blodprøveundersøgelse for BVD til min  

 slagtekalvebesætning ophævet.
Med hensyn til min BVD-status  

 vælger jeg følgende muligheder (sæt x i en eller to af  

 nedenstående punkter) :
ELLER Denne erklæring sendes til Veterinær- og  

 Mælkekvalietsafdelingen, Ladelundvej 85, 6650 Brørup, der sender  

 kopi til det lokale Fødevareregions Veterinærafdeling for  

 tilbagekaldelse af dispensationen.
____________________  

_________________________________ (dato)  

  (underskrift) Bilag 5 J.nr.
VT02 2210-57-9/00 Den 27. november 2000 Ref.: PV/- Regler for kreaturer på fællesgræs En fælles græsgang defineres som et græsningsareal, hvor  

 der findes dyr fra mere end en besætning, også selvom dyrene  

 på den fælles græsgang går i separate fenner.
De  

 større fælles græsningsområder, der af  

 Fødevareregionens Veterinærafdeling bliver defineret som en  

 fælles græsgang, får alle tildelt et CHR-nr.
Dette har  

 følgende betydning for kreaturer, der skal indsættes på  

 fællesgræs:
Bilag 6 Fødevaredirektoratet Veterinærafdelingen Mørkhøj Bygade 19 2860 Søborg Tlf.: 33 95 60 00 Fødevareregion København Veterinærafdelingen Mårkærvej 13 H, 1. sal 2630 Tåstrup Tlf.: 43 99 98 76 Fødevareregion Nordsjælland Veterinærafdelingen Mårkærvej 13 H, 1. sal 2630 Tåstrup Tlf.: 43 99 98 76 Fødevareregion Ringsted Veterinærafdelingen Odinsvej 4 4100 Ringsted Tlf.: 57 68 20 00 Fødevareregion Fyn Veterinærafdelingen Lille Tornbjerg Vej 24 B 5220 Odensen SØ Tlf.: 66 61 28 00 Fødevareregion Sønderjylland Veterinærafdelingen H.C. Ørstedsvej 2 A 6100 Haderslev Tlf.: 73 53 17 50 Fødevareregion Esbjerg Veterinærafdelingen Høgevej 25 6705 Esbjerg Tlf.: 79 16 12 00 Veterinærafdelingen Skomagervej 3B 7100 Vejle Tlf.: 79 43 22 00 Fødevareregion Vejle Veterinærafdelingen Skomagervej 3B 7100 Vejle Tlf.: 79 43 22 00 Fødevareregion Århus Veterinærafdelingen Agerbæksvej 17 8240 Risskov Tlf.: 89 44 34 02 Fødevareregion Herning Veterinærafdelingen Kirkestræde 3 7500 Holstebro Tlf.: 99 29 19 51 Fødevareregion Viborg Veterinærafdelingen Klostermarken 16 8800 Viborg Tlf.: 87 28 15 39 Fødevareregion Nordjylland Veterinærafdelingen Sofiendalsvej 90 Postboks 7035 9200 Ålborg SV Tlf.: 98 78 10 00 Veterinær- og Mælkekvalitetsafd.
Ladelundvej 85 6650 Brørup Tlf.: 76 60 06 00 Overvågningsudvalget for Smitsomme Kvægsygdomme Frederiks Allé 22 8000 Århus C Tlf.: 87 31 20 00 Bilag 7 Bekendtgørelse om BVD hos  

 kvæg I medfør af § 6, stk. 2, § 7, stk. 3, §§ 8-10, § 12, § 13, § 19,  

 stk. 1, § 32, stk. 1, § 35, stk. 1 og 2, og § 43, stk. 2, i lov 351 af 2.  

 juni 1999 om sygdomme og infektioner hos dyr fastsættes:
Definitioner § 1. Ved BVD forstås infektion hos kvæg med det  

 virus, som kan forårsage sygdommene Bovin Virus Diarré og  

 Mucosal Disease.
 Stk. 2. Ved PI-dyr (Persistent Inficerede) forstås  

 kvæg, som immunologisk tolererer BVD-virus, og som huser og udskiller  

 dette virus gennem hele deres levetid.
 Stk. 3. Ved en besætning forstås i denne  

 bekendtgørelse et dyr eller en gruppe af dyr, der holdes på en  

 bedrift som en epidemiologisk enhed.
 Stk. 4. Ved en besætning med BVD-fri status  

 forstås en besætning, hvori der ikke befinder sig PI-dyr, eller  

 drægtige dyr, der er mistænkt for at ville kælve med  

 PI-dyr, og hvor fri status er bekræftet indenfor de sidste 12  

 måneder, jf. § 4, stk. 1.
 Stk. 5. Ved en besætning med ikke BVD-fri status  

 forstås en besætning, hvori betingelserne for opnåelse  

 eller opretholdelse af BVD-fri status ikke er opfyldt.
Undersøgelse og konstatering § 2. Ejeren eller den, som i øvrigt er ansvarlig for en  

 kvægbesætning, skal ved mistanke om udbrud af BVD i  

 besætningen foretage anmeldelse herom til en dyrlæge.
Er  

 besætningen i forvejen registreret med PI-dyr, skal anmeldelse dog ikke  

 foretages.
 Stk. 2. Anmeldelse skal ske, når der i  

 besætningen forekommer ét eller flere af nedenstående  

 symptomer:
1)	omløbninger eller kastninger i uventet omfang, eventuelt  

 efterfulgt af svagtfødte kalve eller kalve med medfødte  

 centralnervøse forstyrrelser eller blindhed, eller 2)	appetitløshed, depression, feber, rindende øjne og  

 næsebor samt sår på mund- og næseslimhinde hos  

 ungdyr.
 § 3. Modtager en dyrlæge anmeldelse, jf. § 2, eller  

 får dyrlægen selv mistanke om udbrud af BVD i en besætning,  

 som ikke vides at indeholde PI-dyr, skal dyrlægen foretage en  

 undersøgelse med henblik på at konstatere, om nogle dyr viser  

 tegn på at være smittet med sygdommen.
Stk. 2. Hvis mistanken ikke kan afvises, skal  

 dyrlægen indsende materiale med angivelse af besætningens  

 CHR-nummer.
Materialet indsendes til Statens Veterinære Institut for  

 Virusforskning, Lindholm, eller til Statens Veterinære  

 Serumlaboratorium, Frederiksberg, efter Fødevaredirektoratets  

 nærmere anvisning.
 Stk. 3. Når dyrlægen har modtaget meddelelse  

 om resultatet af undersøgelsen fra et af de i stk. 2 nævnte  

 laboratorier, underretter dyrlægen ejeren eller den, som i  

 øvrigt er ansvarlig for kvægbesætningen, om dette  

 resultat.
§ 4. Ejeren eller den, som i øvrigt er ansvarlig for en  

 kvægbesætning, skal sørge for, at besætningens  

 status med hensyn til forekomst af PI-dyr bliver klarlagt og  

 efterkontrolleret med højst 12 måneders mellemrum.
Herudover kan  

 Fødevaredirektoratet til enhver tid påbyde, at en  

 besætnings status skal afklares.
Stk. 2. For at afklare, om en besætning har BVD-fri  

 status, skal ejeren eller den, som i øvrigt er ansvarlig for en  

 kvægbesætning, lade udtage tankmælksprøver og /  

 eller blodprøver efter Fødevaredirektoratets nærmere  

 anvisning.
Ved blodprøvning udtages prøver af mindst 3 dyr, der  

 er over 8 måneder gamle og som bedst muligt afspejler infektionsstatus  

 for besætningen.
 Stk. 3. Opnår en besætning ikke BVD-fri  

 status efter stk. 2, har ejeren eller den, som i øvrigt er ansvarlig  

 for besætningen, pligt til uden ugrundet ophold at lade foretage  

 yderligere blodprøvning af besætningen for nærmere at  

 afklare besætningens status.
 Stk. 4. De i stk. 2 og 3 nævnte prøver  

 indsendes med angivelse af besætningens CHR-nr., og ved  

 blodprøver tillige angivelse af dyrenes øremærkenummer,  

 til et af Fødevaredirektoratet godkendt laboratorium.
 Stk. 5. De i stk. 2 og 3 samt §§ 6 og 7 nævnte  

 blodprøver og mælkeprøver kan også  

 undersøges for antistoffer mod IBR, salmonella, eller anden sygdom  

 efter Fødevaredirektoratets anvisning.
Bekæmpelse og forebyggelse § 5. Ejeren eller den, som i øvrigt er ansvarlig for en  

 kvægbesætning, skal ved fund af et PI-dyr sørge for, at  

 dyret senest en måned efter fundet bliver ført til slagtning  

 eller destruktion.
 Stk. 2. Kalve født i en ikke BVD-fri  

 besætning, skal blodprøves for BVD-virus inden de er 5  

 måneder gamle, medmindre de føres direkte til en specialiseret  

 slagtekalvebesætning, jf. § 7, stk. 2.
 § 6. Dyr fra en BVD-fri besætning kan, hvis den BVD-fri  

 status har været opretholdt i mindst 2 år og er bekræftet  

 ved en statusundersøgelse, der er under 4 måneder gammel,  

 omsættes, udstilles eller føres til fælles græsgang  

 uden forudgående undersøgelse for BVD.
Stk. 2. Dyr fra en BVD-fri besætning, der ikke  

 overholder de i stk. 1 nævnte betingelser, må kun omsættes,  

 udstilles eller føres til fælles græsgang, hvis de er  

 blodprøveundersøgt for BVD-virus med negativt resultat.
Kalve  

 under 3 måneder skal desuden være  

 blodprøveundersøgt for BVD-antistof med negativt resultat.  

 Kalvene skal være undersøgt for virus og antistof på samme  

 dag.
 § 7. Hundyr fra en ikke BVD-fri besætning, som er over 1  

 år gamle, må ikke omsættes.
Stk. 2. Kalve fra en ikke BVD-fri besætning, som er  

 under 3 måneder gamle, skal ved omsætning være  

 blodprøveundersøgt for BVD-virus og -antistof med negativt  

 resultat.
Undersøgelsen for BVD-antistof skal ske samme dag som  

 undersøgelsen for BVD-virus.
Kravet om undersøgelse for  

 BVD-virus og antistof gælder dog ikke kalve, der føres  

 til en specialiseret slagtekalvebesætning, som er dokumenteret fast  

 aftager af kalve fra den ikke BVD-fri besætning.
 Stk. 3 Dyr fra en besætning, som på  

 grund af manglende statusafklaring har ikke BVD-fri status, må ikke  

 flyttes fra ejendommen medmindre de flyttes direkte til slagtning.
 Stk. 4. Dyr fra en besætning, som efter  

 statusafklaring er fundet ikke BVD-fri, må ikke udstilles eller  

 føres til fælles græsgang og må kun omsættes,  

 hvis de er blodprøveundersøgt for BVD-virus med negativt  

 resultat, jf. dog stk. 1 og 2.
 Stk. 5. Ændring fra en ikke BVD-fri status til en  

 BVD-fri status kan i besætninger med statusafklaring tidligst ske 12  

 måneder efter sidste PI-dyr er slagtet eller destrueret.
§ 8. Kalve, der er under 4 måneder gamle, kan  

 omsættes til levebrug uden blodprøveundersøgelse for BVD  

 til specialiserede slagtekalvebesætninger, der har dispensation fra  

 Fødevaredirektoratet til at modtage sådanne kalve.
Kalve fra  

 specialiserede slagtekalvebesætninger må kun sendes direkte til  

 slagtning eller eksport og må ikke udbindes.
 Stk. 2. Specialiserede slagtekalvebesætninger har  

 pligt til overfor Fødevareregionen at oplyse, hvilke  

 kvægbesætninger der modtages kalve fra.
 § 9. Dyr fra en ikke BVD-fri besætning må kun  

 være udbundet, hvis undersøgelse har vist, at de er fri for  

 BVD-virus.
 Stk. 2. Køer eller kvier fra en ikke BVD-fri  

 besætning må ikke kælve på græs.
 § 10. Ejeren eller den, som i øvrigt er ansvarlig for  

 en ikke BVD-fri besætning, skal give meddelelse herom til alle, der  

 kommer i kontakt med besætningen, herunder til naboer med kvæg  

 eller ejere af kvæg på nabomarker.
 § 11. PI-dyr, og dyr med ukendt BVD-status fra ikke BVD-fri  

 besætninger, der føres  fra besætningen, skal afhentes  

 sidst på vognmandens rute og skal køres direkte til  

 bestemmelsesstedet.
Stk. 2. Kalve, der er under 4 måneder gamle og som  

 føres til en specialiseret slagtekalvebesætning, jf. § 8, stk.  

 1, skal ligeledes afhentes sidst på vognmandens rute og køres  

 direkte til modtagerbesætningen.
Under transporten må kalvene  

 ikke komme i kontakt med kalve til andre besætninger end  

 modtagerbesætningen.
§ 12. De i § 5 stk.2, § 6, stk. 2 eller § 7, stk. 2,  

 nævnte blodprøver skal tillige undersøges for  

 BVD-antistoffer.
Prøver udtaget i medfør af § 9 skal ligeledes  

 undersøges for BVD-antistoffer.
Kreaturer med blodprøver  

 udtaget før 27. november 1999 skal ikke være undersøgt  

 for BVD-antistoffer for at kunne omsættes, udstilles eller føres  

 til fælles græsgang.
§ 13. Blandt dyr, der hjemtages fra en fælles  

 græsgang, skal der udtages mindst tre blodprøver til  

 undersøgelse for BVD-antistof.
Prøverne skal udtages blandt  

 dyr, der ved udsættelsen var antistofnegative, og skal udtages senest 3  

 uger efter hjemtagelsen.
 § 14. Ved etablering af en ny besætning, får denne  

 automatisk tildelt BVD-fri status, hvis dyrene er erhvervet med gyldige  

 sundhedsdokumenter.
Vaccination § 15. Vaccination mod BVD er ikke tilladt.
Indsendelse af prøveresultater § 16. Laboratorier godkendt af Fødevaredirektoratet  

 skal indsende alle prøveresultater for BVD til Det Centrale  

 Husdyrbrugsregister (CHR), efter nærmere anvisning fra  

 Fødevaredirektoratet.
Betaling § 17. Udgifterne ved undersøgelse af de i § 3, stk. 2,  

 nævnte prøver afholdes af Fødevaredirektoratet.
Alle  

 andre udgifter, som afholdes i medfør af denne bekendtgørelse,  

 er Fødevaredirektoratet uvedkommende.
 Straf, ikrafttræden, m.m.
§ 18. Med bøde straffes den, der 1)	overtræder § 2, stk. 1, § 3, § 4, stk. 1-4, §§ 5-13 eller §§  

 15 eller 16, eller 2)	undlader at efterkomme påbud efter § 4, stk. 1.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 19. Bekendtgørelsen træder i kraft den 1.  

 februar 2001.
 Stk. 2. Samtidig ophæves bekendtgørelse nr.  

 842 af 18. november 1999 om BVD hos kvæg.
Fødevaredirektotatet, den 19. januar 2001 P.D.V.
