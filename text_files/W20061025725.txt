Landsskatteretskendelse vedr.
Hæderspris fra fond  arkitekt  

  kunstnerisk virke Klagen skyldes, at indtægt fra hæderspris er anset som  

 skattepligtig.
Landsskatterettens  

 afgørelse Personlig indkomst Indtægt fra X-fond på 200.000  

 kr. anset af skatteankenævnet som skattepligtig efter ligningslovens § 7 O.
 Landsskatteretten ændrer  

 skatteankenævnets afgørelse således, at indtægten er skattefri efter  

 ligningslovens  

 § 7, nr. 19.
Sagens oplysninger A (klageren) er arkitekt og  

 havde selvstændig tegnestue i perioden 1984 til 2004 med B.
Fra 2005 sammen  

 med  

 7 nye partnere.
 Klageren blev uddannet på  

 Kunstakademiets Arkitektskole i 1984 og var i perioden 1986-1998 timelærer og  

 lektor ved Kunstakademiets Arkitektskole.
Klageren er medlem af  

 Kunstnersamfundet.
Hun blev optaget den 22. maj 1992.
Klageren bestrider desuden en  

 del tillidserhverv, og har gennem årene modtaget følgende udmærkelser  

 Akademiets Eckersbergmedalje, Heliosprisen,  

 Betonelementprisen, Den  

 grønne Nål, Nykredits Arkitekturpris (2 gange),  

 Murerprisen, BKLs  

 Byggepris og Kreditforeningen Danmarks Byfornyelsespris  

 samt C.F.
Hansen  

 Medaljen.
B og klageren fik i  

 indkomståret 2002 derudover tildelt en hæderspris fra X-fond.
Prisen var på  

 200.000 kr. til hver.
Begrundelsen for tildelingen blev af fondens bestyrelse  

 uddybet således:
 X Fond tildeler hermed  

 arkitekterne A og B fondens hæderspris for de smukke og betydningsfulde  

 arbejder, hædersprismodtagernes fælles firma har lagt navn til.
 Det er svært for  

 udenforstående at vurdere, hvad de hver for sig står for, men arbejderne, som  

 de har ansvaret for, udtrykker stor indlevelse og godt samarbejde.
 B er imidlertid den ældre og  

 dermed mere erfarne, som gennem flere år har ledet tegnestuen først i  

 samarbejde med C og senere nu med A.
Den længere karriere har da  

 også givet sig udtryk i flere tilkendegivelser.
Han er således professor på  

 Kunstakademiets Arkitektskole og medlem af et utal af ansete råd og udvalg.
 Den smukke bebyggelse i Y og  

 opførelsen af Z Museum hører til de betydelige arbejder, der er udført inden  

 samarbejdet med A startede.
 Den yngre A er ligeledes  

 medlem af en række betydningsfulde faglige udvalg såsom Det særlige  

 Bygningssyn, ligesom hun har været medlem af Statens Kunstfonds  

 Arkitekturudvalg.
 Som bestyrelsesformand for  

 Dansk Arkitektur Center har A selvfølgelig stor viden og føling med, hvad der  

 sker indenfor det brede faglige område, men udadtil fornemmes en beskeden  

 holden tilbage, når det drejer sig om at promovere sig selv gennem  

 arkitektfirmaet.
Det opfattes også gennem As  

 karriere, hvor hun som fremragende underviser standser lærergerningen for at  

 koncentrere sig om arbejdet på tegnestuen.
Forståeligt nok, når tegnestuen i  

 1995 for alvor er kommet godt i gang og har vundet flere konkurrencer.
Allerede ved As  

 afgangsopgave sås et talent ud over det sædvanlige.
En bolig af stor skønhed  

 og  

 enkelhed, som på en måde danner baggrund for det utal af boliger, som  

 tegnestuen nu gennem mange år har haft som et særligt og spændende område.
En række betydningsfulde  

 arbejder i større skala har dog også kendetegnet tegnestuen.
Udvidelsen af Z  

 Museum med et møbelmuseum, Kraftvarmeværker og Renseanlæg fra 1996 samt en 2.  

 præmie i konkurrencen om Rigsarkivet, hvor samtlige fagdommere udpegede det  

 som  

 det egentlige vinderprojekt.
 I de sidste par år har der  

 været bygget ambassade, Kraftvarmeværk, lavet strukturplaner, renoveringer og  

 nu en 1. præmie for konkurrenceprojektet Æ Kunstmuseum.
Næsten alle opgaver er vunder  

 gennem offentlige og indbudte konkurrencer, men gennemgående har det været  

 boligområdet, der har domineret.
De allerfleste opgaver har været  

 boligbebyggelser overalt i landet.
Altid velegnede og smukke, beliggende  

 hensynsfuldt og velproportionerede.
Med udover at  

 boligbebyggelserne er attraktive, så indeholder de også en nytænkning eller  

 tager udgangspunkt i ressource- og energiproblematikken.
Synspunkter der  

 absolut ikke skønnes nok på trods fremtidens behov og nødvendighed.
At opremse de mange opførte  

 boligbebyggelser er næsten en umulighed, men for nylig har firmaet vundet 1.  

 præmie i en konkurrence om et stort kollegium.
Et usædvanlig spændende  

 projekt  

 med et 6-7 etagers cylindrisk hus omkransende et fælles haverum.
 Kollegiet er inspireret af de  

 kinesiske runde Túlon-huse, men dog ikke lukkede som disse fæstninger.  

 Bygningen gennemskæres således af 3 åbninger, der gør huset gennemskueligt,  

 luftigt og venligt.
 Et spændende hus i en ny  

 bydel.
 Vi ønsker A og B tillykke med  

 prisen og glæder os til at se flere spændende og smykke bygninger fra deres  

 hånd.
Fondens hæderspris udgør kr.  

 200.000.- til hver af de to prismodtagere .. Klageren har ligeledes  

 modtaget flere præmier i konkurrencer, og står bag flere byggerier i Danmark  

 og  

 i udlandet.
Skatteankenævnets  

 afgørelse Efter en samlet vurdering har  

 skatteankenævnet fundet, at den modtagne hæderspris ikke kan anses for  

 omfattet  

 af bestemmelsen i ligningslovens dagældende § 7, litra v, 2. pkt., idet  

 klageren ikke kan anses som kunstner i relation til denne bestemmelse.
Der er  

 henvist til det samlede formål med lovforslaget L188 (2001-02). Der er  

 endvidere henvist til Ligningsrådets bindende forhåndsbesked af 17. februar  

 2004 refereret i SKM2004.77.LR (TfS 2004.222).
 Da der er tale om en pris for  

 klagerens fortjenester, har skatteankenævnet fundet, at hædersprisen skal  

 beskattes efter ligningslovens § 7 O.
Klagerens påstand og  

 argumenter Repræsentanten har nedlagt  

 påstand om, at legatet på 200.000 kr. er omfattet af ligningslovens § 7, stk.  

 1, nr. 19, 2. og 3. pkt. og dermed fritaget for skat.
Repræsentanten bemærker, at  

 kunstnere og kunstneriske fortjenester ikke er nærmere defineret i lovens  

 bemærkninger.
Kunst defineres i Politikens nudanske ordbog, 14. udgave, som:  

 hvad der skabes af kunstnere ved inspiration.
Derudover defineres  

 kunstakademi som: læreanstalt for malere, billedhuggere og  

 arkitekter.
Repræsentanten  

 oplyser videre, at Det Kongelige Danske Kunstakademi består af  

 institutionerne  

 Akademiet for de Skønne Kunster, Arkitektskolen, Billedkunstskolerne,  

 Konservatorskolen samt Kunstakademiets Bibliotek.
Institutionerne er nu  

 selvstændige institutioner.
Repræsentanten mener, at det  

 er generelt anerkendt, at arkitektur kan betragtes som kunst.
Der henvises  

 til,  

 at det er almindeligt at betragte Operahuset i Sydney som kunst.
Repræsentanten henviser  

 endvidere til, at Kulturministeriet har nedsat 7 udvalg, der skal udarbejde  

 en  

 kulturkanon med 12 af de bedste værker inden for de 7 kunstarter.
De 7 udvalg  

 fordeler sig på scenekunst, film, billedkunst, kunsthåndværk og design,  

 arkitektur, musik og litteratur.
Når arkitekter betragtes som kunstnere af  

 statens institutioner, må det også anerkendes, at arkitekter kan blive hædret  

 for deres kunstneriske fortjenester.
Om lovbemærkninger har  

 repræsentanten den opfattelse, at de ikke anvendes til at afgrænse en regels  

 anvendelsesområde, medmindre dette tydeligt fremgår af bemærkningerne.  

 Repræsentanten påpeger herefter, at der intet er angivet i lovbemærkningerne  

 om, at arkitekter ikke kan anses for kunstnere i relation til ligningslovens  

 §  

 7, stk. 1, nr. 19. Arkitekter er sågar slet ikke nævnt i bemærkningerne.
Der  

 er  

 ifølge repræsentanten derfor intet juridisk grundlag for generelt at udelukke  

 arkitekter fra at kunne anvende ligningslovens § 7, stk. 1, nr. 19, 2. og 3.  

 pkt., som det er sket for klageren.
Der skal derimod foretages en individuel  

 bedømmelse af, om klageren har fået et uansøgt engangsbeløb for sine  

 kunstneriske fortjenester.
Det er repræsentantens  

 opfattelse, at formålet i lovbemærkningerne henviser til bestemmelserne om  

 øget  

 afskrivningsadgang for køb af kunst i afskrivningslovens § 44A og 44B.
Disse  

 bestemmelser gør det ifølge repræsentanten mere attraktivt at investere i  

 kunst, og forbedrer dermed vilkårene for skabende og udøvende kunstnere.
 Dette understøttes ifølge  

 repræsentanten også af daværende skatteminister Svend Erik Hovmands udtalelse  

 ved  

 skriftlig fremsættelse 4. april 2002 af lovforslag 188. Det fremgår heraf, at  

 fritagelsen for beskatning af hæderspriser til kunstnere skal ses som en  

 yderligere forbedring af kunstneres vilkår, og at kunstnernes vilkår primært  

 skal forbedres gennem øget efterspørgsel.
Det bemærkes, at klageren er  

 medlem af Kunstnersamfundet, hvor det er en betingelse for fortsat  

 medlemskab,  

 at medlemmer er aktivt udøvende kunstnere.
Repræsentanten påpeger, at  

 Kunstnersamfundet  

 har vurderet klagerens virksomhed og fundet, at klageren stadig er aktivt  

 udøvende kunstner.
Landsskatterettens  

 bemærkninger og begrundelse I medfør af statsskattelovens  

 § 4 anses som skattepligtig indkomst den skattepligtiges samlede  

 årsindtægter,  

 hvad enten disse hidrører her fra landet eller ikke, bestående af penge eller  

 formuegoder af pengeværdi.
Hæderspriser er således i almindelighed  

 indkomstskattepligtige, jf. statsskattelovens § 4, litra c.
 Hæderspriser kan dog være  

 indkomstskattefri, jf. ligningslovens § 7, nr. 19, 2. pkt. eller beskattes  

 lempeligere efter ligningslovens § 7 O.
Af bemærkningerne til Forslag  

 til L 188 til lov om ændring af afskrivningsloven og ligningsloven fremgår  

 det,  

 at formålet er at udvide afskrivningsretten for kunstnerisk udsmykning samt  

 at  

 fritage hæderspriser til kunstnere for beskatning og hermed forbedre  

 vilkårene  

 for kunstnere og gøre det mere attraktivt for virksomheder at investere i  

 kunst  

 for herigennem at fremme trivsel og miljø på arbejdspladsen.
I forarbejderne  

 står endvidere med hensyn til hæderspriser, at forslaget ikke ændrer  

 hovedreglen om, at legater generelt er skattepligtige, men sigter på  

 yderligere  

 lempelser af beskatningen af hæderspriser til personer, som har fortjent en  

 særlig anerkendelse for deres kunstneriske virke.
Landsskatteretten bemærker,  

 at betegnelsen kunstnere og formuleringen kunstneriske  

 virke er brugt i  

 bemærkningerne til lovforslaget.
Herefter må der foretages en konkret  

 vurdering  

 af, hvorvidt prisen er tildelt klageren for hendes arbejde som kunstner.
 Klageren må anses som værende  

 en fremtrædende arkitekt, der har modtaget adskillige priser for  

 bygningsværker  

 frembragt i samarbejde med B, herunder udvidelsen af Z museum samt kollegiet.  

 I  

 den relation må klageren kunne betragtes som kunstner.
Efter en konkret vurdering har retten herefter fundet,  

 at prisen er en anerkendelse af klagerens kunstneriske virke.
Hædersprisen er  

 derfor omfattet af skattefritagelsen i ligningslovens § 7, nr. 19, hvorfor  

 skatteankenævnets afgørelse ændres i overensstemmelse hermed.
