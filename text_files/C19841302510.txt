Med henvisning til skrivelse herfra af 28. december 1983 om indberetning  

 om modtagne kadavere og andre råvarer fremsendes hoslagt nye  

 indberetningskort, som med virkning fra 1. januar 1984 skal anvendes til de  

 månedlige indberetninger.
Eventuelt restoplag af de gamle indberetningskort  

 bedes makuleret.
 Efter bemyndigelse fra landbrugsministeriet vil veterinærdirektoratet  

 indtil videre ikke kræve særskilt angivelse af den tilførte mængde fisk m.v.  

 i virksomhedernes månedlige indberetninger i henhold til  

 landbrugsministeriets cirkulære af 29. januar 1952.
 Det pålægges i stedet destruktionsanstalterne at orientere  

 Fiskeriministeriets Industritilsyn, Dronningens Tværgade 21, Postboks 2111,  

 1014 København K., tlf. (01) 92 90 90, såfremt der iværksættes produktion af  

 fiskemelsprodukter, uden at der er tale om en kortvarig nødsituation eller  

 lignende.
 P.V.V.
