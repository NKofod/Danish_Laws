 I medfør af § 23, stk. 2, og § 54, stk. 6, i lov om banker og sparekasser  

 m.v., jf. lovbekendtgørelse nr. 57 af 2. februar 1993, som ændret ved lov nr.  

 1091 af 22. december 1993 og § 5, stk. 1, nr. 6, og § 6, stk. 3, i lov om  

 visse kreditinstitutter, jf. lovbekendtgørelse nr. 737 af 19. august 1992,  

 som ændret ved lov nr. 1061 af 23. december 1992, fastsættes:
 § 1.  Denne bekendtgørelse finder anvendelse på:
 Stk. 2.  De i stk. 1 nævnte virksomheder benævnes i det  

 følgende institutter.
 § 2.  Engagementer, der i henhold til bank- og  

 sparekasselovens § 23, stk. 5, udgør 10 % eller mere af instituttets  

 ansvarlige kapital, skal indberettes til Finanstilsynet hvert kvartal.
 Stk. 2.  Opgørelsen foretages pr. ultimo kvartalet.  

 Indberetningen skal være tilsynet i hænde senest 20 arbejdsdage efter udløbet  

 af kvartalet.
 Stk. 3.  Engagementer, som efter fradrag i henhold til §  

 2, litra a, d, e og f, i bekendtgørelse om fradrag for særlig sikre krav  

 udgør mindre end 10 pct. af instituttets ansvarlige kapital, skal ikke  

 indberettes.
§ 3.  Indberetning i henhold til § 2 skal ske på de i  

 bilag 1 og 2 angivne formularer.
Indberetningen skal ske på maskinlæsbart  

 medie.
Stk. 2.  På A-indberetningen angives de engagementer,  

 der udgør 10 pct. eller mere af instituttets ansvarlige kapital efter fradrag  

 i henhold til bekendtgørelse om fradrag for særlig sikre krav.
På  

 B-indberetningen angives de engagementer, som ikke skal indberettes på  

 A-indberetningen, men som overstiger 10 pct. af den ansvarlige kapital efter  

 de i § 2, stk. 3, angivne fradrag.
 Stk. 3.  Indberetningen skal være godkendt af  

 instituttets direktion.
 § 4.  Institutter, der ved udgangen af det seneste  

 regnskabsår havde en arbejdende kapital (indlån + udstedte obligationer m.v.  

 + efterstillet kapital + egenkapital) på under 100 mio. kr., kan foretage  

 indberetning på papir.
 Stk. 2.  Indberetninger på papir skal være underskrevet  

 af instituttets direktion.
 § 5.  Overtrædelse af §§ 2-4 straffes med bøde.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende kan der efter § 54, stk. 7, i  

 lov om banker og sparekasser m.v. og § 6, stk. 4, i lov om visse  

 kreditinstitutter pålægges selskabet som sådant bødeansvar.
 § 6.  Bekendtgørelsen træder i kraft den 1. januar  

 1994. Første indberetning i henhold til § 2 opgøres pr. 30. juni 1994.  

 Finanstilsynet kan bestemme, at alle institutter skal foretage første  

 indberetning på papir.
Finanstilsynet, den 22. december 1993 Eigil Mølgaard Thomas Kjøller Bilag 1 (* 1) Bekendtgørelsen indeholder bestemmelser, der implementerer Rådets  

 direktiv nr. 92/121/EØF af 21. december 1992 om overvågning af og kontrol med  

 kreditinstitutters store engagementer.
