Hermed vedlægges et eksemplar af justitsministeriets cirkulære om ændring  

 af cirkulære om bortlodning.(* 1) Cirkulæret ændrer de gældende regler om adgangen til at afholde offentlige  

 bortlodninger således, at der ved tilladelser, der meddeles efter den 1.  

 januar 1987, skal stilles vilkår om, at mindst 40 procent af salgssummen ved  

 en bortlodning skal tilfalde bortlodningens almennyttige formål.
 En bortlodningstilladelse må således alene meddeles, såfremt det må  

 forventes, at det nævnte vilkår overholdes.
 Overholdes vilkåret om et overskud på mindst 40 procent ikke for et  

 lotteri, vil der i almindelighed ikke kunne meddeles den pågældende arrangør  

 en senere bortlodningstilladelse.
 I den første tid efter ændringens ikrafttræden skal der dog tages  

 fornødent hensyn til en arrangør, der inden den 15. november 1986 har truffet  

 væsentligere foranstaltninger til gennemførelsen af lotteriet.
 P.M.V.
 E.B.
Jens Møller Politidirektøren i København og politimestrene.
