 Den 8. juli 1986 undertegnedes i Warszawa en overenskomst mellem Danmark  

 og Polen om konsolidering af Polens statsgaranterede gæld til Danmark.  

 Overenskomsten er i overensstemmelse med de retningslinier for  

 restrukturering af Polens gæld (Agreed Minute on the Consolidation of the  

 Debt of the Polish People's Republic), om hvilke der blev tilvejebragt  

 enighed under multilaterale forhandlinger, som fandt sted i Paris den 19.  

 november 1985.
Konsolideringsprocenten er aftalt til 100 for afdrag og kontraktsrenter,  

 der forfaldt i kalenderåret 1985 (konsolideringsperioden), hidrørende fra  

 kontrakter, som er garanteret af Eksportkreditrådet og som er indgået før den  

 1. januar 1984 med en kredittid på over et år.
Det konsoliderede beløb skal  

 afbetales i 10 lige store halvårlige renter begyndende den 1. januar 1991 og  

 med sidste afdrag den 1. juli 1995.
Samtlige fordringer - i alt godt 30 millioner kroner - er denomineret til  

 schweizisk valuta til kursen på forfaldstidspunktet for hver enkelt fordring.  

 Moratorierenten blev for perioden 1. januar 1985 til 30. april 1986 fastsat  

 til 5,7 % p.a.
Fra 1. maj 1986 er forrentningen variabel: LIBOR (London Inter  

 Bank Offered Rate) + 0,5 %.
