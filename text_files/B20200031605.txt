Bekendtgørelse om ændring af bekendtgørelse om tvangsauktionsvilkår (fast ejendom) § 1 I bekendtgørelse nr. 652 af 15. december 1978 om tvangsauktionsvilkår (fast ejendom), som ændret ved bekendtgørelse nr. 121 af 31. marts 1982, bekendtgørelse nr. 866 af 18. december 1989, bekendtgørelse nr. 896 af 21. december 1990, bekendtgørelse nr. 519 af 17. juni 2003 og bekendtgørelse nr. 185 af 26. februar 2016, foretages følgende ændringer:
 1. Indledningen affattes således:
»I medfør af § 570, stk. 1, i lov om rettens pleje, jf. lovbekendtgørelse nr. 938 af 10. september 2019, fastsættes:« 2. I bilaget, pkt. 2, indsættes efter »køber«: », herunder ejendommens og eventuelt medfølgende løsøres momsmæssige behandling«.
 3. I bilaget, pkt. 4, indsættes efter 1. afsnit som nyt afsnit:
»Er der tale om et momspligtigt salg, skal det endelige bud, som antages, tillægges moms.« 4. Bilaget, pkt. 6 A, 7. afsnit, affattes således:
»Overstiger auktionsbuddet, hvad der kræves til dækning af panthaverne, tilfalder det overskydende beløb den hidtidige ejer af ejendommen.
Er ejendommen omfattet af § 83 a, stk. 1, i lov om friplejeboliger, tilfalder den del af auktionsbuddet, der overstiger, hvad der kræves til dækning af panthaverne med tillæg af friplejeboligleverandørens eget kapitalindskud, Landsbyggefonden.  Køberen betaler et eventuelt overskydende beløb til Landsbyggefonden.
Overskydende beløb forrentes med en årlig rente, der svarer til den fastsatte referencesats med et tillæg på 7 pct.
Som referencesats anses den officielle udlånsrente, som Nationalbanken har fastsat henholdsvis pr. den 1. januar og den 1. juli det pågældende år.« 5. Bilaget, pkt. 6 C, affattes således:
»C.
Afgifter mv. til det offentlige i anledning af auktionen a.
Fogedrettens udgifter.
b.
Auktionsafgift.
c.
Moms af budsummen og størstebeløbet, hvis der er tale om et helt eller delvist momspligtigt salg.
De under a, b og c nævnte udgifter mv. betales ved auktionens slutning.« 6. Bilaget, pkt. 10, affattes således:
»10. Auktionsvilkårenes fravigelighed Foranstående vilkår kan ikke fraviges til ugunst for køberen, medmindre auktionen angår en forretnings-, industri-, landbrugs- eller udlejningsejendom.
Er ejendommen omfattet af § 83 a, stk. 1, i lov om friplejeboliger, kan vilkårene endvidere ikke fraviges til ugunst for Landsbyggefonden.« § 2 Bekendtgørelsen træder i kraft den 1. april 2020 og finder anvendelse for tvangsauktioner, der afholdes den 1. april 2020 eller senere.
