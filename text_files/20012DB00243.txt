Betænkning afgivet af Trafikudvalget den  

 14. marts 2002 Betænkning over Forslag til folketingsbeslutning om opfordring  

 til at trække aktstykke nr. 57 om et udredningsarbejde  

 vedrørende en cityring som metroløsning tilbage fra  

 Finansudvalget [af Margrete Auken (SF) m.fl.] 1. Udvalgsarbejdet Beslutningsforslaget blev fremsat den 8. januar 2002 og  

 var til 1. behandling den 10. januar 2002. Beslutningsforslaget blev efter 1.  

 behandling henvist til behandling i Trafikudvalget.
Møder Udvalget har behandlet beslutningsforslaget i 4  

 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra borgerinitiativet Next Metro,  

 Brønshøj.
 Trafikministeren har over for udvalget kommenteret den  

 skriftlige henvendelse til udvalget.
Samråd Udvalget har stillet 2 spørgsmål til  

 trafikministeren til mundtlig besvarelse.
Ministeren forventes at besvare  

 spørgsmålene i et samråd med udvalget inden 2. behandling  

 af beslutningsforslaget.
Spørgsmål Udvalget har stillet 43 spørgsmål til  

 trafikministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af  

 SF og EL) indstiller beslutningsforslaget til forkastelse.
 Et mindretal i udvalget (SF og EL) indstiller  

 beslutningsforslaget til vedtagelse uændret.
Socialistisk Folkepartis medlem af udvalget mener, at en  

 undersøgelse af udbygningsmuligheder for den kollektive trafik i  

 København ikke skal begrænses til en undersøgelse af en  

 cityring som metroløsning med en nogenlunde fastlagt  

 linjeføring.
SF finder, at forudsætningerne først skal  

 være klarlagt gennem fagligt solide redegørelser for  

 passagerstrømme og potentialer for på denne baggrund at  

 undersøge forskellige udbygningsløsninger for den kollektive  

 trafik, herunder også moderne sporvogne og light rail m.m. (systemer,  

 der på kritiske strækninger kan køre i tunnel). I arbejdet  

 bør en sammenhængende kollektiv trafikbetjening også af de  

 nye byudviklingsområder i København, f.eks.
Nordhavnen, Holmen,  

 Havnestaden og Sydhavnen, indgå.
Ligeledes må en aflastning af  

 S-togs-røret mellem Hovedbanegården og Østerport ind i de  

 samlede overvejelser, så hele regionens trafikproblemer inddrages.
Det  

 er trods alt nogle af nyere tids største trafikinvesteringer, man er  

 ved at beslutte.
SF mener, at alternativerne skal undersøges  

 på mindst samme niveau som metroen, så bl.a. anlægspriserne  

 bliver gennemsigtige og fuldt sammenlignelige.
Kun herved kan der etableres  

 et solidt politisk beslutningsgrundlag for forskellige linjeføringer  

 og forskellige udbygningsalternativer.
 Til styrkelse af beslutningsgrundlaget, inden der  

 foretages nye beslutninger om en eventuel udbygning, hører også  

 en grundig evaluering af de hidtidige erfaringer med den københavnske  

 metro.
 I statsrevisorernes beretning om Ørestads- og  

 Metroprojektet (beretning nr. 2/2000) udtales således kritik af det  

 oprindelige beslutningsgrundlag for ikke at indeholde en risikovurdering, men  

 heller ikke dét er der taget højde for i den foreslåede  

 udredning.
Enhedslistens medlem af udvalget er enig i, at en  

 udredning også skal undersøge alternativer til en cityring som  

 metroløsning, såsom sporbus og letbane, således at det  

 også for disse løsninger bliver muligt på et mere  

 detaljeret og kvalificeret niveau at sammenligne fordele og ulemper ved  

 forskellige udbygningsalternativer for den kollektive trafik i  

 Københavns og Frederiksberg Kommuner.
Udredningen bør endvidere  

 se grundigt på alternative linjeføringer.
Undersøgelsen  

 bør ledes af de statslige og de lokale trafikale myndigheder og  

 således, at Ørestadsselskabet bidrager til udredningen, i det  

 omfang det er relevant, på linje med andre institutioner og  

 selskaber.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 44 Bilagsnr.
