Betænkning afgivet af Forsvarsudvalget den 16. maj 2007 Betænkning over Forslag til lov om ændring af beredskabsloven (Kommunalbestyrelsernes og regionsrådenes anvendelse af et  

 landsdækkende  

  

 radiokommunikationsnet) [af forsvarsministeren (Søren Gade)] 1. Udvalgsarbejdet Lovforslaget blev fremsat den 28. februar 2007 og var til 1.  

 behandling den 22. marts 2007. Lovforslaget blev efter 1. behandling henvist  

 til behandling i Forsvarsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og forsvarsministeren sendte den 9. januar 2007 dette udkast til  

 udvalget, jf. alm. del − bilag 58. Den 23. februar 2007 sendte  

 forsvarsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Taxi Råd, Dansk Transport og Logistik  

 (DTL), PMR-brugergruppen i Danmark og Taxa Fyn.
 Forsvarsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Dansk Taxi Råd, PMR-brugergruppen i Danmark og PMR Industrien.
Spørgsmål Udvalget har stillet 18 spørgsmål til forsvarsministeren til  

 skriftlig besvarelse, hvoraf denne har besvaret de 15. De resterende 3  

 spørgsmål forventes besvaret endeligt inden lovforslagets 2. behandling.
2. Indstillinger og politiske bemærkninger Et  

  

 flertal  

  

 i  

 udvalget (V, S, DF, KF og RV) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (SF) vil redegøre for sin stilling til lovforslaget ved 2.  

 behandling.
 Et  

  

 andet mindretal  

  

 i udvalget (EL) indstiller lovforslaget til  

  

 forkastelse  

  

 ved 3.  

 behandling.
Enhedslisten vil stemme  

 imod lovforslaget, da vi ikke mener, sagen er tilstrækkelig belyst, og da vi  

 mener, kommunikationsnettet skal være en offentlig opgave og ikke  

 overlades til et privat selskab.
Selve ideen om et landsdækkende  

 kommunikationsnet, hvor alle dele af beredskabet kan tale sammen, er vi  

 selvfølgelig tilhængere af.
Vi mener, det skulle være etableret for længe  

 siden, men som en offentlig opgave, hvor infrastrukturen er offentligt ejet.  

 Det er efter vores mening alt for risikabelt at overlade noget så afgørende  

 som  

 kommunikationen i krisesituationer til et privat selskab.
Hele forløbet bærer præg  

 af, at Danmark endnu ikke har fået et moderne, bredtfavnende  

 beredskabsbegreb,  

 hvor man tænker på andet end blå blink, for beredskab handler i dag  

 om  

 mere end at kunne sende politi, brandvæsen og ambulancer af sted.
Dels er der  

 i  

 dag langt flere informationer, som også de har behov for, og som kræver et  

 stabilt net, der kan transportere mange data på en gang, dels omfatter  

 risikovurderinger i dag også f.eks. pandemier, hvor man vurderer, at  

 25 pct. af de offentligt ansatte kan blive syge.
Det omfatter  

 angreb  

 på it, så f.eks. el eller vandforsyning stoppes, og det omfatter  

 terrorangreb.
 Det er for os afgørende at  

 få fuldstændig sikkerhed for, at det landsdækkende kommunikationsnet opbygges  

 på åbne standarder, så de mange forskellige både offentlige og private  

 parter,  

 der kan få brug for at skulle kommunikere i en krisesituation, kan opbygge  

 deres systemer, så de kan tale sammen  

 − selvfølgelig også med  

 den nødvendige mulighed for kryptering, så fortrolige oplysninger kan holdes  

 fortrolige, og med mulighed for at lukke for dele af systemet, såfremt  

 politiet vurderer, at der er behov for det osv.
Nøjagtig ligesom  

 mobilnettet er opbygget, så alle slags mobiltelefoner kan snakke sammen, skal  

 de mange forskellige kommunikationsnet, som det offentlige bruger til politi,  

 brandvæsen, ambulancer, hjemmepleje, togdrift, busdrift, flydrift osv.,  

 og  

 som de private bruger til taxaer, lastbiler, el-værker osv., kunne snakke  

 sammen.
Og de skal have en sikker drift.
Det er set flere gange, at  

 mobilsystemet  

 i en krise bryder sammen af overbelastning, fordi alle ringer på en gang.
Men  

 ledelsen af beredskabsindsatsen skal kunne komme igennem til  

 alle dem, som man  

 kan forestille sig i forskellige scenarier at det er nødvendigt at kunne  

 kommunikere  

 med.
Desuden mener vi, at det  

 er fuldstændig uholdbart, at man ønsker, at Folketinget skal vedtage en  

 lov om et kommunikationsnet, samtidig med at der verserer en retssag, hvor  

 Folketinget ikke kan få adgang til at se statens advokat, Kammeradvokatens,  

 notat om de mulige konsekvenser af sagen.
Såfremt Kammeradvokaten måtte  

 vurdere, at der er en risiko for, at staten taber sagen, kunne det jo have  

 betydning for Folketingets behandling af lovforslag.
 Et  

  

 tredje mindretal  

  

 i udvalget (  

 Naser  

 Khader  

 (UFG))  

 vil redegøre for sin stilling til lovforslaget ved 2. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Gitte Lillelund Bech (V)   

 Jens Hald Madsen (V)  

  

  nfmd.  

  

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Naser Khader (UFG)   

 Poul Andersen (S)   

 Bjarne Laustsen (S)   

 John Dyrby Paulsen (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin, og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 167 Bilagsnr.
Titel 1 Høringsnotat og høringssvar, fra forsvarsministeren 2 Revideret lovforslag, fra forsvarsministeren 3 Henvendelse fra PMR-brugergruppen i Danmark 4 Henvendelse af 21/3-07 fra Dansk Transport og Logistik  

 (DTL) 5 Henvendelse af 15/3-07 fra Taxa Fyn 6 Udkast til tidsplan for udvalgets behandling af  

 lovforslaget 7 Godkendt tidsplan for udvalgets behandling af  

 lovforslaget 8 Henvendelse af 29/3-07 fra Dansk Taxi Råd 9 Kopi af brev til Ombudsmanden og Rigsrevisionen, fra PMR-brugergruppen  

 i Danmark 10 1. udkast til betænkning 11 Korte kommentarer til Forsvarsministeriets svar på L 167,  

 fra PMR-brugergruppen i Danmark 12 Artikler fra Ingeniøren Oversigt over spørgsmål og svar vedrørende L 167 Spm.nr.
