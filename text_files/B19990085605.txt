Bekendtgørelse om ændring af  

 bekendtgørelse om betaling for botilbud mv. efter servicelovens  

 kapitel 18, samt om flytteret i forbindelse med botilbud efter § 92 (Ændringer på grund af lov nr. 1002 af 23.  

 december 1998 om ændring af  

 lov om individuel boligstøtte) § 1 I Socialministeriets bekendtgørelse nr. 91 af 6. februar 1998 om  

 betaling for botilbud mv. efter servicelovens kapitel 18, samt om flytteret i  

 forbindelse med botilbud efter § 92, som ændret ved  

 bekendtgørelse nr. 60 af 25. januar 1999, foretages følgende  

 ændringer:
 1. I § 7, stk.1  ændres  

 »grænsebeløbet i § 21, jf. § 84, i lov om individuel  

 boligstøtte« til: »127.800 kr.«.
 2. I § 7, stk. 2 ændres »beboerens« til:  

 »husstandens« og »§ 8 i lov om individuel boligstøtte« til: »stk.  

 3 - 11«.
 3. I § 7 indsættes som nye stk. 3-10:
 »Stk. 3. Husstandsindkomsten opgøres på grundlag af  

 følgende indkomstgrundlag:
 1)	Summen af ansøgerens og dennes husstandsmedlemmers hver for  

 sig opgjorte personlige indkomster med tillæg af positiv  

 kapitalindkomst, der anvendes til beregning af indkomstskat efter  

 personskattelovens § 7, dog før det deri nævnte bundfradrag  

 og fradrag for grundbeløbet samt med tillæg af aktieindkomst,  

 der beskattes efter personskattelovens § 8 a, stk. 2.
 2)	Rentenedslag, jf. lov om nedslag i skatteansættelsen for  

 renteindtægter m.v., fradrages ikke i kapitalindkomsten, jf. nr. 1.
 3)	Godtgørelse og afkastet af godtgørelse til  

 HIV-smittede blødere m.fl. og HIV-positive transfusionssmittede m.fl.  

 samt erstatning og afkastet af erstatning, jf. lov om erstatning for skader  

 ved LSD-behandling, indgår ikke i disse personers  

 husstandsindkomst.
 Stk. 4. Husstandsindkomsten, jf. stk. 8, anvendes med  

 virkning fra det andet kalenderår efter udløbet af det  

 indkomstår, der danner grundlag for husstandsindkomstberegningen.  

 Indkomstgrundlaget efter stk. 3 opreguleres til betalingsåret ved  

 opregulering af hver enkelt husstandsmedlems netto positiv personlig indkomst  

 med de for betalingsåret og året forud for betalingsåret  

 fastsatte satsreguleringsprocenter, jf. lov om en satsreguleringsprocent.
 Stk. 5. Det enkelte husstandsmedlems kapital- og  

 aktieindkomst, opgjort efter stk. 3, opreguleres ikke.
 Stk. 6. For indkomster, der ikke er skattepligtige her i  

 landet opdeles og beregnes indkomstgrundlaget på samme måde som  

 efter stk. 3.
 Stk. 7. Den efter stk. 3 - 6 opgjorte indkomst  

 nedsættes med 27.800 kr. for reelt enlige pensionister, jf. § 49,  

 stk. 2, i lov om social pension.
 Stk. 8. Den samlede indkomst afrundes nedad til  

 nærmeste kronebeløb, der er deleligt med 1.000. Den herved  

 fremkomne indkomst betegnes husstandsindkomsten.
 Stk. 9. Hvis husstandsindkomsten i betalingsåret  

 må antages at blive mindst 10.000 kr. lavere eller 20.000 kr.  

 højere end den indkomst, der beregnes efter stk. 3 - 8, anvendes i  

 stedet den forventede fremtidige indkomst.
Stk. 10. Betalingen efter indtægt nedsættes  

 med et kompensationsbeløb.
Kompensationsbeløbet for 1999  

 beregnes efter de i denne bekendtgørelse i december 1999  

 gældende regler herom.
Kompensationsbeløbet for følgende  

 betalingsår beregnes som kompensationsbeløbet for året  

 forud for betalingsåret fratrukket 1000 kr., dog kun 500 kr. hvis  

 beboerens indkomst ved udgangen af året forud for betalingsåret  

 er mindre end 117.200 kr.
Indkomsten opgøres som husstandsindkomsten  

 efter stk. 3-9, dog uden fradrag efter stk. 7. Kompensationsbeløbet  

 kan ikke være negativt.« Stk. 3 bliver herefter stk. 11.
 4. § 7, stk. 4 ophæves.
 5. I § 11, stk. 2 ændres »3.156 kr.« til: »3.342  

 kr.«.
 6. § 11, stk. 4 ophæves.
 7. Efter § 12 indsættes:
 »Regulering m.v.
§ 12 a.
De beløb, der er nævnt i § 7,  

 stk. 1 og 7, og beløbet 117.200 kr. i stk. 10 reguleres en gang  

 årligt den 1. januar med 2 pct. tillagt eller fratrukket  

 tilpasningsprocenten for det pågældende finansår, jf. lov  

 om en satsreguleringsprocent.
De regulerede beløb afrundes til  

 nærmeste kronebeløb, der er deleligt med 100.
Stk. 2. Beløbet, der er nævnt i § 11,  

 stk. 2, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
Det  

 regulerede beløb afrundes til nærmeste kronebeløb.
Stk. 3. Beløbene nævnt i stk. 1 og 2  

 reguleres første gang den 1. januar 2001.« § 2 Stk. 1. Bekendtgørelsen træder i kraft den  

 1. januar 2000.
 Stk. 2. Med virkning fra 1. januar 2001 medregnes ved  

 opgørelsen af husstandsindkomsten efter § 7, stk. 3, nr. 1,  

 aktieindkomst, der beskattes efter personskattelovens § 8 a, stk. 1 og  

 2, bortset fra udbytteindkomst op til 5.000 kr., hvori der er indeholdt  

 endelig udbytteskat.
