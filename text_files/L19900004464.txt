Den 15. december 1989 undertegnedes i København en aftale mellem Danmark og Den Tyske Demokratiske Republik om betaling af ikke-kommercielle fordringer.
 Aftalen har følgende ordlyd:
AFTALE MELLEM KONGERIGET DANMARKS REGERING OG DEN TYSKE DEMOKRATISKE REPUBLIKS  

 REGERING OM BETALING AF IKKE-KOMMERCIELLE FORDRINGER Kongeriget Danmarks  

 regering og Den Tyske Demokratiske Republiks regering, som ønsker at videreudvikle de venskabelige forbindelser mellem de to  

 stater i overensstemmelse med principperne og anbefalingerne i slutakten fra  

 Helsingforskonferencen om sikkerhed og samarbejde i Europa og de  

 efterfølgende konferencer, især i slutdokumentet fra konferencen i Wien, samt  

 i overensstemmelse med folkerettens principper, som tilstræber at fremme samarbejdet på området af ikke-kommercielle  

 betalinger, er enedes om at afslutte denne aftale.
Artikel 1 Inden for rammerne af den i de to stater gældende valutalovgivning  

 meddeler aftaleparterne de fornødne tilladelser til overførsel af de i  

 henhold til tillægget til denne aftale nævnte betalinger af ikke-kommerciel  

 art samt overførsel af heraf flydende tilgodehavender.
Artikel 2 Artikel 3 I denne aftale forstås ved statsborgere i en aftalestat personer, som  

 ifølge den pågældende stats lovgivning besidder statsborgerskab i denne stat.
Artikel 4 Overførsel af indestående tilgodehavender i penge- og kreditinstitutter  

 berører ikke eventuelle dispositionsmuligheder, der følger af  

 valutalovgivningen i de to lande.
Artikel 5 Alle overførsler i henhold til denne aftales art. 1 og 2 sker i  

 konvertibel valuta.
Artikel 6 Kongeriget Danmarks Nationalbank og den Tyske Demokratiske Republiks  

 Statsbank foretager den tekniske gennemførelse af de aftalte overførsler  

 efter aftale med de banker, som foretager overførslerne.
Artikel 7 Opstående spørgsmål vedrørende gennemførelsen og fortolkning af denne  

 aftale skal klares af aftaleparterne ad diplomatisk vej.
Artikel 8 Ændringer af og tilføjelser til denne aftale skal aftales mellem  

 aftaleparterne og ske i skriftlig form.
Denne aftale træder i kraft den 1. januar 1990. Aftalen indgås for en  

 periode på fem år.
Aftalens gyldighed forlænges med yderligere et år ved hver  

 periodes udløb, hvis ingen af aftaleparterne skriftligt opsiger aftalen  

 senest tre måneder før en gyldighedsperiodes udløb.
 Udfærdiget i København den 15. december 1989 i to eksemplarer, hvert på  

 dansk og tysk sprog, hvilke tekster skal have lige gyldighed.
For Kongeriget Danmarks regering Uffe Ellemann-Jensen For Den Tyske Demokratiske Republiks regering Werner Krause Tillæg til aftalen mellem Kongeriget Danmarks regering og Den Tyske  

 Demokratiske Republiks regering om betaling af ikke-kommercielle fordringer 1. Fra Den Tyske Demokratiske Republiks side vil  

 følgende betalinger være omfattet af aftalens art. 1:
De i art. 2 til aftalen omhandlede tilgodehavender angår især sådanne  

 tilgodehavender, der er fremkommet ved arv, betaling ved salg af fast  

 ejendom, arbejdsindkomster og ved andre opsparede midler.
Tilgodehavender,  

 som hidrører fra indkomster fra hus eller anden fast ejendom, omfattes ikke  

 af denne ordning.
 2. Fra Kongeriget Danmarks regerings side omfatter  

 artiklerne 1 og 2 alle betalinger.
 Der er i henhold til aftalens art. 2 indgået brevveksling om, at de pr. 1.  

 januar 1990 bestående tilgodehavender, der tilhører danske statsborgere, om  

 ønsket skal overføres i 1990 og 1991. For tilgodehavender, der er opstået  

 senere, skal der træffes aftale i begyndelsen af 1992.
 Aftalen er trådt i kraft den 1. januar 1990.
