(Til alle efterskoler og  

 husholdningsskoler) Kostskoletillægget pr. 1. april 1992 er beregnet efter et nyt grundbeløb,  

 se bilag.
Dyrtidsreguleringen er hidtil sket på grundlag af  

 reguleringspristallet, men ved lov nr. 438 af 13. juni 1990 om ændring af  

 love om beregning af reguleringspristal er dette afskaffet med virkning fra  

 1. august 1990.
Herefter sker dyrtidsreguleringen af kostskoletillægget ifølge aftale  

 mellem Finansministeriet og CFU på grundlag af nettoprisindekset sådan som  

 det fremgår af bilagene til dette cirkulære.
Dvs. der sker en ændring for  

 hver 7,2 points udsving i nettoprisindekset ud over 277,1 (januar 1975 =  

 100).
3. Kvotalærere Tillæget ydes i forhold til kvotalærerens løntimetal.
 Med dette cirkulære ophæves:
 - Kulturministeriets cirkulære af 22. maj 1991 om kostskoletillæg  

 (ulempegodtgørelse) ved efterskoler og husholdningsskoler.
 - Bilag til Kulturministeriets cirkulære af 19. marts 1991 om  

 kostskoletillæg (ulempegodtgørelse).
Kulturministeriet, Direktoratet for Folkeoplysning, den 12. juni 1992 P.d.v.
Guri Toustrup Bilag til Kulturministeriets cirkulære af 12. juni 1992 om kostskoletillæg ved efterskoler og husholdningsskoler:
 Finansministeriet har meddelt, at fra 1. april 1992 beregnes  

 kostskoletillægget (ulempegodtgørelsen) til forstandere og lærere ved  

 efterskoler og husholdningsskoler således:
 Forstandere:
 1. Til forstandere ved husholdningsskoler og  

 efterskoler ydes et beløb som godtgørelse for arbejde på ubekvemme  

 tidspunkter på 4.760 kr. årligt.
 2. For hver fulde 7,2 points udsving i  

 nettoprisindekset ud over 277,1 (januar 1975 = 100) forhøjes eller nedsættes  

 det i pkt. 1 anførte beløb med 33,40 kr.
 3. Det under pkt. 1, som reguleret efter reglerne i  

 pkt. 2, anførte beløb udbetales med 70 % af beløbet.
 Lærere ved husholdningsskoler:
 4. Til fuldtidsbeskæftigede lærere ved  

 husholdningsskoler med elevkollegium ydes et beløb som godtgørelse for  

 arbejde på ubekvemme tidspunkter på 10.816 kr. årligt.
 5. Til fuldtidsbeskæftigede lærere ved  

 husholdningsskoler uden elevkollegium ydes et beløb for arbejde på ubekvemme  

 tidspunkter på 8.112 kr. årlig.
 6. Til kvotaansatte lærere ved husholdningsskoler med  

 elevkollegium udbetales beløbet med en kvota af det under pkt. 4 anførte  

 beløb for en fuldtidsbeskæftiget.
 7. Til kvotaansatte lærere ved husholdningsskoler uden  

 elevkollegium udbetales beløbet som en kvota af det under pkt. 5 anførte  

 beløb for en fuldtidsbeskæftiget.
 8. For hver fulde 7,2 points udsving i  

 nettoprisindekset over 277,1 (januar 1975 = 100) forhøjes eller nedsættes det  

 i pkt. 4 anførte beløb med 70,40 kr. og det i pkt. 5 anførte beløb med 52,80  

 kr.
 9. De under pkt. 4-8 som reguleret efter reglerne i  

 pkt. 8 anførte beløb udbetales med 70 % af beløbene.
 Lærere ved efterskoler:
 10. Til fuldtidsbeskæftigede lærere ved efterskoler  

 ydes et beløb som godtgørelse for arbejde på ubekvemme tidspunkter på 11.866  

 kr. årligt.
 11. Til kvotaansatte lærer udbetales beløbet med en  

 kvota af det under pkt. 10 anførte beløb for en fuldtidsbeskæftiget.
 12. For hver fulde 7,2 points udsving i  

 nettoprisindekset ud over 277,1 (januar 1975 = 100) forhøjes eller nedsættes  

 det i pkt. 10 anførte beløb med 83,55 kr.
 13. De under pkt. 10 og 11 som reguleret efter  

 reglerne i pkt. 12 anførte beløb udbetales med 70 % af beløbene.
 Ikrafttræden:
 Punkterne 1-13 har virkning fra 1. april 1992.
