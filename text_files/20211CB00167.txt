Vedtaget af Folketinget ved 2. (sidste) behandling den 7. juni 2022 Folketingsbeslutning om retskrav på erstatning til ofre for en terrorhandling begået i udlandet Folketinget pålægger regeringen inden udgangen af folketingsåret 2022-23 at fremsætte de nødvendige forslag til ændring af lovgivningen, således at danske borgere, der måtte blive ofre for en terrorhandling begået i udlandet, eller pårørende hertil, sikres et retskrav på erstatning efter offererstatningsloven.
