 Resumé  



  

 Den 12. juni 2001 inspicerede inspektionschefen og medarbejdere fra  

 inspektionsafdelingen Københavns Kommunes Hovedbibliotek, særligt med  

 handicaptilgængelighed for øje.
Inspektionen gav anledning til kritik på en række punkter,  

 herunder vedrørende placeringen af handicapparkeringspladser, placering af  

 knapper til betjening af indgangsdøre, skranken, adgangen til pjecesamlingen,  

 tidsskriftsamlingen og opslagsbøger, skiltning om et aflåst toilet, låsen på  

 et  

 toilet samt udformning og opsætning af reoler i musiksamlingen.
Inspektionen  

 gav desuden anledning til en række henstillinger. (J.nr. 2001-1547-160).
Inspektion af Københavns Kommunes Hovedbibliotek   

 handicaptilgængelighed Den 16. januar 2002 afgav  

 inspektionschefen på ombudsmandens vegne følgende rapport til Københavns  

 Kommunes Hovedbibliotek og Københavns Kommune, Kultur- og  

 Fritidsforvaltningen,  

 Bibliotekerne:
1. Indledning Den 1. januar 1997 trådte lov  

 nr. 473 af 12. juni 1996 om Folketingets Ombudsmand i kraft.
Ifølge lovens §  

 7, stk. 1, omfatter ombudsmandens kompetence alle dele af den offentlige  

 forvaltning.
Efter ombudsmandslovens § 18 kan ombudsmanden undersøge enhver  

 institution eller virksomhed samt ethvert tjenestested der hører under  

 ombudsmandens virksomhed.
Folketingets Ombudsmand foretager løbende  

 inspektioner af offentlige institutioner, f.eks. fængsler, arresthuse og  

 psykiatriske afdelinger.
Folketinget vedtog den 2. april 1993 beslutningsforslag nr.
B 43 om  

 ligestilling og ligebehandling af handicappede med andre borgere.
Folketinget  

 bad ved beslutningen Folketingets Ombudsmand om at følge udviklingen i  

 ligebehandlingen og eventuelt meddele påtale, hvor dette er muligt inden for  

 ombudsmandens kompetence.
Folketingets Ombudsmands håndtering af spørgsmålet om ligebehandling af  

 handicappede består i behandling af klager fra borgere eller  

 handicaporganisationer.
Derudover iværksætter Folketingets Ombudsmand af egen  

 drift undersøgelser på området.
Generelle initiativer er taget i forhold til  

 det tidligere by- og boligministerium og Trafikministeriet samt nogle  

 kommuner.  

 Herudover er der etableret et løbende samarbejde med Center for  

 Ligebehandling  

 af Handicappede.
Folketingets Ombudsmand har som en del af den virksomhed der primært  

 vedrører mere generelle forhold, besluttet at foretage inspektioner af nogle  

 offentlige bygninger særligt med handicaptilgængelighed for øje.  

 Inspektionerne skal  

 omfatte bygningernes tilgængelighed for alle  

 brugere af bygningerne.
Formålet med inspektionerne er dels generelt at følge  

 udviklingen på området for tilgængelighed for handicappede og derved indvinde  

 erfaringer vedrørende det mere generelle arbejde på området, dels i konkrete  

 tilfælde at påpege fejl og mangler hvor det er nødvendigt.
I dette formål  

 ligger tillige et ønske om i overensstemmelse med den nævnte  

 folketingsbeslutning at skabe opmærksomhed om området.
Som et led i denne virksomhed foretog jeg og to af embedets øvrige  

 medarbejdere den 12. juni 2001 inspektion af Københavns Kommunes  

 Hovedbibliotek.
Til stede under inspektionen var bl.a.  

 fra Københavns  

 Kommunes Hovedbibliotek stadsbibliotekar ( ), afdelingsbibliotekar ( ),  

 sekretær ( ), bibliotekar ( ) og medarbejderrepræsentant ( ).
 Jeg havde anmodet (...) som  

 er medarbejder ved Center for Tilgængelighed, om som kørestolsbruger at bistå  

 under inspektionen. (...)s tilstedeværelse bidrog til at anskueliggøre  

 tilgængelighedsforholdene under inspektionen.
 Københavns Kommunes Hovedbibliotek blev bl.a. udvalgt som genstand for  

 inspektionen ud fra kriterier vedrørende betydningen af tilgængelighed for  

 handicappede på biblioteket, omfanget af den brug som gøres af bibliotekets  

 bygninger, og bibliotekets repræsentativitet for tilsvarende biblioteker.
Inspektionen bestod af en  

 indledende samtale med ledelse og medarbejderrepræsentanter fra det lokale  

 samarbejdsudvalg, rundgang i bibliotekets bygninger og på bibliotekets område  

 og en opsamlende samtale med ledelsen.
Efter den indledende samtale med  

 ledelsen havde jeg desuden et møde med en repræsentant for bibliotekets  

 brugerpanel.  

 Mine medarbejdere og jeg havde på forhånd  

 aflagt et besøg på hovedbiblioteket for at være velorienterede om bygningerne  

 under inspektionen.
Ruten under gennemgangen af bygningerne blev tilrettelagt  

 efter mit valg.
I tilslutning til inspektionen udarbejdede jeg - et referat af 6. juli 2001 af samtaler med ledelsen mfl. og - et notat af samme dato om iagttagelser under rundgangen.
Med brev af 6. juli 2001  

 sendte jeg det nævnte materiale til Københavns Kommunes Hovedbibliotek og til  

 Københavns Kommune, Kultur- og Fritidsforvaltningen, Bibliotekerne, idet jeg  

 bad om at modtage eventuelle bemærkninger eller tilføjelser.
Københavns  

 Kommune, Bibliotekerne, Stadsbibliotekaren, sendte ved brev af 9. august 2001  

 bemærkninger til materialet.
Bemærkningerne er indarbejdet i denne rapport.
 Denne rapport har i en foreløbig udgave været sendt til  

 Københavns  

 Kommunes Hovedbibliotek og Københavns Kommune, Kultur- og  

 Fritidsforvaltningen,  

 Bibliotekerne  

 til eventuelle bemærkninger  

 om faktiske forhold som den foreløbige rapport måtte give anledning til.  

 Jeg har ikke modtaget bemærkninger.
2. Det retlige grundlag  

 for Folketingets Ombudsmands vurderinger Konkrete regler for  

 handicaptilgængelighed følger af byggeloven med tilhørende bygningsreglement.  

 Aktuelt gælder bygningsreglement 1995 som erstatter det tidligere  

 bygningsreglement 1982. Bygningsreglement 1995 indeholder ligesom (og i  

 videre  

 omfang end) bygningsreglement 1982 specifikke bestemmelser som skal sikre at  

 bygninger er tilgængelige for handicappede.
For ny- eller tilbygninger gælder  

 samtlige krav i bygningsreglementet.
Ved ombygninger eller  

 anvendelsesændringer  

 skal alene overholdes de regler i byggelovgivningen som er væsentlige i  

 forhold  

 til forandringerne (byggelovens § 2, stk. 1, litra b og c).
 Disse regler var ikke trådt i  

 kraft på det tidspunkt da bygningerne som huser Københavns Kommunes  

 Hovedbibliotek, blev opført, og gælder således ikke for bygningernes  

 opførelse.
 Grundlaget for Folketingets  

 Ombudsmands vurderinger i inspektionssager som den foreliggende er de  

 gældende  

 regler på området (byggelovgivningen, den nævnte folketingsbeslutning,  

 FNs  

 standardregler om lige muligheder for handicappede mv.) og en  

 humanitær/praktisk orienteret målestok med udgangspunkt i den reelle  

 handicaptilgængelighed.
 Et bidrag er desuden Dansk  

 Standard DS 3028  Tilgængelighed for alle som er udarbejdet af Dansk  

 Standard  

 bl.a. i samarbejde med By- og Boligministeriet og forskellige  

 handicaporganisationer.
3. Generelle forhold vedrørende Københavns  

 Kommunes Hovedbibliotek Ledelsen oplyste at  

 biblioteket flyttede ind i bygningerne i Krystalgade i 1993. Bygningerne  

 havde  

 tidligere været brugt som varehus (Daells Møbelvarehus) og før det som  

 trykkeri.
I forbindelse med indflytningen bibeholdt man i stor udstrækning  

 bygningernes interiør og design.
Således er rulletrapperne de samme som  

 dengang  

 der var varehus i bygningerne.
De væsentligste ændringer i forbindelse med  

 indflytningen vedrørte lysforhold samt opsætning af reoler.
For 1-1½ år siden  

 etableredes brugerområderne IT-laboratoriet og Net-Kopi, jf. herom nedenfor.
 Såvel i forbindelse med  

 etableringen af de nye brugerområder som i forbindelse med indflytningen i  

 1993  

 deltog rådgivende arkitekter som også tog højde for handicaptilgængelighed.  

 Da  

 biblioteket dagligt bruger bogvogne til transport af bøger, var det naturligt  

 at der blev sørget for mulighed for at komme rundt på hjul.
Ejendommens bag- og sidehuse  

 som rummer administrationslokaler, er ikke handicaptilgængelige.
Biblioteket  

 har en handicappet medarbejder som bruger kørestol, men som også kan bevæge  

 sig  

 rundt ved et gangstativ.
Biblioteket har problemer med  

 indeklimaet med hensyn til støj, varme, støv og lys.
Arbejdstilsynet har  

 været  

 opmærksom på det i forbindelse med sine besøg.
Et konsulentfirma har desuden  

 gennemgået forholdene og har vurderet at det vil være meget omkostningsfuldt  

 at  

 optimere forholdene.
Biblioteket modtager ca. 1  

 million besøgende årligt.
Der er dagligt handicappede besøgende, herunder  

 blinde og svagtseende og ca. 2-3 kørestolsbrugere.
Biblioteket modtager en  

 gang  

 imellem klager over handicaptilgængeligheden.
Ledelsen nævnte f.eks. at  

 biblioteket har modtaget klager over løse håndtag på handicaptoilettet, og  

 over  

 at dørlåsen på samme toilet sad for højt.
4. Tilgængelighedsforholdene 4.1. Ydre adgangsforhold, herunder  

 handicapparkering Nærmeste  

 handicapparkeringsplads er placeret i Krystalgade på den anden side af  

 Fiolstræde, mere end 100 meter fra indgangen til biblioteket.
Biblioteket  

 henviser til den ved henvendelser om parkeringsmuligheder, bl.a. ved at  

 udlevere en pjece med oversigt over handicapparkeringspladser og -toiletter i  

 København og på Frederiksberg.
Pjecen er udgivet af Dansk Handicapforbund og  

 Københavns og Frederiksberg Kommuner.
Der er desuden en  

 handicapparkeringsplads  

 i Landemærket.
 For så vidt angår  

 handicapparkeringspladsen længere nede ad Fiolstræde eller i Landemærket, er  

 der normalt uhindret (og niveaufri) adgang via fortov og gågader.
Det er bibliotekets ansvar at søge at sikre at det fornødne antal  

 handicapparkeringspladser reelt er til rådighed på relevante områder og til  

 enhver tid.
Dette indebærer at antallet af pladser må afpasses efter behovet,  

 og at pladserne er placeret hensigtsmæssigt i forhold til brugerne.
Der er, som det fremgår af det der er anført ovenfor, to parkeringsbåse  

 til handicappede mere end 100 meter fra hovedindgangen.
Antallet af pladser  

 svarer formentligt til det oplyste behov (2-3 besøgende kørestolsbrugere om  

 dagen), men pladsernes beliggenhed er ikke tilfredsstillende for en  

 institution  

 som Københavns Kommunes Hovedbibliotek.
Dertil kommer at det ikke kan  

 udelukkes  

 at også antallet af pladser alene eller i sammenhæng med afstanden til  

 hovedindgangen afholder kørestolsbrugere fra at benytte biblioteket hvilket  

 giver et misvisende billede af det faktiske behov.
Jeg henstiller på denne baggrund at biblioteket vurderer det faktiske  

 behov for handicapparkeringspladser, og at biblioteket undersøger  

 mulighederne  

 for at (søge om at) flytte parkeringspladser til en mere hensigtsmæssig  

 placering nærmere hovedindgangen.
Det bør indgå i vurderingen hvorledes det  

 effektivt, f.eks. ved skiltning, kan sikres at handicappladserne faktisk er  

 til  

 rådighed for handicappede besøgende på biblioteket.
Jeg udbeder mig  

 underretning om hvad der sker i anledning af min henstilling.
Foran selve indgangspartiet  

 og 10-15 meter til hver side er der store problemer med cykler som er  

 parkeret  

 uden for cykelstativerne.
Der er etableret nogle mellemrum mellem  

 cykelstativerne som en kørestolsbruger skulle kunne komme igennem, men der  

 står  

 stort set altid cykler parkeret her.
Dette hænger bl.a. sammen med at det  

 ikke  

 er muligt at parkere cykler på den anden side af gaden hvor den jødiske  

 synagoge er placeret.
Biblioteket ansøgte i 1993 om flere  

 cykelparkeringspladser, men fik kun det nuværende antal.
(Illustration 1-2) Det er bibliotekets ansvar at sikre kørestolebrugere og andre  

 handicappede adgang til biblioteket.
Dette indebærer at det må kontrolleres  

 at  

 de særligt indrettede adgangsveje holdes fri for parkerede cykler eller  

 andet,  

 f.eks. ved regelmæssigt opsyn.
Jeg beder biblioteket oplyse hvorledes  

 biblioteket vil sikre at dette sker.
4.2. Hovedindgang Hovedindgangen ligger ud mod  

 Krystalgade.
Dette er den eneste indgang for besøgende.
Indgangen sker gennem  

 en svingdør som er stor nok til en kørestol.
Gulvbelægningen i det ydre  

 vindfang består dels af en metalrist, dels af en metal-/gummirist.
Både udvendigt og indvendigt  

 sidder en knap ved tryk på hvilken man kan nedsætte svingdørens hastighed.  

 Knappen på ydersiden er en grå firkantet trykknap med et lille piktogram som  

 forestiller en kørestolsbruger.
Piktogrammet kan på grund af sin størrelse  

 være  

 svært at se.
Den tilstedeværende kørestolsbruger kunne uden de store  

 vanskeligheder nå knappen og komme rundt i døren ved langsom hastighed.
(Illustration 3-4) Jeg går ud fra at biblioteket vil erstatte piktogrammet med et større.
Knappen på indersiden er  

 placeret meget tæt på svingdøren og kan for kørestolsbrugere kun nås når  

 kørestolen næsten er inde i svingdøren.
Knappen til langsom hastighed er  

 markeret ved et piktogram (hvid på blå baggrund) og placeret lige under en  

 rød  

 nødstopknap.
Den tilstedeværende kørestolsbruger tog fejl af knapperne på vej  

 ud gennem døren hvorved døren stoppede helt.
(Illustration 5) Det er uhensigtsmæssigt at knappen på den indvendige side er placeret  

 så tæt på døren.
Det er endvidere uheldigt at knappen til langsom hastighed  

 er  

 placeret så tæt på nødstopknappen at forveksling kan ske.
Jeg henstiller til  

 biblioteket at placere knapperne på en mere hensigtsmæssig måde.
Jeg udbeder  

 mig underretning om hvad der sker i anledning af min henstilling.
4.3.Stueetagen Bibliotekets stueetage er  

 domineret af en modtagelseshal med en skranke til aflevering og udstempling  

 af  

 bøger.
Hallen er en atriumgård med frit udsyn til etagerne ovenover.  

 Modtagelseshallen har rulletrapper op til de øvre etager og er bl.a. oplyst  

 af  

 ovenlys direkte fra taget.
Umiddelbart inden for døren er der skilte med  

 etageangivelser til bibliotekets forskellige afdelinger.
Der er tilsvarende  

 skilte på bibliotekets øvrige etager.
 Den repræsentant for  

 bibliotekets brugerpanel som jeg havde en samtale med i forbindelse med  

 inspektionen, klagede bl.a. over forskellige forhold vedrørende bibliotekets  

 skiltning for handicappede.
Ledelsen oplyste at man  

 løbende gør sig overvejelser om den bedste skiltning, herunder også for  

 handicappede.
Det er ledelsens opfattelse at skiltningen nemt bliver overset  

 eller skaber mere forvirring end klarhed.
Dette hænger sammen med karakteren  

 af  

 det rum hvor de besøgende møder den første skiltning, dvs. den store  

 modtagelseshal.
(Illustration 6) Skiltningen generelt giver mig ikke anledning til bemærkninger.
Jeg  

 henviser til bemærkningerne nedenfor om skiltning i konkrete tilfælde.
Der er efter det oplyste en  

 del støj fra bibliotekets rulletrapper.
Dette kan være til gene for  

 hørehæmmede.
Arbejdstilsynet har givet biblioteket et påbud om at nedbringe  

 støjen fra rulletrapperne.
Biblioteket forventede derfor på tidspunktet for  

 inspektionen at udskifte de to nederste rulletrapper med nye støjsvage  

 modeller  

 i løbet af juni/juli 2001.
 Jeg går ud fra at udskiftning nu er sket.
Omkring modtagelseshallen er  

 forskellige særafsnit.
Disse er omtalt nedenfor.
4.3.1. Skranken Aflevering og udstempling af  

 bøger sker ved en skranke i bibliotekets store modtagelseshal.
Aflevering kan  

 desuden ske ved selvbetjeningsskranker, jf. nedenfor.
Skranken er forsynet  

 med  

 en taskehylde som er placeret i en højde af ca. 72 cm.
Der er ca. 100 cm til  

 overkanten af selve skranken.
Ved betaling af afgifter ved  

 for sen aflevering af bøger kan en dankortterminal bl.a. benyttes.  

 Dankortterminalen er placeret oven på skranken, dvs. i en højde af mere end  

 100  

 cm.
Den tilstedeværende kørestolsbruger kunne akkurat nå terminalen, men  

 havde  

 vanskeligt ved både at trække et dankort igennem og betjene terminalens  

 tastatur, ligesom det ikke var muligt for ham at skærme for tastaturet ved  

 indtastning af pinkode.
På tidspunktet for inspektionen stod endvidere en  

 plastboks til betaling af plasticposer så tæt ved terminalen at betjening  

 ikke  

 var mulig uden at flytte boksen.
Ledelsen oplyste at såfremt  

 en bevillingsansøgning herom bliver godkendt i Borgerrepræsentationen, vil  

 der  

 allerede i år ske forbedringer af forholdene i modtagelseshallen, herunder  

 ved  

 selvbetjeningsskrankerne.
Der er desuden planer om et sorteringsanlæg.
De  

 forbedringer som er omfattet af ansøgningen, har ikke særligt sigte på  

 handicaptilgængelighed, men det er ledelsens opfattelse at også  

 handicaptilgængeligheden vil blive forbedret.
 For så vidt angår skrankerne,  

 har biblioteket fået påbud fra arbejdstilsynet om at disse skal kunne hæves  

 og  

 sænkes af hensyn til personalets fysiske arbejdsforhold.
(Iillustration 7-9) Det er utilfredsstillende at kørestolsbrugere og andre handicappede  

 ikke har samme mulighed for at benytte skranken og herunder dankortterminalen  

 som andre besøgende.
Jeg går ud fra at biblioteket i forbindelse med de  

 omtalte  

 moderniseringer af modtagelseshallen, herunder i forbindelse med efterlevelse  

 af påbudet fra arbejdstilsynet, vil sørge for at også handicappedes behov  

 bliver tilgodeset.
Jeg beder biblioteket om at oplyse hvorledes dette sker.
 Jeg går desuden ud fra at biblioteket har fundet en anden permanent  

 placering for plastboksen til betaling af plasticposer.
4.3.2. Nummersystem Henvendelser til skranken i  

 bibliotekets store modtagelseshal ved udstempling og aflevering af bøger sker  

 efter et nummersystem.
Der er opstillet to nummerstandere i hallen i hver  

 ende  

 af den lange skranke.
For at få et nummer skal man trykke på en knap som er  

 forsænket i en metalcylinder.
Forsænkningen kan vanskeliggøre betjening af  

 knappen for handicappede, f.eks. kørestolsbrugere og håndhandicappede.
(Illustration 10) Jeg henstiller til biblioteket at fjerne den omtalte metalcylinder på  

 nummerstanderne som kan gøre det unødigt vanskeligt eller umuligt for  

 handicappede at betjene standeren til nummersystemet.
Jeg udbeder mig  

 underretning om hvad der sker i anledning af min henstilling.
4.3.3.  

 Selvbetjeningsskranke I modtagelseshallen til højre  

 for rulletrappen (set fra indgangen) er opstillet en selvbetjeningsskranke.  

 Ved  

 denne skranke kan bibliotekets besøgende selv registrere udlån uden om køen  

 til  

 skrankerne.
Selvbetjening sker ved at  

 indsætte lånerkortet i en sliske og trække bøgernes stregkoder hen over en  

 stregkodelæser.
Skranken har en højde af ca. 94 cm til overkanten.
Der er ca.  

 42 cm fra skrankens forkant til den sliske hvori lånerkortet skal placeres.  

 Den  

 tilstedeværende kørestolsbruger ville ikke kunne benytte  

 selvbetjeningsskranken  

 i modtagelseshallen.
(Illustration 11) Jeg går ud fra at biblioteket i forbindelse med de under punkt 4.3.1.  

 omtalte moderniseringer af modtagelseshallen, herunder for så vidt angår  

 selvbetjeningsskranker, vil sørge for at også handicappedes behov bliver  

 tilgodeset.
Jeg beder biblioteket om at oplyse hvorledes dette sker.
4.3.4. Pc-pladser Rundtomkring i biblioteket er  

 placeret pc-arbejdspladser i båse ved sekskantede borde.
I modtagelseshallen  

 står et enkelt af disse borde.
Pcerne ved dette bord anvendes til  

 søgning på  

 bogtitler mv.
Ved fem af de seks pc-pladser er monteret en træplade til  

 tastaturet under selve bordpladen.
Der er ca. 65 cm fra gulvet til den  

 øverste  

 kant på disse tastaturplader.
Den tilstedeværende kørestolsbruger havde  

 vanskeligt ved at komme ind under tastaturpladerne med sin kørestol.
I en af  

 båsene var tastaturpladen fjernet, og i denne bås kunne den tilstedeværende  

 kørestolsbruger godt komme til.
(Illustration 12) Jeg går ud fra at biblioteket er opmærksom på ved denne og bibliotekets  

 andre tilsvarende pc-borde at opretholde pladser som er tilgængelige for  

 kørestolsbrugere således at der på hver etage er i hvert fald én plads som  

 kan  

 anvendes af kørestolsbrugere.
4.3.5. Internet-pc I et særskilt afsnit af  

 stueetagen er etableret Infotek Øresund.
Her er bl.a. opstillet en pc ved et  

 almindeligt bord.
Tilkørsels- og højdeforholdene omkring denne pc var  

 umiddelbart udmærkede.
 Dette giver ikke anledning til bemærkninger.
4.3.6. Pjecesamlingen I et særskilt afsnit i  

 stueetagen er en samling af pjecer fra offentlige myndigheder mv.
Pjecerne er  

 opstillet i et hesteskoformet reolsystem.
Der står et bord i midten af  

 afsnittet.
Den tilstedeværende kørestolsbruger havde ikke mulighed for at  

 komme  

 til alle pjecerne i afsnittet på grund af dette bord som gør det umuligt for  

 en  

 kørestol at komme rundt til alle reolerne.
(Illustration 13) Det er ikke tilfredsstillende at kørestolsbrugere og andre  

 bevægelseshandicappede ikke har adgang til pjecesamlingen.
Jeg beder  

 biblioteket oplyse hvilke planer biblioteket har for at gøre  

 adgangsforholdene  

 ved pjecesamlingen egnede for kørestolsbrugere.
4.3.7. Børnebogsområde I et større afsnit i  

 stueetagen er børnebogsområdet.
Reolerne i dette afsnit er lavere end andre  

 steder i biblioteket og er således mere tilgængelige for handicappede.
(Illustration 14) Dette giver ikke anledning til bemærkninger.
4.3.8. Avislæsesal Umiddelbart indenfor til  

 venstre i modtagelseshallen (set fra indgangen) ligger avislæsesalen.  

 Aviserne  

 er anbragt i lave reoler som den tilstedeværende kørestolsbruger stort set  

 alle  

 sammen kunne nå fra sin kørestol.
Det var desuden muligt for den  

 tilstedeværende kørestolsbruger at tage plads ved de aflange borde som er  

 opstillet i læsesalen.
Visse steder kneb det imidlertid med at komme rundt  

 mellem bordene på grund af trange pladsvilkår, herunder navnlig på grund af  

 løse stole som ikke var skubbet ordentligt ind under bordene efter brug.
Der er opstillet tre  

 kopimaskiner på avislæsesalen.
Kopimaskinerne er udstyret med kortlæsere til  

 værdikort som kan købes i biblioteket.
På den ene kopimaskine var kortlæseren  

 placeret så højt at den tilstedeværende kørestolsbruger ikke kunne betjene  

 den.  

 På de øvrige havde den tilstedeværende kørestolsbruger desuden besvær med at  

 se  

 det display som angiver restværdien af kortet.
I skranken i avislæsesalen  

 kan man låne en håndlup.
Det er ikke ved skiltning eller på anden måde  

 synligt  

 angivet at en lup kan lånes.
Biblioteket råder over én håndlup til udlån.
Det  

 blev oplyst under inspektionen at luppen sjældent efterspørges.
(Illustration 15-16) Jeg  

 henstiller til biblioteket  

 at undersøge mulighederne for at kortlæserne på kopimaskinerne placeres mere  

 hensigtsmæssigt for kørestolsbrugere.
Jeg udbeder mig underretning om hvad  

 der  

 sker i anledning af min henstilling.
 Jeg går endvidere ud fra at biblioteket vil opsætte et eller flere  

 skilte som oplyser om muligheden for at låne en håndlup.
4.3.9. Det kulørte bibliotek Det kulørte bibliotek er  

 bibliotekets tegneserieafdeling.
Det er placeret i modtagelseshallen,  

 umiddelbart til højre for indgangen.
Tegneserierne i afdelingen er  

 placeret i lave reolkasser som den tilstedeværende  

 kørestolsbruger kunne nå.
Det var desuden  

 muligt for den tilstedeværende kørestolsbruger at komme rundt mellem  

 reolkasserne, dog med en del besvær.
En besøgende måtte desuden flytte sig da  

 kørestolen skulle forbi det bord hvor den besøgende sad.
 Dette giver mig ikke anledning til bemærkninger.
4.3.10.IT-laboratoriet IT-laboratoriet blev  

 etableret i år 2000. Laboratoriet ligger i bibliotekets stueetage ud til  

 Krystalgade.
Der er adgang via det kulørte bibliotek.
Laboratoriet er  

 placeret  

 i et højere niveau end resten af stueetagen hvorfor en rampe fører op til  

 laboratoriet fra det kulørte bibliotek.
Rampen blev målt til at have en  

 stigning på ca. 8½ cm over et forløb på ca. 60 cm.
Rampen er markeret med  

 sorte  

 striber på tværs.
(Illustration 17) Efter bygningsreglement 1995,  

 pkt. 4.2.2, stk. 4, må ramper ikke udføres med større hældning end  

 1:20. I en vejledning fra 1996 om  

 tilgængelighedskravene i bygningsreglementet er Center for Ligebehandling af  

 Handicappede fremkommet med konkrete anbefalinger til udmøntning af  

 bygningsreglementets krav.
Vejledningen er tilrettelagt af en arbejdsgruppe  

 med  

 deltagelse af blandt andre en række handicaporganisationer og Bygge- og  

 Boligstyrelsen.
I vejledningen er anført følgende på side 19 om ramper:  

 I  

 forbindelse med mindre ændringer ved eksisterende bygninger og anlæg, hvor  

 stigningen 1:20 ikke  

  

 kan  

  

 overholdes,  

 kan der ved højdeforskelle mindre end 20 cm accepteres stejlere stigninger  

 således 1:h, h = højdeforskellen i cm (min fremhævelse). Efter disse  

 retningslinier skal en rampe med en stigning på 8,5 cm mindst være 72,25 cm  

 lang.
 Efter bygningsreglementets  

 pkt. 4.2.2, stk. 5,  

 skal ramper desuden  

 sikres med værn eller på anden betryggende måde og forsynes med håndlister.
Rampen til IT-laboratoriet overholder ikke de nævnte krav til  

 rampehældning og håndlister.
Jeg beder biblioteket oplyse om der foreligger  

 konkrete dispensationer fra bygningsreglementet eller andre forhold som kan  

 begrunde den manglende overholdelse af kravene.
Er dette ikke tilfældet,  

 henstiller jeg til biblioteket at rampen snarest gås efter og korrigeres  

 således at den er i overensstemmelse med bygningsreglementets regler.
Jeg  

 udbeder mig underretning om hvad der sker i anledning af min henstilling.
IT-laboratoriet indeholder i  

 alt 13 pcer.
De 12 er fordelt på fire borde mens en sidste er placeret  

 på en  

 reol til venstre for indgangen.
Den ene af pcerne ved bordene (placeret  

 ved  

 det første bord fra indgangen længst inde mod væggen) er udstyret med  

 handicapprogrammer, herunder talesyntese.
Programmet virkede imidlertid ikke  

 da  

 det blev forsøgt afprøvet under inspektionen.
Det blev oplyst at programmet  

 normalt virker.
(Illustration 18) Jeg går ud fra at biblioteket nu har undersøgt handicapprogrammerne på  

 pcen og om nødvendigt udskiftet programmer(ne).
Til hver pc hører et sæt  

 hovedtelefoner.
Dog var hovedtelefonerne fjernet fra handicap-pcen på  

 tidspunktet for inspektionen.
Den bibliotekar som var til stede i  

 IT-laboratoriet,  

 oplyste at dette formentlig skyldtes at en besøgende havde fjernet dem og  

 anvendt dem til en af de andre pcer.
Bibliotekaren fandt hurtigt et  

 ledigt sæt  

 hovedtelefoner som blev monteret på pcen.
 Dette giver mig ikke anledning til bemærkninger.
4.3.11.Handicaptoilettet Biblioteket har et  

 handicaptoilet som er placeret i stueetagen modsat indgangen.
Der henvises  

 til  

 toilettet på et skilt til venstre for skrankeområdet.
Skiltet hænger  

 tilbagetrukket på væggen bag skrankeområdet.
(Illustration 19) Foran indgangen til toilettet  

 er en mindre gang med en korttelefon.
Der er dobbelte svingdøre fra  

 modtagelseshallen til gangarealet.
Den tilstedeværende kørestolsbruger kunne  

 ved egen hjælp passere svingdøren begge veje.
Døren ind til gangarealet (til  

 højre) var imidlertid noget tung at skubbe.
(Illustration 20) Under hensyn til det oplyste om det gennemsnitlige daglige antal  

 handicappede besøgende giver det forhold at der kun er ét handicaptoilet, mig  

 ikke anledning til bemærkninger.
Statens Byggeforskningsinstitut har i 2000 udgivet en vejledning om  

 boligers tilgængelighed, SBI-anvisning 195, som er koordineret med Dansk  

 Standard DS 3028  Tilgængelighed for alle.  

 På s. 50 i anvisningen er anført at dørgreb og dørlåse bør være lette at  

 betjene med én hånd og lille håndkraft, og at både hængslede døre og  

 skydedøre  

 bør være lette at manøvrere.
Jeg henstiller til biblioteket at gennemgå  

 svingdøren med henblik på at døren bliver lettere at betjene, også for  

 kørestolsbrugere og svagelige ældre mfl.
Jeg udbeder mig underretning om hvad  

 der sker i anledning af min henstilling.
Døren til handicaptoilettet  

 er låst, og et skilt på døren henviser til at nøglen udleveres ved en skranke  

 umiddelbart til venstre for indgangen, dvs. i den del af modtagelseshallen  

 som  

 man har passeret på vej til toilettet.
Nøglen er hæftet på en stor træstok  

 for  

 at undgå at besøgende glemmer at aflevere den tilbage.
Det er uhensigtsmæssigt at de handicappede først ved skiltet på døren  

 oplyses om at adgang til toilettet kræver en nøgle.
Jeg går ud fra at  

 biblioteket vil forbedre skiltningen til handicaptoilettet således at  

 handicappede får oplysning herom inden de har bevæget sig gennem  

 modtagelseshallen hen til toilettet.
Jeg beder biblioteket om underretning om  

 hvad biblioteket foretager sig i denne anledning.
Den relativt store træstok som nøglen til toilettet er hæftet i, og som  

 skal transporteres tværs gennem modtagelseshallen, udstiller de  

 toiletbesøgende  

 handicappede på en uheldig måde.
Jeg har imidlertid forståelse for baggrunden  

 herfor, og jeg foretager mig ikke yderligere i den anledning.
Låsen til toilettet er  

 placeret i en højde af ca. 130 cm.
Ved åbning af døren skal nøglen drejes  

 rundt  

 samtidig med at håndtaget til døren presses ned.
Døren til toilettet åbner  

 indad.
Døren kan ikke lukkes helt op idet der hænger et opslået puslebord bag  

 døren.
Den tilstedeværende kørestolsbruger kunne ved egen hjælp åbne døren og  

 komme ind i toiletrummet.
(Illustration 21) Det er min antagelse at en del kørestolsbrugere ikke ved egen hjælp  

 ville kunne betjene låsen og døren som ikke er hensigtsmæssigt indrettet for  

 handicappede, herunder kørestolsbrugere.
Jeg henstiller derfor til  

 biblioteket  

 at låsen og døren gennemgås med henblik på at undersøge mulighederne for en  

 indretning af låsen og døren som er mere handicapvenlig.
Jeg henviser til  

 mine  

 bemærkninger ovenfor vedrørende svingdøren.
Jeg udbeder mig underretning om  

 hvad der sker i anledning af min henstilling.
Toilettet er indrettet med et  

 armgreb på hver side af toiletkummen, en wc-papir-holder, en vask, et spejl,  

 en  

 servietholder med servietter og en affaldskurv til servietter.
Der er ca. 104  

 cm fra toiletkummen til den modsatte væg.
Den tilstedeværende kørestolsbruger  

 kunne kun med en del vanskelighed foretage den nødvendige vending i rummet.  

 Der  

 er, ifølge den tilstedeværende kørestolsbrugers vurdering, rimelig plads ved  

 siden af toilettet når en kørestolsbruger først har fået vendt.
Wc-papir-holderen er placeret  

 på væggen bag toilettet og er, ifølge den tilstedeværende kørestolsbruger,  

 meget vanskelig at nå siddende på toilettet.
Vasken kan nås fra toilettet,  

 men  

 servietholderen hænger på den anden side af vasken hvor den ikke kan nås fra  

 toilettet.
Ifølge den tilstedeværende kørestolsbruger er der knapt med  

 benplads  

 under vasken for en kørestolsbruger.
(Illustration 22) Bygningsreglement 1995 stiller følgende krav vedrørende handicaptoilet  

 i andre bygninger end beboelsesbygninger: Bygningsreglement 1995, pkt. 4.4.1,  

 stk. 4: Stk. 4.  

 På de etager i en  

 bygning, hvor der indrettes  

 wc-rum, som  

 er offentlig tilgængelige eller er til brug for andre personer end de i  

 bygningen beskæftigede, skal mindst et af disse rum have adgangsforhold og  

 være  

 indrettet, så det kan anvendes af personer i kørestol. I den ovenfor nævnte vejledning fra Center for Ligebehandling af  

 Handicappede anbefales det at handicaptoiletter har et ydre mål på mindst 190  

 cm gange 200 cm, og at der er en fri manøvreplads på 150 cm i diameter fri af  

 dørens eventuelle opsving og inventargenstande.
Centret anbefaler desuden at  

 håndvask og wc bør placeres således at man siddende på wcet har  

 mulighed for  

 at nå håndvaskens betjeningsgreb.
Højden til overkanten på wc-sædet bør være  

 ca. 48 cm.
På den anden (frie) side af wcet bør der være en fri afstand  

 på  

 mindst 90 cm fra wcet til væggen.
På væggen bag wcet bør der på  

 begge sider  

 af wcet opsættes armstøtter der kan bære en persons fulde vægt.  

 Underkant og  

 overkant af spejl bør være i en højde af ca. 90 cm og 190 cm.
Håndvasken bør  

 opsættes i en højde af ca. 80 cm over gulvet.
Endelig anbefaler centret at  

 betjeningshøjden for diverse udstyr er maks. 120 cm over gulv.
De ydre mål på  

 toilettet lever ikke til fulde op til de nævnte anbefalinger.
Indretningen af  

 toiletrummet betyder desuden at flere forhold ikke lever op til  

 anbefalingerne.  

 Jeg henstiller at indretningen i handicaptoilettet ændres således at det i  

 videst muligt omfang, herunder under hensyn til lokalets størrelse, lever op  

 til de nævnte anbefalinger.
Jeg udbeder mig underretning om hvad der sker i  

 anledning af min henstilling.
4.3.12. Telefon I gangarealet foran  

 handicaptoilettet er som nævnt opsat en korttelefon.
Telefonen er udstyret  

 med  

 en plexiglasskærm som delvis dækker for telefonen.
Telefonen er monteret i  

 normalhøjde for stående brugere.
Den tilstedeværende kørestolsbruger ville  

 have  

 vanskeligt ved at betjene telefonen.
Der står en stol ved siden af telefonen.
(Illustration 23) I lyset af at telefonen er den eneste som er til rådighed for  

 bibliotekets besøgende, henstiller jeg til biblioteket at undersøge  

 mulighederne for at sænke telefonen således at den kan anvendes af (flere)  

 kørestolsbrugere.
I samme forbindelse beder jeg biblioteket overveje  

 nødvendigheden af plasticskærmen som dels i sin nuværende tilstand   

 uden  

 særlig markering  vil kunne være til gene for synshandicappede, dels  

 begrænser  

 den frie adgang til telefonapparatet.
Jeg udbeder mig underretning om hvad  

 der  

 sker i anledning af min henstilling.
4.3.13. Elevator Biblioteket har en elevator  

 som er placeret til venstre for udlånsskranken.
I stueetagen var knappen til  

 elevatoren noget stram.
 Jeg går ud fra at biblioteket nu har løsnet knappen.
 Åbningstiden for elevatorens  

 døre var under inspektionen tilstrækkeligt lang til at den tilstedeværende  

 kørestolsbruger kunne komme ind før dørene lukkede.
 Elevatoren er forsynet med  

 diverse opslag med forskellige oplysninger.
Dette giver elevatoren et noget rodet indtryk og kan virke forstyrrende  

 for synshandicappede i forbindelse med betjening af elevatoren.
Jeg går ud  

 fra  

 at biblioteket vil holde elevatoren fri for opslag mv.
Betjeningspanelet er placeret  

 til venstre for indgangen.
Det sidder meget tæt på døren.
Panelets underkant  

 (nederste knap) er placeret i en højde af ca. 110 cm.
 Det blev oplyst at der ofte  

 er ventetid på elevatoren, bl.a. fordi bibliotekets personale bruger den i  

 forbindelse med flytning af bøger på bogvogne.
(Illustration 24) Efter pkt. 4.2.1, stk. 4, i det gældende bygningsreglement fra 1995,  

 skal elevatorer udføres i overensstemmelse med Dansk Standard DS 1125,  

 Person-elevatorer, Del 1: Klasse I, II og III og mindst som klasse I/630  

 elevatorer.
Efter den nævnte vejledning fra Center for Ligebehandling af  

 Handicappede bør betjeningsknapper placeres ca. 1 m over gulvet på et vandret  

 plan og minimum 50 cm fra hjørnerne.
Tallene bør udføres i relief, og  

 etageknapperne  

 bør adskille sig mærkbart fra de øvrige knapper.
Elevatorstolen lever ikke op til de nævnte anbefalinger.
Jeg beder  

 biblioteket undersøge om der kan gennemføres ændringer af elevatoren som kan  

 gøre elevatoren mere handicapvenlig, samt oplyse hvad disse undersøgelser  

 giver  

 anledning til.
4.4. Første etage Der er adgang til  

 bibliotekets første etage via elevatoren og en rulletrappe i midten af  

 modtagelseshallen.
Første etage anvendes, ligesom de andre øvre etager, til  

 forskellige særafdelinger/samlinger.
4.4.1. Selvbetjeningsskranke Nær ved rulletrappen på 1.  

 sal står en selvbetjeningsskranke.
Selvbetjening sker ved at indsætte  

 lånerkort  

 i en sliske og trække bøgernes stregkoder hen over en stregkodelæser.  

 Skranken  

 har en højde af ca. 88 cm til overkanten og 82 cm til underkanten.
For at  

 benytte skranken skal der desuden indtastes en pinkode.
Den tilstedeværende  

 kørestolsbruger kunne akkurat se tallene på pinkodetastaturet.
 Målene på denne skranke gør  

 den mere anvendelig for kørestolsbrugere end den tilsvarende skranke i  

 stueetagen.
(Illustration 25) Jeg henviser til mine bemærkninger under punkt 4.3.3.
4.4.2. Pc Der er en pc ved et højt  

 bord.
Denne pc skal betjenes stående og vil således ikke kunne betjenes af en  

 kørestolsbruger i en almindelig kørestol.
Dette giver mig ikke anledning til bemærkninger.
Jeg henviser til mine  

 bemærkninger under punkt 4.3.4.
4.4.3. Flytbare reoler I et afsnit af bibliotekets  

 første etage står reoler med hjul som umiddelbart kan flyttes i forbindelse  

 med  

 arrangementer.
Dette skaber et større rum.
(Illustration 26) Jeg henviser til mine bemærkninger under punkt 5.1.
4.5. Anden etage Der er adgang til  

 bibliotekets anden etage via elevatoren og en rulletrappe langs med væggen i  

 modtagelseshallen.
Anden etage anvendes ligesom de andre øvre etager til  

 forskellige særafdelinger/samlinger.
Der er desuden en læsesal og en netcafé.
4.5.1. Læsesal Der er en mindre læsesal som  

 er placeret mellem nogle reoler.
Ved læsesalen er fire pc-pladser.
Disse  

 pladser er ikke forsynet med tastaturplader, jf. punkt 4.3.4, og er derfor  

 mere  

 tilgængelige for kørestolsbrugere.
 Læsesalen giver mig ikke anledning til bemærkninger.
4.5.2. Tidsskriftsamling Der er en niche med en  

 tidsskriftsamling.
Foran nogle af reolerne med tidsskrifter står et bord med  

 stole som gør det vanskeligt eller umuligt for en kørestolsbruger eller en  

 gangbesværet at komme hen til reolerne.
Det er ikke tilfredsstillende at kørestolsbrugere og andre  

 bevægelseshandicappede ikke har adgang til tidsskriftsamlingen.
Jeg beder  

 biblioteket oplyse hvilke planer biblioteket har for at gøre  

 adgangsforholdene  

 ved tidsskriftsamlingen egnede for kørestolsbrugere.
4.5.3. Opslagsbøger Der er en niche med  

 forskellige opslagsbøger.
Også her står et bord med stole foran reolerne som  

 gør  

 det vanskeligt eller umuligt for en kørestolsbruger eller en gangbesværet at  

 komme hen til reolerne.
Det er ikke tilfredsstillende at kørestolsbrugere og andre  

 bevægelseshandicappede ikke har adgang til opslagsbøgerne.
Jeg beder  

 biblioteket oplyse hvilke planer biblioteket har for at gøre  

 adgangsforholdene  

 ved opslagsbøgerne egnede for kørestolsbrugere.
4.5.4. Netcafé På anden etage ligger  

 bibliotekets netcafé. Der er tale om nogle sammenhængende lokaler med  

 opstillede pcer.
Indgangen til netcaféen sker ad en mindre rampe.
Den  

 grå  

 linoleumsbelægning på gulvet gør det vanskeligt at se rampen som ikke er  

 markeret med kontrastfarve eller på anden vis.
(Illustration 27) Idet jeg henviser til mine bemærkninger ovenfor under punkt 4.3.10,  

 henstiller jeg til biblioteket at rampen snarest gås efter og om nødvendigt  

 korrigeres således at den er i overensstemmelse med bygningsreglementets  

 regler.
Jeg henstiller samtidig til biblioteket at forsyne rampen med  

 ledelinier og taktilbelægning.
Jeg udbeder mig underretning om hvad der sker  

 i  

 anledning af min henstilling.
4.6. Tredje etage Der er adgang til  

 bibliotekets tredje etage via elevatoren og en rulletrappe langs med væggen i  

 modtagelseshallen.
Tredje etage anvendes ligesom de andre øvre etager til  

 forskellige særafdelinger/samlinger.
 Etagen giver ikke anledning til særskilte bemærkninger.
4.7. Fjerde etage Der er adgang til  

 bibliotekets fjerde etage via elevatoren.
Der er ikke rulletrappe til denne  

 del  

 af biblioteket, men en almindelig trappe som er forsynet med kontrastfarve.
(Illustration 28) Fjerde etage anvendes ligesom  

 de andre øvre etager til forskellige særafdelinger/samlinger, herunder musik-  

 og nodesamling og et lokale, Krystallen, som på tidspunktet for inspektionen  

 husede et bogudsalg.
Der kan desuden ske registrering af bogudlån ved en  

 skranke på etagen.
 Gangen på fjerde etage er  

 spærret af således at det ikke er muligt at komme hele vejen rundt på etagen.  

 Dette skyldes at der kun ét sted i gangen samt ved trappen er etableret  

 alarmsluser til sikring mod tyveri.
(Illustration 29) 4.7.1. Skranke Der er en selvstændig skranke  

 på fjerde etage til udlån af musik og bøger.
Skranken har samme højde som den  

 i  

 stueetagen.
Den ene af skrankerne har hæve-/sænkefunktion.
Jeg forstod oplysningerne om udlån således at det er muligt også at  

 registrere udlån af musik i stueetagen.
På denne baggrund foretager jeg mig  

 ikke yderligere vedrørende skranken på fjerde etage.
Jeg henviser til mine  

 bemærkninger under punkt 4.3.1.
4.7.2. Cd-reoler Bibliotekets musiksamling  

 består bl.a. af cder som er opstillet i særlige reoler.
Reolerne er  

 lavere end  

 de normale bogreoler, men reolernes konstruktion vanskeliggør  

 tilgængeligheden  

 for kørestolsbrugere.
Dette skyldes til dels at reolerne er forsynet med et  

 fremspring som rager længere frem forneden, og at den nederste del af  

 reolerne  

 er forsynet med tværstivere som forhindrer at en kørestol kan komme helt ind  

 under den fremspringende del af reolerne.
 Reolerne står tæt, og det er  

 vanskeligt for en kørestolsbruger at komme ind imellem dem.
(Indsættes illustration 30-31) Reolernes udformning og opsætning giver anledning til problemer for  

 handicappede.
Det er ikke tilfredsstillende at handicappede ikke har samme  

 adgang til selvbetjening i musiksamlingen som andre.
Jeg beder biblioteket  

 oplyse  

 om bibliotekets eventuelle overvejelser om forbedringer af forholdene for  

 handicappede i musiksamlingen.
5. Andre forhold 5.1.Særligt om reoler og hyldeskrift mv.
Biblioteket er naturligt  

 domineret af mange reoler, og adgangsvejene går ofte gennem gange som er  

 etableret mellem disse reoler.
I forbindelse med inspektionen målte jeg og  

 mine  

 medarbejdere flere steder afstanden mellem reolerne.
Dette viste en stor  

 variation afhængigt af reolernes opstilling, de øvrige omgivelser og den  

 øvrige  

 indretning af biblioteket.
En del steder var gangbredden mellem reolerne så  

 lille at det var vanskeligt eller umuligt at passere i en kørestol.
Biblioteket er opmærksom på  

 at reolernes højde kan gøre det besværligt eller umuligt for nogle  

 handicappede  

 at betjene sig selv.
Det samme gælder for børn, nogle ældre og lave personer  

 i  

 øvrigt.
Det er bibliotekets mål at personalet skal hjælpe til med det samme  

 hvis en besøgende beder om hjælp, og det er ledelsens opfattelse at dette  

 efterleves.
Reolerne i biblioteket er  

 foran og visse steder på siden forsynet med tekst som angiver hvilken slags  

 litteratur der står på hylderne.
Nogle steder hænger desuden skilte fra  

 loftet  

 med samme type oplysninger.
Bogstavstørrelsen på skiltene varierer.
(Illustration 32) Efter standarderne i Dansk Standard DS 3028, pkt. 4.4.5, skal gange i  

 fælles adgangsveje have en bredde der er passende i forhold til deres brug.  

 Dette indebærer ifølge standarden bl.a. at gange skal være mindst 1,5 m  

 brede.  

 Jeg henstiller til biblioteket at foretage en generel gennemgang af  

 biblioteket  

 med henblik på at undersøge mulighederne for at ændre på opstillingen af  

 reoler  

 således at f.eks. kørestolsbrugere eller personer med rollator kan færdes  

 frit  

 mellem reolerne.
Jeg udbeder mig underretning om hvad der sker i anledning af  

 min henstilling.
5.2. Teleslynge Der er ikke etableret  

 teleslynge på Københavns Hovedbibliotek, men enkelte lokalbiblioteker har  

 teleslynge, f.eks. filialen på Ørnevej der har en særlig døveafdeling, og  

 hvor  

 der er en døv bibliotekar ansat.
Biblioteket afholder et stort  

 antal kulturelle arrangementer.
Der er ofte mange besøgende ved disse  

 arrangementer (undertiden helt op til 200-250 besøgende). Biblioteket tager  

 normalt ikke særlige forholdsregler vedrørende handicappede i forbindelse med  

 sådanne arrangementer, men ledelsen er enig i at det er væsentligt at  

 handicappede har mulighed for at deltage på lige fod med andre besøgende.
Ved  

 kulturelle arrangementer i biblioteket opstilles dog sædvanligvis  

 højttaleranlæg.
 Efter ledelsens opfattelse  

 kunne det være en stor hjælp med teleslynge, herunder f.eks. ved kulturelle  

 arrangementer i biblioteket.
 Jeg beder biblioteket oplyse om eventuelle planer for etablering af  

 teleslynge.
5.3. Ledelinier og taktilbelægning Biblioteket har ingen  

 ledelinier til synshandicappede.
Dette skyldes bl.a. at biblioteket hyppigt  

 ændrer reolopstilling mv., og at eventuelle ledelinier derfor måtte udskiftes  

 ofte.
 Biblioteket har kun  

 taktilbelægning ved indgangen til IT-laboratoriet.
 Idet jeg går ud fra at biblioteket hele tiden er opmærksom på  

 eventuelle muligheder for etablering af ledelinier og taktilbelægning på  

 steder  

 hvor reolopstilling, lokaleanvendelse mv. bliver af mere permanent karakter,  

 foretager jeg mig ikke yderligere vedrørende dette spørgsmål.
5.4. Flugtveje/beredskabsplan Biblioteket har almindelige  

 beredskabsplaner, men ingen som særligt tager højde for handicappede.  

 Ledelsen  

 er enig i at dette kan være problematisk, f.eks. fordi elevatoren generelt  

 ikke  

 må benyttes under brand.
 Jeg henstiller at biblioteket udarbejder beredskabsplaner der tager  

 højde for bibliotekets handicappede brugere, herunder med hensyn til  

 flugtveje  

 og -planer for handicappede (bl.a. kørestolsbrugere). Jeg udbeder mig  

 underretning om hvad der sker i anledning af mine henstillinger.
5.5. Forholdene på filialbibliotekerne Gennem de seneste fire til  

 fem år har der været øget opmærksomhed omkring handicaptilgængelighed i  

 kommunens biblioteksfilialer.
Der er stadig enkelte filialer hvor forholdene  

 er  

 dårlige for handicappede, men bestræbelserne på at rette op på forholdene er  

 i  

 gang.
Nogle af filialerne er hæmmede af at være placeret i almindelige  

 etageejendomme.
 Jeg foretager mig på det foreliggende grundlag ikke yderligere  

 vedrørende forholdene på filialbibliotekerne.
5.6. Biblioteket kommer  

  Københavns Kommune har en  

 leveringsordning, Biblioteket kommer, som indebærer at det er  

 muligt for  

 private og institutioner at få leveret bøger til døren ved telefonisk  

 bestilling.
I kombination med søgemulighederne på Internettet giver dette  

 efter  

 bibliotekets opfattelse gode muligheder for at benytte biblioteket, også for  

 handicappede som ikke kan forlade eget hjem, eller som har vanskeligt ved  

 det.  

 Ordningen administreres dels af lokalbibliotekerne, dels via en særafdeling.  

 Der er faste aftaler med visse institutioner, f.eks. plejehjem og Københavns  

 Fængsler, hvorefter der leveres en vis mængde bøger (et depot) som udskiftes  

 med mellemrum.
 Bibliotekerne vurderer  

 konkret om der kan ske udbringning således at alle som skønnes at have et  

 behov  

 herfor, kan benytte sig af tilbudet.
 Dette giver mig ikke anledning til bemærkninger.
5.7. Lydbøger og magnaprint Biblioteket har et tæt  

 samarbejde med Danmarks Blindebibliotek (DBB). Desuden indlæser Københavns  

 Kommunes biblioteker selv lydbøger.
Kommunen råder over ca. 15-20.000 sådanne  

 lydbøger.
Lydbøgerne er placeret i en separat afdeling i bibliotekerne.
 Biblioteket råder over en  

 stor samling af bøger med magnaprint (stor skrift). Også disse bøger er  

 placeret for sig selv.
 Dette giver mig ikke anledning til bemærkninger.
6.  

 Opfølgning Jeg beder om at Københavns Kommunes Hovedbibliotek sender de udtalelser  

 mv. som jeg har bedt om, tilbage gennem Københavns Kommune, Kultur- og  

 Fritidsforvaltningen, Bibliotekerne, som jeg ligeledes beder om en udtalelse.
