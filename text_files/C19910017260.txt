(Støttet arbejde) Generelle bemærkninger Såvel arbejde i beskæftigelsesprojekter og løntilskudsordninger i henhold  

 til lov om kommunal beskæftigelsesindsats som optræning/oplæring i henhold  

 til lov om social bistand, § 43, stk. 8, kan medregnes som arbejde i relation  

 til arbejdsløshedsforsikringslovens regler om optagelse.
 For arbejde i beskæftigelsesprojekter og løntilskudsordninger sker der  

 således ingen ændring, hvorimod arbejde i henhold til lov om social bistand,  

 § 43, stk. 8, ikke længere skal betragtes som »død periode«.
 Optagelsesperioden kan forlænges efter de almindelige regler i § 4, i  

 bekendtgørelse nr. 499 af 19. august 1988.
Ad § 1. Arbejde Arbejde i beskæftigelsesprojektet/løntilskudsordningen eller  

 optræningen/oplæringen kan medregnes som arbejde ved beregning af  

 arbejdskravet.
Arbejdsbegrebet i denne henseende svarer til arbejdsbegrebet i  

 arbejdsløshedsforsikringslovgivningen i øvrigt.
Alle aktiviteter i  

 beskæftigelsesprojektet/løntilskudsordningen eller optræningen/oplæringen  

 skal bedømmes i overensstemmelse hermed.
 Ved arbejdsløshedskassernes beregning af arbejdskravet lægges  

 projektbeskrivelsen eller oplæringsplanen til grund.
