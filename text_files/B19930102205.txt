 I medfør af §§ 12, 34 og 35, stk. 2, i lov om husdyrsygdomme, jf.  

 lovbekendtgørelse nr. 381 af 7. juni 1993 fastsættes:
 § 1.  Bekendtgørelsen vedrører undersøgelse for  

 salmonellabakterier samt kontrol og bekæmpelse af Salmonella enteritidis og  

 Salmonella typhimurium hos fjerkræ af typen Gallus gallus (høns) i avls-,  

 opdrætnings-, formerings- og rugerivirksomheder, der er registreret i henhold  

 til Veterinærdirektoratets bekendtgørelse om produktion af høns, kalkuner,  

 gæs og ænder.
§ 2.  Ved en fjerkræflok forstås en samling fjerkræ i  

 en af de i § 1 nævnte virksomheder, der udgør en driftsmæssig, aldersmæssig  

 og epidemiologisk enhed.
Herfra dog undtaget daggamle kyllinger på et rugeri.
Kontrol § 3.  Den ansvarlige for en af de i § 1 nævnte  

 virksomheder skal sørge for, at der løbende udtages og indsendes materiale  

 efter aftale med den tilsynsførende dyrlæge til undersøgelse for  

 salmonellabakterier på Statens Veterinære Serumlaboratorium eller et andet af  

 Veterinærdirektoratet godkendt laboratorium.
 Stk. 2.  Prøveudtagningen skal ske i overensstemmelse  

 med de i bilaget angivne betingelser.
 § 4.  Finder et af Veterinærdirektoratet godkendt  

 laboratorium salmonellasuspekte kulturer i materiale indsendt i henhold til §  

 3, skal laboratoriet sende disse til Statens Veterinære Serumlaboratorium til  

 verifikation og typebestemmelse.
 Stk. 2.  Salmonellaundersøgelser, der giver negativt  

 resultat, skal indberettes til Veterinærdirektoratet hver måned.
 Stk. 3.  Samtlige undersøgelsesresultater skal opbevares  

 af laboratoriet i mindst 1 år og på forlangende forevises  

 Veterinærdirektoratet.
 § 5.  Konstateres Salmonella enteritidis eller  

 Salmonella typhimurium i materiale indsendt i henhold til § 3, anses  

 fjerkræflokken som mistænkt for at være smittet med disse typer.
 Stk. 2.  Som mistænkt anses endvidere fjerkræflokke, der  

 har fået tilført fjerkræ eller rugeæg fra en fjerkræflok, der er smittet med  

 Salmonella enteritidis eller Salmonella typhimurium, jf. § 8.
 § 6.  En mistænkt fjerkræflok stilles under  

 kredsdyrlægens tilsyn, indtil mistanken afkræftes eller besætningen  

 konstateres smittet.
 § 7.  I en fjerkræflok, der er sat under  

 kredsdyrlægens tilsyn, udtager kredsdyrlægen materiale, der af den ansvarlige  

 for flokken indsendes til undersøgelse på Statens Veterinære  

 Serumlaboratorium efter kredsdyrlægens anvisning.
 Stk. 2.  Fjerkræ, æg, gødning, redskaber, maskiner og  

 lignende der anvendes i driften må ikke fjernes fra ejendommen uden  

 kredsdyrlægens tilladelse.
Bekæmpelse § 8.  En fjerkræflok er smittet med Salmonella  

 enteritidis eller Salmonella typhimurium, når Statens Veterinære  

 Serumlaboratorium har verificeret diagnosen ved laboratoriemæssig  

 undersøgelse af de i § 7, stk. 1, nævnte prøver.
 § 9.  Den ansvarlige for en smittet fjerkræflok skal  

 efter kredsdyrlægens anvisning lade alt fjerkræ slagte på et autoriseret  

 fjerkræslagteri eller aflive og destruere.
 Stk. 2.  Æg skal enten destrueres efter kredsdyrlægens  

 anvisning eller sendes til en autoriseret virksomhed til fremstilling af  

 varmebehandlede ægprodukter.
 Stk. 3.  Æg, som er fjernet fra den smittede flok inden  

 for sygdommens formodede inkubationstid, skal behandles som angivet i stk. 2.
 § 10.  Når en smittet fjerkræflok er aflivet eller  

 slagtet, skal alle rum, hvor fjerkræet har opholdt sig, samt maskiner og  

 materiel snarest rengøres og desinficeres efter kredsdyrlægens anvisning.
 Stk. 2.  Gødning fra den smittede fjerkræflok skal  

 deponeres, brændes eller nedgraves efter kredsdyrlægens anvisning.
 § 11.  Genindsættelse af fjerkræ på ejendommen må  

 tidligst ske 14 dage efter, at kredsdyrlægen har godkendt den i § 10, stk. 1,  

 nævnte rengøring og desinfektion på baggrund af svaberprøver, indsendt til  

 Statens Veterinære Serumlaboratorium.
Betaling, straf og ikrafttræden § 12.  Udgifterne ved de i bilaget under punkt B nr.  

 3, punkt C nr. 3, samt de i § 7 stk. 1, nævnte prøveudtagninger afholdes af  

 Veterinærdirektoratet.
Alle andre udgifter i medfør af denne bekendtgørelse  

 er Veterinærdirektoratet uvedkommende.
 § 13.  Erstatning i forbindelse med påbudt slagtning  

 eller aflivning af fjerkræ i henhold til § 9, stk. 1, betales af  

 Veterinærdirektoratet.
 Stk. 2.  Inden fjerkræet slagtes eller aflives, skal det  

 ved Veterinærdirektoratets foranstaltning takseres af tre personer, der er  

 fortrolige med fjerkræproduktion, og hvoraf Veterinærdirektoratet udpeger de  

 to og ejeren den ene.
Stk. 3.  Ved taksationen bestemmes fjerkræets værdi  

 efter dets tilstand ved slagtningen eller aflivningen, dog således at der  

 ikke tages hensyn til den smitte med Salmonella enteritidis eller Salmonella  

 typhimurium, der har foranlediget slagtningen eller aflivningen.
I værdien  

 fradrages ved udbetaling værdien af fjerkræet i slagtet eller aflivet  

 tilstand.
§ 14.  Erstatning i forbindelse med påbudt destruktion  

 af æg i henhold til § 9, stk. 2, betales af Veterinærdirektoratet.
Erstatning  

 ydes med æggenes handelsværdi.
 § 15.  Med bøde straffes den, der overtræder §§ 3-4,  

 7, eller 9-11.
§ 16.  For overtrædelser, der begås af et  

 aktieselskab, andelsselskab, anpartsselskab, eller lignende, kan der i medfør  

 af § 36 i lov om husdyrsygdomme pålægges selskabet som sådan bødeansvar.
Er  

 overtrædelsen begået af en kommune eller et kommunalt fællesskab, jf. § 60 i  

 lov om kommunernes styrelse, kan der efter samme bestemmelse pålægges  

 kommunen eller det kommunale fællesskab bødeansvar.
 § 17.  Bekendtgørelsen træder i kraft den 1. januar  

 1994.
Veterinærdirektoratet, den 15. december  

 1993 Erik Stougaard / Birgitte Thiesen Bilag Undersøgelse af fjerkræflokke for forekomst af salmonellabakterier A.
Generelle retningslinier for udtagelse og indsendelse af prøver Der udtages et antal prøver i forhold til flokstørrelse som angivet i  

 følgende tabel:
 Prøverne skal udtages vilkårligt og spredt over fjerkræets opholdssteder.
 Prøverne skal iøvrigt udtages og indsendes i henhold til retningslinier  

 udstedt af Veterinærdirektoratet.
B.
Fjerkræflokke under opdræt 1. For flokke, der opdrættes til produktion af rugeæg,  

 udtages der som et minimum prøver, når fjerkræet er een dag gammelt, og når  

 det er fire uger gammelt, samt to uger forud for æglægningsperiodens  

 begyndelse.
 2. Udtagne prøver skal:
 3. Mindst en udtagelse af prøver i hver flok skal  

 foretages af kredsdyrlægen.
C.
Producerende fjerkræflokke 1. Flokkene undersøges hver anden uge i  

 æglægningsperioden.
2. Undersøgelsen foretages på klækkeprøver udtaget på  

 rugeriet.
Udtagningerne skal for hver fjerkræfloks vedkommende bestå af:
 3. Hver ottende uge foretages de i punkt 2 nævnte  

 prøveudtagninger af kredsdyrlægen.
 (* 1) Bekendtgørelsen indeholder bestemmelser, der gennemfører dele af  

 Rådets direktiv 92/117/EØF, EF-tidende 1992, L 62, s. 38.
