 VI CHRISTIAN DEN TIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gøre vitterligt : Rigsdagen har vedtaget og  

 Vi ved Vort Samtykke stadfæstet følgende Lov:
§ 1 Ministeren for offentlige Arbejder bemyndiges til for Statskassens Regning  

 at lade anlægge en større Fiskerihavn ved Helshage (Hanstholm), en mindre  

 Fiskerihavn ved Hirtshals og en Læmole ved Løkken.
§ 2 Til de i § 1 nævnte Foranstaltninger kan der anvendes indtil henholdsvis  

 11,400,000 Kr., 4,200,000 Kr. og 500,000 Kr., tilsammen 16,100,000 Kr., deraf  

 i Finansaaret 1917-18 30,000 Kr.
§ 3 Ministeren for offentlige Arbejder bemyndiges til, om fornødent ved  

 Ekspropriation efter Reglerne i Forordningen af 5. Marts 1845, at erhverve  

 for Statskassen de til de paagældende Anlæg nødvendige Grunde og Materialer  

 m.v. samt saadanne lidet bebyggede Arealer omkring og i Nærheden af de i § 1  

 nævnte Havne, som det maatte være af Interesse for Staten at have Raadighed  

 over.
Denne Bemyndigelse gælder dog ikke ud over 7 Aar fra 1. April 1917 at  

 regne.
 Saafremt det maatte blive nødvendigt at foretage tvungen Erhvervelse af  

 Grunde og Materialier m.v. til Anlæg af en Jernbaneforbindelse til Havnen ved  

 Helshage, sker denne Erhvervelse ligeledes i Overensstemmelse med Reglerne i  

 den fornævnte Forordning.
 Hvorefter alle vedkommende sig have at rette.
 Givet paa Amalienborg, den 31te Marts  

 1917.
 Under Vor Kongelige Haand og Segl.
 Christian R.
(L.S.) / Hassing Jørgensen.
(* 1) Udfærdiget gennem Ministeriet for offentlige Arbejder.
Se  

 Rigsdagstidenden for 1916-17: Folket.
Tid.
Sp. 1672, 2007, 3179, 3289;  

 Landst.
Tid.
Sp. 1163, 1301, 1305; Till.
A.
Sp. 4471; Till.
B.
Sp. 1251,  

 1409; Till.
C.
Sp. 899, 943.
