 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Indenrigsministeren opretter for hver  

 amtsrådskreds en embedslægeinstitution med een eller flere embedslæger.  

 Embedslægeinstitutionen for Københavns amtsrådskreds omfatter tillige  

 Frederiksberg kommune.
 Stk. 2.  Ved embedslægeinstitutionen ansættes fornøden  

 medhjælp til løsning af de opgaver, som pålægges institutionen.
 § 2.  Indenrigsministeren fastsætter regler for den  

 uddannelse, som læger skal have gennemgået efter lægevidenskabelig  

 embedseksamen for at kunne få ansættelse som embedslæger.
Stk. 2.  Inden en stilling som embedslæge besættes,  

 indhenter indenrigsministeren en indstilling fra sundhedsstyrelsen.  

 Indstillingen skal være begrundet og angive de bedst egnede ansøgere i  

 nummerorden.
Forinden indstillingen afgives, skal sundhedsstyrelsen indhente  

 en sagkyndig vurdering af ansøgernes kvalifikationer fra et råd på 3  

 medlemmer, der udpeges af embedslægeforeningen for 4 år ad gangen.
 § 3.  Embedslægerne hører i faglig henseende under  

 sundhedsstyrelsen.
 § 4.  Embedslægeinstutionen er rådgiver for statslige  

 myndigheder samt amtskommunale og kommunale myndigheder i amtsrådskredsen i  

 lægelige, hygiejniske, miljømæssige og socialmedicinske forhold.
 § 5.  Embedslægeinstitutionen fører på  

 sundhedsstyrelsens vegne tilsyn med den virksomhed, der udøves i  

 amtsrådskredsen af apoteker, læger, tandlæger, jordemødre, sygeplejersker,  

 terapiassistenter med flere.
 § 6.  Embedslægeinstitutionen yder bistand til rets-  

 og politimyndighederne i det omfang, indenrigsministeren efter aftale med  

 justitsministeren fastsætter bestemmelser herom.
 Stk. 2.  Embedslægeinstitutionens læger skal behandle de  

 indsatte i arresthusene inden for amtsrådskredsen, hvor der ikke er ansat  

 arrest- eller fængselslæge eller fastsat anden særlig ordning.
 § 7.  Indenrigsministeren fastsætter nærmere regler  

 for embedslægernes virksomhed.
 § 8.  Indenrigsministeren kan fastsætte regler for de  

 sundhedsmæssige forhold på behandlings- og plejeinstitutioner m.v., skoler og  

 daginstitutioner m.v. samt klinikker og lignende for lægelig behandling og  

 legemspleje.
 Stk. 2.  I reglerne fastsættes bestemmelser om tilsynet  

 med de nævnte institutioner m.v. samt om embedslægeinstitutionens opgaver i  

 denne forbindelse.
Stk. 3.  I reglerne kan der gives kommunalbestyrelsen  

 adgang til at udstede påbud og forbud over for institutioner m.v., der ikke  

 overholder reglerne.
Over for institutioner, som drives af  

 kommunalbestyrelsen, tilkommer denne adgang amtsrådet og over for  

 institutioner, som drives af Københavns og Frederiksberg kommunalbestyrelser,  

 indenrigsministeren.
 Stk. 4.  Indenrigsministeren bemyndiges til i de  

 forskrifter, der udfærdiges i medfør af denne paragraf, at fastsætte straf af  

 bøde for overtrædelse af bestemmelser i forskrifterne eller af påbud eller  

 forbud, som kommunalbestyrelsen, amtsrådet eller indenrigsministeren har  

 udstedt i henhold til forskrifterne.
 Stk. 5.  Kommunalbestyrelsen, amtsrådet samt  

 embedslægeinstitutionen eller personer, der af disse myndigheder er  

 bemyndiget til at foretage undersøgelser, har adgang til offentlige og  

 private ejendomme for at tilvejebringe oplysninger til brug for beslutninger  

 i henhold til loven eller regler udfærdiget med hjemmel i loven.
 Stk. 6.  Kommunalbestyrelsens og amtsrådets afgørelser i  

 henhold til regler udfærdiget i medfør af denne paragraf kan påklages til  

 indenrigsministeren.
 Stk. 7.  Kommunalbestyrelsens og amtsrådets afgørelser  

 kan påklages af:
§ 9.  Tidspunktet for ikrafttrædelsen af lovens §§ 2,  

 8, 10 og 11 fastsættes af indenrigsministeren.
Ikrafttrædelsestidspunktet for  

 lovens øvrige bestemmelser fastsættes af indenrigsministeren for hver enkelt  

 amtsrådskreds.
 Stk. 2.  Lov nr. 87 af 21. april 1914 om  

 embedslægevæsenets ordning ophæves, efterhånden som denne lov træder i kraft  

 i de enkelte amtsrådskredse.
 Stk. 3.  Loven medfører ingen ændring i den nuværende  

 ordning for stadslægeembedet i Københavns kommune.
 Stk. 4.  De opgaver, der i lovgivningen er tillagt  

 embedslægerne, kredslægerne eller amtslægerne, påhviler fremover  

 embedslægeinstitutionerne.
 § 10.  Loven gælder ikke for Færøerne og Grønland, men  

 kan ved kongelig anordning sættes i kraft for Færøerne med de afvigelser, som  

 de særlige færøske forhold tilsiger.
 § 11.  I lov nr. 138 af 10. maj 1915 om  

 foranstaltninger mod smitsomme sygdommes udbredelse, som ændret senest ved §  

 1 i lov nr. 236 af 4. juni 1969, foretages følgende ændringer:
 1. § 1, stk. 2, affattes således:
»Stk. 2.  Epidemilommissionen består for hver  

 politikreds af politimesteren som formand, en af embedslægeinstitutionen  

 udpeget embedslæge samt 3 af amtsrådet for 4 år valgte medlemmer.
I  

 Frederiksberg kommune vælges de 3 medlemmer af kommunalbestyrelsen.
I  

 Københavns kommune består epidemikommissionen af politidirektøren som  

 formand, stadslægen og 3 af kommunalbestyrelsen for 4 år valgte  

 medlemmer.« 2. I § 1, stk. 3, ændres »politimesteren«  

 til:
 »politimesteren eller politidirektøren« og  

 »kredslægen« til: »embedslægen eller stadslægen«.
 3. I § 2, 1. og 2. pkt., ændres »amtslægen«  

 til: »en af embedslægeinstitutionen udpeget embedslæge«.
 4. I § 4, stk. 3, ændres »kredslæge« til:  

 »embedslæge«.
 5. I § 6, stk. 2, 2. pkt., ændres  

 »kredslægen« til: »embedslægeinstitutionen« og  

 »ham« til: »denne«.
 6. I § 6, stk. 3, ændres »kredslægen« til:  

 »embedslægeinstitutionen«.
 7. § 16, stk. 4, affattes således.
»Stk. 4.  Såfremt en smitteførende person flytter  

 til en anden amtsrådskreds, skal han give embedslægeinstitutionen i den  

 amtsrådskreds, der fraflyttes, meddelelse herom.
Endvidere skal  

 embedslægeinstitutionen så vidt muligt holde sig underrettet om, hvor en  

 smitteførende person har bolig, og, når det oplyses, at vedkommende flytter  

 til en anden amtsrådskreds, give vedkommende embedslægeinstitution meddelelse  

 herom.« 8. § 23 affattes således:
»§ 23.  Når en sygdom har været under offentlig  

 behandling i henhold til denne lov, skal embedslægeinstitutionen under  

 medvirken af den eller de i medfør af lovens § 10 særligt antage læger  

 snarest muligt efter den offentlige behandlings ophør tilstille  

 sundhedsstyrelsen beretning om sygdommens forløb.« 9. I § 24, stk. 1, ændres »kredslæge« til:  

 »embedslægeinstitution«.
 GIVET PÅ CHRISTIANSBORG SLOT, DEN 13.  

 JUNI 1973.
 Under Vor Kongelige Hånd og Segl.
 MARGRETHE R.
 /Egon Jensen.
