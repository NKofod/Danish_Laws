 I medfør af § 1 i lov nr. 121 af 12. april 1957 om bekæmpelse af farlige  

 plantesygdomme og skadedyr (* 1) fastsættes herved følgende:
§ 1.  Enhver ejer eller bruger af fast ejendom, der  

 har iagttaget eller har formodning om tilstedeværelsen af bisamrotter på sin  

 ejendom eller dertil grænsende søer eller vandløb, har pligt til omgående at  

 anmelde dette.
Pligten til anmeldelse ophører ikke, selv om ejeren eller  

 brugeren har skudt eller på anden måde aflivet dyret eller dyrene.
 Stk. 2.  Kontrollen med denne bekendtgørelses  

 overholdelse udøves af Statens Skadedyrlaboratorium, Skovbrynet 14, 2800  

 Lyngby, tlf. nr. 02 87 80 55. Anmeldelse om forekomst af bisamrotter med  

 nøjagtig angivelse af findestedet skal ske til Skadedyrlaboratoriet.
 § 2.  Statens Skadedyrlaboratorium har adgang til  

 ethvert sted, hvor bisamrotter er fundet eller kan tænkes at forekomme, med  

 henblik på at foretage undersøgelse og at foretage bekæmpelse af bisamrotten.  

 Bekæmpelsen kan ske ved anvendelse af fælder, ved brug af gift, ved skydning  

 eller på anden formålstjenlig måde.
 § 3.  Ejeren eller brugeren har pligt til efter  

 skadedyrlaboratoriets anvisning at udføre eller bistå ved udførelsen af  

 bekæmpelsesarbejdet, herunder ved foretagelse af eftersyn af ejendommen efter  

 nærmere anvisninger.
 Stk. 2.  Dersom foranstaltninger, der påbydes af Statens  

 Skadedyrlaboratorium, ikke udføres inden den fastsatte frist, kan  

 skadedyrlaboratoriet lade arbejdet udføre på den pågældende ejers eller  

 brugers bekostning.
 § 4.  Overtrædelse af bestemmelserne i denne  

 bekendtgørelse straffes med bøde i medfør af § 8 i lov nr. 121 af 12. april  

 1957.
 § 5.  Bekendtgørelsen træder i kraft den 31. december  

 1987. Samtidig hermed ophæves bekendtgørelse nr. 134 af 14. marts 1973 om  

 bekæmpelse af bisamrotter.
Landbrugsministeriet, den 11. december  

 1987 LAURITS TØRNÆS /Henrik Wanscher (* 1) Bekendtgørelsen er en uændret sammenskrivning af bestemmelserne i  

 bekendtgørelse nr. 134 af 14. marts 1973 om bekæmpelse af bisamrotter som  

 ændret ved bekendtgørelse nr. 92 af 25. februar 1981, opretholdt ved lov nr.  

 190 af 9. maj 1984 som led i Landbrugsministeriets regelsanering.
