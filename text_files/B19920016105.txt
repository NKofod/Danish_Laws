 I henhold til § 75 h, stk. 5, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 632 af 2. september  

 1991, og efter forhandling med Landsarbejdsnævnet fastsættes:
Retten til feriedagpenge § 1.  Et medlems ret til feriedagpenge er betinget af,  

 at medlemmet Stk. 2.  Uanset stk. 1, nr. 4, er retten til  

 feriedagpenge ikke betinget af, at medlemmet opfylder de særlige regler for  

 at få udbetalt dagpenge på søgnehelligdage, ligesom det ikke er en  

 betingelse, at reglen om mindsteudbetaling af dagpenge er opfyldt.
 Stk. 3.  Et medlem, der får ret til dagpenge efter  

 lovens § 54 i perioden fra 1. januar til og med 1. maj i et ferieår, har ikke  

 ret til feriedagpenge i dette ferieår.
 Stk. 4.  Feriedagpenge kan ikke udbetales, i det omfang  

 et medlem modtager feriegodtgørelse eller løn under ferien.
 Stk. 5.  Feriedagpenge kan ikke udbetales til et medlem,  

 der er omfattet af lovens § 57, stk. 6, om midlertidigt ophør med udøvelse af  

 selvstændig virksomhed.
 Stk. 6.  Feriedagpenge kan ikke udbetales til et medlem,  

 der er omfattet af reglerne i lovens kap. 11 c om overgangsydelse.
 Stk. 7.  Retten til feriedagpenge i eet ferieår kan ikke  

 overføres til et senere ferieår.
 Stk. 8.  Et medlems forsikringsstatus den 1. april forud  

 for ferieåret er afgørende for, om medlemmet er omfattet af reglerne for  

 fuldtidsforsikrede eller deltidsforsikrede i denne bekendtgørelse.
Antal dage § 2.  Opgørelsen af et medlems ret til feriedagpenge  

 tager udgangspunkt i 30 dage med feriedagpenge.
Har medlemmet haft  

 beskæftigelse som lønmodtager i optjeningsåret (kalenderåret), hvorunder der  

 er optjent ret til feriegodtgørelse eller løn under ferie til det følgende  

 ferieår, fradrages et antal dage efter reglerne i § 3 (fuldtidsforsikrede)  

 eller § 4 (deltidsforsikrede).
 Stk. 2.  Beskæftigelse i optjeningsåret i Grønland, på  

 Færøerne eller i udlandet for en arbejdsgiver, der ikke er skattemæssigt  

 registreret som arbejdsgiver i Danmark, skal ikke medregnes ved opgørelsen af  

 fradrag efter §§ 3 og 4.
 Stk. 3.  Indtræder dagpengeretten først efter den 30.  

 september, kan der højst udbetales feriedagpenge for 12 dage i det pågældende  

 ferieår (2. maj - 1. maj).
 § 3.  For et fuldtidsforsikret medlem, jf. § 1,  

 stk. 8, udgør fradraget 21/2 dag for hver måneds beskæftigelse i fagets  

 fulde, sædvanlige arbejdstid i optjeningsåret, jf. dog stk. 4. Der afrundes  

 til nærmeste hele dag.
Stk. 2.  Fradragsreglen i stk. 1 finder også anvendelse  

 for et medlem, der i hele optjeningsåret har været beskæftiget med en  

 arbejdstid, der er mindre end fagets fulde, sædvanlige arbejdstid, og fortsat  

 er beskæftiget på nedsat arbejdstid.
Har medlemmet i mindst 1 uge i  

 optjeningsåret modtaget nedsatte dagpenge, jf. lovens § 60, anvendes dog  

 fradragsreglen i stk. 3.
 Stk. 3.  For et medlem, der ikke opfylder betingelserne  

 i stk. 1 eller 2, beregnes fradraget på grundlag af medlemmets arbejdstimer i  

 optjeningsåret efter følgende formel:
 Fradrag = arbejdstimer x 0,0180.
 Der afrundes til nærmeste hele dag.
 Ved opgørelsen af arbejdstimer i optjeningsåret medregnes alle timer, hvor  

 der er optjent ret til feriegodtgørelse eller løn under ferie til det  

 følgende ferieår, bortset fra søgnehelligdage og overenskomstmæssige fridage.  

 Der medregnes dog højst et antal timer, der svarer til fuld  

 overenskomstmæssig arbejdstid inden for medlemmets fag eller faglige område.
Stk. 4.  En arbejdsløshedskasses hovedledelse kan vælge  

 at anvende fradragsreglen i stk. 3 for alle medlemmer, der er omfattet af  

 stk. 1. Dette valg skal meddeles forud til Direktoratet for  

 Arbejdsløshedsforsikringen og er gældende for hele ferieår.
Direktoratet for  

 Arbejdsløshedsforsikringen kan godkende, at en kasses valg efter 1. pkt.  

 alene omfatter en klart afgrænset gruppe medlemmer.
§ 4.  For et deltidsforsikret medlem, jf. § 1,  

 stk. 8, udgør fradraget 21/2 dag for hver måneds beskæftigelse med mindst 26  

 timer i gennemsnit pr. uge.
Der afrundes til nærmeste hele dag.
Stk. 2.  Fradragsreglen i stk. 1 finder også anvendelse  

 for et medlem, der i hele optjeningsåret har været beskæftiget med en  

 arbejdstid, der er mindre end 26 timer i gennemsnit pr. uge, og fortsat er  

 beskæftiget med mindre end 26 timer pr. uge.
Har medlemmet i mindst 1 uge i  

 optjeningsåret modtaget nedsatte dagpenge, jf. lovens § 73, anvendes dog  

 fradragsreglen i stk. 3.
 Stk. 3.  For et medlem, der ikke opfylder betingelserne  

 i stk. 1 eller 2, beregnes fradraget på grundlag af medlemmets arbejdstimer i  

 optjeningsåret efter følgende formel:
 Fradrag = arbejdstimer x 0,0255.
 Der afrundes til nærmeste hele dag.
 Opgørelsen af arbejdstimer i optjeningsåret opgøres i øvrigt som for  

 fuldtidsforsikrede, jf. § 3, stk. 3.
Feriedagpengesats § 5.  For et fuldtidsforsikret medlem, jf. § 1,  

 stk. 8, udbetales feriedagpenge med den senest beregnede sats, som er anvendt  

 ved udbetaling til medlemmet som fuldtidsforsikret i perioden fra det  

 forudgående ferieårs begyndelse til feriens afholdelse.
Udbetales  

 feriedagpenge før feriens afholdelse, jf. § 11, stk. 1, er  

 udbetalingstidspunktet afgørende for satsen.
 Stk. 2.  I øvrige tilfælde anvendes den gældende sats  

 for nyuddannede, jf. lovens § 51, stk. 2.
 Stk. 3.  Satsen efter stk. 1 tillægges eventuelle  

 efterfølgende reguleringer indtil feriens påbegyndelse.
§ 6.  For et deltidsforsikret medlem, jf. § 1,  

 stk. 8, udbetales feriedagpenge med den senest beregnede sats, som er anvendt  

 ved udbetaling til medlemmet som deltidsforsikret i perioden fra det  

 forudgående ferieårs begyndelse til feriens afholdelse.
Udbetales  

 feriedagpenge før feriens afholdelse, jf. § 11, stk. 1, er  

 udbetalingstidspunktet afgørende for satsen.
 Stk. 2.  Er der i samme periode, jf. stk. 1, kun  

 udbetalt med en beregnet sats som fuldtidsforsikret, anvendes 2/3 af satsen  

 fra den seneste udbetaling til medlemmet med en beregnet sats som  

 fuldtidsforsikret.
 Stk. 3.  I øvrige tilfælde anvendes 2/3 af den gældende  

 sats for nyuddannede, jf. lovens § 70.
 Stk. 4.  Satserne efter stk. 1 og 2, tillægges  

 eventuelle efterfølgende reguleringer indtil feriens påbegyndelse.
Placering og afholdelse af ferie § 7.  For et medlem i beskæftigelse gælder  

 ferielovens regler om placering og afholdelse af ferie.
 § 8.  Et ledigt medlem, der ønsker at holde  

 ferie med feriedagpenge, skal senest 14 dage før feriens afholdelse give  

 arbejdsformidlingen meddelelse herom, jf. dog stk. 2-4.
 Stk. 2.  Indtræder ledigheden mindre end 14 dage før  

 afholdelse af en planlagt ferie, skal meddelelse efter stk. 1 gives  

 umiddelbart efter ledighedens indtræden.
Stk. 3.  Bliver et medlem, der rettidigt har givet  

 meddelelse efter stk. 1 eller 2, syg før feriens afholdelse, kan tidspunktet  

 for ferien udsættes, hvis medlemmet straks giver arbejdsformidlingen  

 meddelelse om sygdommen.
Giver medlemmet senest ved sygdommens ophør  

 arbejdsformidlingen meddelelse om nyt tidspunkt for feriens afholdelse, kan  

 dette ske uden iagttagelse af fristen i stk. 1.
 Stk. 4.  Er et ledigt medlem blevet anvist eller henvist  

 til et arbejde, skal arbejdsformidlingen kun respektere en senere meddelelse  

 efter stk. 1, hvis arbejdsgiveren forinden har afvist at ansætte medlemmet.
Stk. 5.  Undladelse af at give de i stk. 1-3 nævnte  

 meddelelser medfører, at arbejdsformidlingen kan anvise eller henvise  

 medlemmet til beskæftigelse, der griber ind i ferieperioden.
Gives meddelelse  

 ikke rettidigt, kan arbejdsformidlingen senest ved meddelelsen anvise eller  

 henvise medlemmet til beskæftigelse, der griber ind i ferieperioden.
 § 9.  Bliver et medlem syg under ferien, sidestilles  

 sygedage i ferien med feriedage.
 § 10.  Ferie med feriedagpenge kan først holdes, når  

 medlemmet har holdt et antal feriedage, der svarer til det beregnede fradrag  

 efter §§ 3 og 4, jf. dog stk. 2 og 3.
 Stk. 2.  Har en arbejdsgiver - som følge af ferielovens  

 § 17 b - placeret optjent ferie med feriegodtgørelse eller løn i hovedferien  

 (18 feriedage) og på hverdage mellem jul og nytår, vil ferie med  

 feriedagpenge, uanset reglen i stk. 1, kunne placeres såvel forud for  

 hovedferien som mellem hovedferien og juleferien.
 Stk. 3.  Kan medlemmet godtgøre, at feriegodtgørelse for  

 hovedferien er tilladt udbetalt efter ferieperiodens udløb den 30. september,  

 uden at ferien er holdt, jf. ferielovens § 20, anses denne ferie for holdt.
Udbetaling § 11.  Udbetaling af feriedagpenge kan tidligst finde  

 sted en uge før ferien og er betinget af, at medlemmet har udfyldt de  

 blanketter, der er udsendt eller godkendt af Direktoratet for  

 Arbejdsløshedsforsikringen.
 Stk. 2.  Udbetaling af feriedagpenge før ferien  

 forudsætter, at blanketten til brug for begæring om udbetaling af  

 feriedagpenge er indgivet til kassen senest en måned før feriens afholdelse.
Stk. 3.  Blanketten til brug for begæring om udbetaling  

 af feriedagpenge i eet ferieår skal være modtaget i kassen senest den 31. maj  

 i det følgende ferieår.
I modsat fald er kravet forældet.
Forskellige bestemmelser § 12.  Det påhviler kassen at beregne omfanget af et  

 medlems ret til feriedagpenge og at registrere, i hvilket omfang der  

 udbetales feriedagpenge.
 § 13.  Bekendtgørelsen træder i kraft den 2. maj 1992  

 og finder anvendelse fra og med ferieåret 1992/1993.
 Stk. 2.  Samtidig hermed ophæves direktoratets  

 bekendtgørelse nr. 166 af 28. februar 1989.
 § 14.  Der udarbejdes en vejledning om anvendelsen af  

 bekendtgørelsen.
