Skrivelse  

 om brugerinddragelse, akutsager mv. i forbindelse med kommuners og  

 amtskommuners arbejde med grundtakstmodellen (Til samtlige  

 kommuner og amtskommuner, De Regionale Udviklingsråd, Kommunernes  

 Landsforening, Amtsrådsforeningen) Fra 1. januar 2002 blev den hidtil delte finansiering af tilbud  

 og ydelser efter serviceloven erstattet af den såkaldte grundtakstmodel.
 Det generelle indtryk fra overvågningen af finansieringsreformen  

 er, at kommuner og amtskommuner yder en stor indsats for at gennemføre  

 reglerne  

 i det konkrete arbejde og i samarbejdet mellem kommune, amtskommune og  

 brugerne.
På enkelte områder er der dog lokalt og regionalt behov for at  

 styrke arbejdet med at finde en hensigtsmæssig praksis.
Det drejer sig bl.a.  

 om  

 brugerinddragelsen, iværksættelse af akutforanstaltninger og ændringer af  

 foranstaltninger.
I det følgende vil Socialministeriet henlede kommuners og  

 amtskommuners opmærksomhed på disse problemstillinger med bemærkninger om,  

 hvordan den enkelte problemstilling kan gribes an.
Endelig knyttes der nogle  

 bemærkninger til grundtakstredegørelsen for 2003.
Inddragelse af brugerne Finansieringsreformen på det sociale område berører ikke  

 brugernes retsstilling efter serviceloven.
Det er i den forbindelse særligt  

 vigtigt at sikre, at brugernes inddragelse i de konkrete beslutninger og  

 foranstaltninger på ingen måde svækkes.
 Afgørelser efter serviceloven skal derfor som hidtil ske med  

 fuld inddragelse af brugeren.
Pligten til at sikre brugerinddragelsen påhviler den myndighed,  

 der træffer beslutning om tilbuddet efter servicelovens materielle regler  

   

 dvs. reglerne om det pågældende tilbud.
For amtskommunale tilbud efter  

 servicelovens §§ 92 og 93 er det således amtskommunen, der skal sikre,  

 at  

 brugeren er fuldt inddraget i beslutningsgrundlaget.
Tilsvarende er det  

 kommunen, der har den forpligtelse ved fx tilbud om ansættelse af hjælpere  

 efter § 77.
Også i forhold til fx reglerne om aktindsigt er det vigtigt at  

 fastholde relationen mellem borgeren og den myndighed, der træffer afgørelsen  

 om et tilbud efter serviceloven.
Det er den myndighed, der træffer afgørelse  

 i  

 sagen, som en henvendelse om aktindsigt skal rettes til, og som har ansvaret  

 for at sikre at reglerne om aktindsigt overholdes.
Den ansvarlige myndighed kan derfor ikke henvise borgeren til  

 selvstændigt at søge aktindsigt i en anden myndigheds udtalelse eller  

 beslutning.
I forhold til borgeren er der en samlet sag hos den myndighed,  

 der  

 træffer afgørelse.
 Myndigheden skal derfor sørge for, at borgeren får aktindsigt i  

 alle de oplysninger og udtalelser, der indgår i beslutningsgrundlaget for  

 myndighedens afgørelse.
Samarbejdet om akutforanstaltninger Det er et grundlæggende princip i servicelovens  

 finansieringsregler, at kommune og amtskommune skal være enige om tilbuddet  

 til  

 borgeren,  

  

 inden  

  

 der træffes en  

 beslutning, der finansieringsmæssigt forpligter begge myndigheder.
Borgeren kan imidlertid have et akut behov for hjælp, der ikke  

 kan afvente drøftelsen mellem kommune og amtskommune.
I disse tilfælde skal  

 den  

 ansvarlige myndighed umiddelbart drage omsorg for at den nødvendige akutte  

 hjælp iværksættes.
Det er i strid med serviceloven at udskyde eller afvente  

 en  

 sådan iværksættelse.
 I disse tilfælde skal den ansvarlige myndighed derfor uden  

 unødig ophold iværksætte den nødvendige hjælp, og så  

  

 efterfølgende  

  

 afklare finansieringsgrundlaget efter servicelovens  

 finansieringsregler.
 For at undgå efterfølgende problemer om finansieringen er det  

 derfor vigtigt, at kommunerne og amtskommunen indbyrdes aftaler procedurer og  

 rammer for de tilfælde, hvor en myndighed skal handle straks og hvor der kan  

 blive tale om en fælles finansiering af den akutte hjælp.
 I en række amter er der allerede lavet særlige aftaler om  

 behandlingen af akutsager, og Socialministeriet skal opfordre til, at der i  

 alle amter indgås aftaler, der sikrer en hurtigt reaktion i akutsager og en  

 fast ramme for den efterfølgende drøftelse af tilbuddets finansiering.
Ændringer i en foranstaltning efter serviceloven I forhold til reglerne om grundtakstfinansiering er  

 udgangspunktet, at enhver ny udgift i forbindelse med en ændring af et tilbud  

 er omfattet af visitationsproceduren for grundtakstsagerne.
Dette følger af  

 princippet om, at en myndighed ikke kan udløse udgifter på en anden  

 myndigheds  

 vegne.
 Ved mindre justeringer af iværksatte tilbud og senere ændringer  

 i et tilbud, der er en naturlig følge af brugerens behov og tilbuddets  

 karakter  

 og indhold, vil det imidlertid ikke være hensigtsmæssigt at iværksætte en  

 helt  

 ny visitationsprocedure.
Kommuner og amtskommune opfordres derfor til tidligt i  

 visitationsforløbet af tage højde for og stilling til hvordan man vil  

 forholde  

 sig til justeringer af tilbuddet.
Dette kan ske ved, at kommune og  

 amtskommune  

 allerede ved den oprindelige finansieringsaftale indbyrdes aftaler rammerne  

 for  

 justeringer.
For andre tilfælde og især hvor det kan være svært at forudse,  

 hvilke justeringer der senere kan blive behov for, kan kommuner og  

 amtskommune  

 med fordel indgå generelle aftaler, der fx fastsætter, at justeringer af en  

 vis  

 størrelse eller omfang indgår i den oprindelige finansieringsaftale.
De  

 generelle aftaler kan endvidere kombineres med eller bestå i en aftale om  

 jævnlige opfølgende drøftelser.
 Aftaler af denne type er dels med til at sikre, at der på en  

 hensigtsmæssig måde og uden en omfattende ny visitationsproces kan justeres  

 på  

 tilbud, og dels vil aftalerne skabe en fælles opfattelse af, hvornår  

 justeringer og ændringer har en så omfattende karakter, at der er behov for  

 en  

 ny visitationsaftale.
Grundtakstredegørelsen for 2003 Endelig skal Socialministeriet henlede opmærksomheden på pligten  

 til at udarbejde en redegørelse for udviklingen på det grundtakstbelagte  

 område, idet enkelte kommuner ikke har udarbejdet en grundtakstredegørelse  

 for  

 2002.
 Pligten til at udarbejde en redegørelse er nærmere reguleret i  

 bekendtgørelse nr. 1111 af 17. december 2001 om overvågning af  

 finansieringsreformen (grundtakstfinansiering) for tilbud efter lov om  

 sociale  

 service.
 Det er i strid med serviceloven, hvis der ikke udarbejdes en  

 redegørelse i overensstemmelse med bekendtgørelsen og manglende udarbejdelse  

 og  

 aflevering af grundtakstredegørelsen for 2003 til Det Regionale Udviklingsråd  

 kan blive anmeldt til tilsynsrådet.
 Det skal også fremhæves, at inden den kommunale redegørelse  

 afleveres til Det Regionale Udviklingsråd, skal redegørelsen sendes i høring  

 hos de relevante brugerorganisationer, der måtte være i lokalområdet.
 Høringen af en brugerorganisation skal ske, hvis der lokalt er  

 en form for organisering eller anden sammenslutning af brugere af de tilbud,  

 der er omfattet af finansieringsreformen.
 I det omfang kommunen vurderer, at der ikke er relevante lokale  

 brugerorganisationer eller tilsvarende, der kan formidle brugererfaringer,  

 opfordres kommunen til sammen med Udviklingsrådet at drøfte om høringspligten  

 kan  

 opfyldes på en anden måde, herunder eventuelt ved at brugerorganisationernes  

 medlemmer af Udviklingsrådet afgiver en specifik udtalelse til den konkrete  

 kommuneredegørelse.
