 Da  

 klager ikke var medlem af en arbejdsløshedskasse, og da klager ikke var  

 selvstændig erhvervsdrivende, var det alene relevant for nævnet at vurdere,  

 om  

 klager i forhold til § 2 i Lov om godtgørelse ved deltagelse i erhvervsrettet  

 voksen- og efteruddannelse, lov nr. 400 af 31. maj 2000, kunne anses for  

 beskæftiget.
Nævnet  

 fandt ikke, at klager kunne anses for beskæftiget ved uddannelsens start.  

 Nævnet lagde til grund, at klagers beskæftigelse var tidsbegrænset og var  

 ophørt inden uddannelsens start.
Nævnet bemærkede endvidere, at der ifølge  

 sagens oplysninger ikke var indgået aftale mellem klager og en arbejdsgiver  

 om  

 deltagelse i uddannelsen forud for en afskedigelse.
Lønmodtager ikke anset for beskæftiget Ankenævnet har behandlet  

 Deres klage over afslag på VEU-godtgørelse på møde den 13. marts 2002.
Nævnet traf denne A F G Ø R E L S E Arbejdsmarkedets Ankenævn er  

 enig med Arbejdsformidlingen XXX i, at De ikke er berettiget til  

 VEU-godtgørelse i forbindelse med Deres deltagelse på uddannelsen  

 "XXX" i perioden 7. august 2001 - 21. maj 2002.
Arbejdsmarkedets Ankenævn  

 finder ikke, at De er omfattet af den personkreds, der er berettiget til  

 VEU-godtgørelse.
Arbejdsmarkedets Ankenævn finder således ikke, at De i  

 forhold  

 til Lov om godtgørelse ved deltagelse i erhvervsrettet voksen- og  

 efteruddannelse var beskæftiget ved uddannelsens start.
Arbejdsmarkedets  

 Ankenævn har i den forbindelse lagt til grund, at Deres beskæftigelse var  

 tidsbegrænset og var ophørt inden uddannelsens start.
 Nævnet finder endvidere  

 ikke, at uddannelsen er påbegyndt i umiddelbar forlængelse af et  

 ansættelsesforholds ophør, uanset om uddannelsen var påbegyndt den 1. eller  

 7.  

 august 2001. Nævnet har i den forbindelse lagt vægt på, at der ikke ifølge  

 sagens oplysninger er indgået aftale mellem Dem og en arbejdsgiver om  

 deltagelse i uddannelsen forud for en afskedigelse.
 Arbejdsmarkedets Ankenævn  

 henviser til § 2 i Lov nr. 400 af 31. maj 2000, jf. lovbekendtgørelse nr.  

 1340  

 af 18. december 2000 om, samt til § 2 i Arbejdsmarkedsstyrelsens  

 bekendtgørelse  

 nr. 1377 af 20. december 2000 om godtgørelse ved deltagelse i erhvervsrettet  

 voksen- og efteruddannelse.
 Arbejdsmarkedets Ankenævn  

 fastholder således Arbejdsformidlingens afgørelse af 20. august  

    

  

 2001.
På ankenævnets vegne XXX De kan læse om afgørelsens  

 faktiske og retlige grundlag på de følgende sider.
 Kopi til:
XXX 1. Sagsforløb De har søgt om  

 VEU-godtgørelse i forbindelse med, at De er blevet optaget på EUD-merkantile  

 heltidsuddannelse "XXX" i perioden 7. august 2001 - 21. maj 2002 på  

 XXX Handelsskole.
 Arbejdsformidlingen har  

 modtaget ansøgningsskemaet den 10. august 2001 og har samme dag sendt det  

 retur  

 til Dem, da det var mangelfuldt udfyldt.
Den 14. august 2001 har  

 Arbejdsformidlingen på ny modtaget ansøgningsskemaet, hvoraf fremgår, at De  

 ikke er i arbejde, men under uddannelse.
Det er oplyst, at De er medlem af  

 HK,  

 men ikke af a-kassen.
De har ikke dateret eller underskrevet  

 ansøgningsskemaet.
 Arbejdsformidlingen har den  

 17. august 2001 udarbejdet et telefonnotat, hvoraf det fremgår, at man har  

 talt  

 med XXX fra Arbejdsmarkedstyrelsen, der har oplyst, at De er i en gråzone,  

 idet  

 De ikke havde arbejdstab, inden De startede på uddannelsen.
Arbejdsformidlingen har den  

 20. august 2001 ligeledes udarbejdet et telefonnotat.
Heraf fremgår blandt  

 andet, at XXX Handelsskole har oplyst, at De allerede den 12. juni 2001 fik  

 at  

 vide per brev, at kurset startede den 7. august 2001.
2. Arbejdsløshedskassens/Arbejdsformidlingens  

 afgørelse Den 20. august 2001 har  

 Arbejdsformidlingen truffet følgende afgørelse:
 " Ansøgningen kan ikke  

 imødekommes, idet du ikke har tab af indtægt eller arbejdsmulighed som følge  

 af  

 deltagelse i kurset.
 Ifølge § 12 i bekendtgørelse  

 nr. 1377 af 20. december 2000 om godtgørelse ved deltagelse i erhvervsrettet  

 voksen- og efteruddannelse, har beskæftigede lønmodtagere, med ret til  

 selvvalgt uddannelse, jf. § 1, stk. 2, nr. 7 i bekendtgørelsen, ret til  

 godtgørelse for tab af indtægt eller arbejdsmulighed som følge af deltagelse  

 i  

 kursus efter bekendtgørelsen".
3. Klagen til ankenævnet De har med brev af 19.  

 september 2001 anført følgende:
 Jeg har den 21. august 2001  

 modtaget meddelelse om, at min ansøgning om VEU-godtgørelse ikke kan  

 imødekommes, da jeg ikke har haft tab af indtægt eller arbejdsmulighed som  

 følge af deltagelse i kurset.
 Jeg kontaktede herefter HK  

 ved XXX, som på mine vegne tog telefonisk kontakt til XXX på AF.
 XXX oplyste pr. telefon den  

 22. august 2001, at sagen kunne genoptages, hvis der blev fremsendt  

 løndokumentation for tiden før den 7. august 2001, hvor XXXkurset startede.
 Endvidere skulle jeg  

 redegøre for, hvorfor jeg var ophørt med mit arbejde den 29. juli 2001, når  

 kurset først var startet den 7. august.
Jeg har aldrig fået et brev  

 fra handelsskolen med en konkret startdato på kurset.
Ved brev af 12. juli  

 2001  

 har jeg fået at vide, at jeg er egnet som elev og kan tilmelde mig.
Omkring  

 25.  

 juli 2001 ringede jeg til handelsskolen og fik oplyst - af en unavngiven  

 person  

 på kontoret - at kurset formentlig startede en uge før HG'erne skulle starte,  

 altså den 1. august.
Derfor sagde jeg mit arbejde op.
Først senere fik jeg  

 telefonisk oplyst af XXX på handelsskolen, at kurset først startede den 7.  

 august 2001.
Jeg regnede med, at min  

 ansøgning om VEU-godtgørelse blev genoptaget ved indsendelse af  

 dokumentation,  

 således at jeg ville få en ny 4 ugers klagefrist.
Jeg ønsker derfor, at min  

 sag  

 bliver genoptaget med de oplysninger der er tilgået efter den 20. august  

 2001." De har som bilag til Deres  

 klage vedlagt kopi af Deres brev af 29. august 2001 til Arbejdsformidlingen.  

 De  

 har heri blandt andet anført, at De sagde op på Deres ferieafløserjob på  

 baggrund af beskeden fra skolen om, at man regnede med, at uddannelsen ville  

 starte omkring den 1. august.
Derefter fik De et fritidsjob i en døgnkiosk.  

 Men  

 da De fik en meddelelse fra HK eller AF om, at lønnet arbejde ved siden af  

 uddannelsen ville blive trukket fra det man kunne få i støtte, valgte De også  

 at sige dette job op.
De har endvidere som bilag  

 til Deres klage vedlagt et brev af 28. august 2001 fra Deres tidligere  

 arbejdsgiver XXX.
Af brevet fremgår, at De har været ansat som ferieafløser  

 ved  

 kassen i tiden 21. juni til 5. august 2001. Det fremgår endvidere, at det var  

 aftalt fra starten, at De skulle være der til den 19. august 2001, men at De  

 måtte stoppe lidt før, da De skulle starte på skole.
De har i en periode på i  

 alt 6 uger arbejdet 187,75 timer.
De har som bilag endvidere  

 vedlagt et brev af 23. august 2001 fra XXX, hvoraf fremgår, at De har været i  

 XXX fra den 2. - 7. august 2001 i oplæring til pasning af kiosk.
De skulle  

 have  

 været ansat til 20 timer om ugen.
 Arbejdsformidlingen har i  

 brev af 11. oktober 2001 anført, at man betragter Deres brev af 19. september  

 2001 som en klage over Arbejdsformidlingens afgørelse.
4. Arbejdsformidlingens bemærkninger til klagen Arbejdsformidlingen XXX har  

 den 11. oktober 2001 anført følgende:
 "Arbejdsformidlingen  

 har modtaget dit brev af 19. september 2001 med yderligere oplysninger, hvor  

 det blandt andet bliver oplyst, at XXX fra HK telefonisk havde kontaktet  

 undertegnede og fået oplyst, at såfremt der blev fremsendt løndokumentation  

 for  

 tiden før den 7. august 2001 ville sagen blive genoptaget.
 Arbejdsformidlingen har  

 vurderet disse oplysninger men mener ikke, at der er tilvejebragt  

 dokumentation  

 for, at du har haft fast tilknytning til en arbejdsgiver forinden, du  

 startede  

 på kurset.
Arbejdsformidlingen har  

 kontaktet Arbejdsmarkedsstyrelsen og fået oplyst, at der skal foreligge en  

 ansættelseskontrakt med en arbejdsgiver før der foreligger løntab, når man  

 deltager i et kursus." Arbejdsformidlingen XXX har  

 med brev af 29. oktober 2001 oversendt Deres sag til Arbejdsmarkedets  

 Ankenævn.
 Arbejdsformidlingen har  

 samme dag ligeledes sendt et brev til Dem og har i den forbindelse anført  

 følgende:
 "Efter at have  

 gennemgået sagens akter fastholdes den trufne afgørelse, idet den er truffet  

 i  

 overensstemmelse med ovennævnte lovgrundlag, og idet De efter de foreliggende  

 oplysninger ikke kan anses for at tilhøre personkredsen af beskæftigede  

 lønmodtagere".
5. Nyt efter klagen Arbejdsmarkedets Ankenævn  

 har den 5. november 2001 bekræftet modtagelsen af sagen og beder Dem samtidig  

 om at sende eventuelle bemærkninger til nævnet.
 De er ikke fremkommet med  

 yderligere bemærkninger.
6. Regler Lov om godtgørelse ved deltagelse i erhvervsrettet voksen- og  

 efteruddannelse, Lov nr. 400 af 31. maj 2000, Jf. lovbek. nr. 1340 af 18.  

 december 2000 § 1.  

  

 Loven har til formål at skabe økonomisk grundlag for, at  

 voksne fortrinsvis kortuddannede kan deltage i erhvervsrettet voksen- og  

 efteruddannelse til og med erhvervsuddannelsesniveau.
Dette formål sikres  

 ved,  

 at deltagerne under uddannelsen kan opnå 1) godtgørelse for tab af  

 indtægt eller arbejdsmulighed, 2) tilskud til dækning af  

 befordringsudgifter, 3) tilskud til kost og logi  

 og 4) ophold på skolehjem.
 § 2.  

  

 Den personkreds, der kan opnå ydelser efter § 1, omfatter:
1)  

    

  

 beskæftigede lønmodtagere, såvel privat som  

 offentligt ansatte, 2) selvstændige  

 erhvervsdrivende, 3) ledige, der er  

 berettigede til ydelser efter lov om arbejdsløshedsforsikring m.v., og som  

 befinder sig i dagpengeperioden, jf. samme lovs § 52 a, stk. 1, eller § 55,  

 stk. 1, og a) som efter eget valg  

 deltager i de uddannelser, der er nævnt i § 3, stk. 1, nr. 1-9, dog højst i  

 en  

 periode på 6 uger, eller b) som efter eget valg  

 deltager i konkrete uddannelser fastsat af arbejdsministeren inden for de  

 uddannelser, som er nævnt i § 3, stk. 1, nr. 1, dog højst i en periode på 8  

 uger, og 4) personer, der hverken er  

 dagpengeberettigede eller modtager kontanthjælp eller er i aktivering efter  

 lov  

 om aktiv socialpolitik, dog kun for så vidt angår tilskud til befordring og  

 tilskud til kost og logi.
Bekendtgørelse om godtgørelse ved deltagelse i  

 erhvervsrettet voksen- og efteruddannelse, Arbejdsmarkedsstyrelsens  

 bekendtgørelse nr. 1377 af 20. december 2000 § 1.  

  

 Ved deltagelse i erhvervsrettet uddannelse til og med  

 erhvervsuddannelsesniveau efter lovens § 3, nr. 1-9, kan der opnås  

 godtgørelse  

 efter reglerne i denne bekendtgørelse.
 .....
§ 2.  

  

 Deltagere, der kan opnå godtgørelse efter denne bekendtgørelse  

 er 1) beskæftigede  

 lønmodtagere, i privat såvel som i offentlig ansættelse, 2) selvstændige  

 erhvervsdrivende og 3) ledige, der er  

 berettigede til ydelser efter lov om arbejdsløshedsforsikring m.v., jf. dog  

 stk. 2, og som befinder sig i dagpengeperioden, jf. samme lovs § 52 a, stk.  

 1,  

 eller § 55, stk. 1, og ....
Stk. 4.  

  

 Som beskæftiget efter stk. 1 anses også 1) en person, der begynder  

 på en uddannelse i umiddelbar forlængelse af et ansættelsesforholds ophør,  

 hvis  

 der mellem arbejdsgiver og arbejdstager er indgået en aftale om deltagelse i  

 uddannelse før personen blev afskediget, og 2) en person, der er opsagt  

 fra sin stilling eller selv har sagt op, og deltager i uddannelse i  

 opsigelsesperioden.  

 Hvis uddannelsen strækker sig ud over opsigelsesperioden, anses personen for  

 beskæftiget, hvis uddannelsesstedet har givet personen adgang til  

 uddannelsen,  

 før personen blev opsagt eller selv sagde op.
