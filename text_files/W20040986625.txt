Endeligt  

 ophør, selvstændig virksomhed, hovedbeskæftigelse, beskæftigelseskrav,  

 lønmodtagerarbejde, 52 uger, sidste 3 år, væsentligt omfang Ankenævnet har behandlet Deres klage på møde den 7.  

 oktober 2004.
Nævnet traf følgende A F G Ø R E L S E Ankenævnet anser Dem for endeligt ophørt med udøvelse af  

 selvstændig virksomhed som hovedbeskæftigelse den 31. december 2003.
 Ankenævnet anser Dem ikke for ved Deres ledigmelding den 8. marts  

 2004 at opfylde beskæftigelseskravet ved selvstændig virksomhed i væsentligt  

 omfang med tillæg af lønmodtagerarbejde.
 Ankenævnet anser Dem derfor ikke for dagpengeberettiget ved Deres  

 ledigmelding den 8. marts 2004.
BEGRUNDELSE Det fremgår af reglerne, at dagpenge kun kan udbetales  

 til et medlem, som er ledigt.
 En selvstændig erhvervsdrivende anses for ledig, når hans  

 personlige arbejde i virksomheden er ophørt mere end midlertidigt.
 Et medlem anses for ophørt mere end midlertidigt med det  

 personlige arbejde i virksomheden, når medlemmet dokumenterer, at  

 virksomheden  

 endeligt er overdraget eller lukket.
* Det er en betingelse for dagpengeret, at et fuldtidsforsikret  

 medlem har haft beskæftigelse som lønmodtager i en tid, som sammenlagt svarer  

 til beskæftigelse i fagets fulde, sædvanlige arbejdstid i mindst 52 uger  

 inden  

 for de sidste 3 år, eller i en tilsvarende periode har udøvet selvstændig  

 erhvervsvirksomhed  

 i væsentligt omfang.
 Ved væsentligt omfang forstås, at beskæftigelsen i den  

 selvstændige virksomhed har haft et omfang, der kan sidestilles med  

 lønmodtagerarbejde i over 30 timer pr. uge.
 Med virkning fra den 1. juli 2003 kan lønmodtagerarbejde, der  

 udføres sideløbende med, at medlemmet udøver selvstændig virksomhed som  

 hovedbeskæftigelse, medregnes til opfyldelse af beskæftigelseskravet.
* Ankenævnet finder, at De først ved momsafmeldingen den 31.  

 december 2003 kan anses for afskåret fra at udøve selvstændig virksomhed.  

 Nævnet  

 finder ikke, at salget den 1. marts 2003 af en defekt rendegraver skal anses  

 for tilstrækkelig dokumentation for endeligt ophør med drift af selvstændig  

 virksomhed.
Nævnet finder ikke, at det forhold, at den sene momsafmelding  

 skyldtes en forglemmelse, kan føre til et andet resultat, idet selve  

 momsafmeldingen anses for afgørende.
* Ankenævnet finder ikke, at De kan opfylde beskæftigelseskravet ved  

 selvstændig virksomhed i væsentligt omfang med tillæg af lønmodtagerarbejde.
Ankenævnet lægger vægt på, at De har arbejdet som lønmodtager på  

 fuld tid siden 1989, hvorfor De ikke kan anses for at have arbejdet mere end  

 30  

 timer om ugen som selvstændig.
De kan dermed ikke medregne timer fra Deres  

 selvstændige virksomhed til opfyldelse af beskæftigelseskravet.
De kan  

 derimod  

 fra den 1. juli 2003 medregne lønmodtagerarbejde, som er udført sideløbende  

 med  

 udøvelse af selvstændig virksomhed som hovedbeskæftigelse.
Da De i perioden  

 1.  

 juli 2003-22. februar 2004 har haft 1.060 timers lønmodtagerarbejde, opfyldte  

 De ikke beskæftigelseskravet på mindst 1.924 timer inden for de sidste 3 år.
 De var således ikke dagpengeberettiget ved Deres ledigmelding den  

 8. marts 2004.
 Under henvisning til det oplyste om Deres lønmodtagerarbejde i  

 hele 3 års perioden hjemviser ankenævnet til direktoratet spørgsmålet om,  

 hvorvidt De kan anses for at opfylde beskæftigelseskravet ved arbejde som  

 lønmodtager i en tid, som sammenlagt svarer til fagets fulde, sædvanlige  

 arbejdstid i mindst 52 uger inden for de sidste 3 år  alene på baggrund  

 af det  

 omtalte lønmodtagerarbejde.
Ankenævnet henviser til Beskæftigelsesministeriets bekendtgørelse nr. 708 af 13. august  

 2003 af lov om arbejdsløshedsforsikring m.v. § 57, stk. 1 og  

 stk. 3,  

 og Arbejdsdirektoratets bekendtgørelse nr. 850 af 16. oktober 2002 om  

 ophør med udøvelse af selvstændig virksomhed som hovedbeskæftigelse § 2  

 og  

 § 3, stk. 1.
* Beskæftigelsesministeriets bekendtgørelse nr. 708 af 13. august  

 2003 af lov om arbejdsløshedsforsikring m.v. § 53, stk. 2, litra a,  

 og stk. 8, og Arbejdsdirektoratets bekendtgørelse nr. 504 af 16. juni 2003 om  

 beskæftigelseskrav og dagpengeperiode § 1, stk. 1, § 2,  

 stk. 1,  

 § 5, stk. 1, og § 15, stk. 1 og stk. 2.
 Ankenævnet tiltræder således direktoratets afgørelse af 14. juni  

 2004.
På ankenævnets vegne Hans Jessen  

  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet 1. Sagsforløb Direktoratet fremstiller sagen på følgende måde:
 Det fremgår af sagen, at De meldte Dem ledig den 8. marts 2004,  

 efter at De var blevet hjemsendt af Deres arbejdsgiver på grund af manglende  

 ordretilgang.
 De blev overflyttet fra xxx til xxx den 1. oktober 1992 på grund  

 af lønmodtagerarbejde.
 På ledighedserklæringen [Af 24. marts 2004. Ankenævnets  

 sekretariat.] har De oplyst, at De tidligere [Siden 1. oktober 1984.  

 Ankenævnets sekretariat.] har drevet selvstændig virksomhed som  

 hovedbeskæftigelse med entreprenør-/vognmandsforretning.
De oplyste, at De var endeligt ophørt med drift af selvstændig  

 virksomhed, og at ophøret var sket ved salg/overdragelse.
De oplyste  

 endvidere,  

 at De frem til ledigmeldelsen ikke havde arbejdet i virksomheden.
 På spørgsmålet om lønmodtagerarbejde inden for de seneste 5 år  

 oplyste De, at De havde været ansat som lønmodtager uafbrudt siden februar  

 1998, og at De siden den 27. august 2001, og indtil De meldte Dem ledig,  

 havde  

 været ansat hos xxx.
 Virksomheden er blevet momsafmeldt den 31. december 2003.
 Som dokumentation for, at virksomheden er solgt, er indsendt et  

 bilag, hvoraf fremgår, at der 1. marts 2003 er solgt en defekt rendegraver  

 til  

 2.500 kr. til tredjemand.
Deres ægtefælle har ifølge a-kassen pr. telefon den 30. marts 2004  

 oplyst, at De siden 1989 har arbejdet som lønmodtager på fuld tid.
Det  

 skyldes  

 en forglemmelse, at virksomheden ikke er blevet momsafmeldt tidligere.
Der  

 findes ikke anden dokumentation for, at virksomheden blev overdraget 1. marts  

 2003, ud over salget af den defekte rendegraver.
 Det fremgår af regnskabsoplysningerne for 2002, at der ikke har  

 været nogen drift i virksomheden i 2002.
 Det fremgår af momsafregningerne for hele 2003, at der ikke har  

 været nogen omsætning i virksomheden i 2003.
I perioden 14. oktober 2002 til 27. juni 2003 har De ifølge  

 a-kassen haft 1.131 løntimer.
I perioden 1. juli 2003 til 20. februar 2004  

 har  

 De haft 1.060 løntimer.
 Den 30. marts 2004 traf a-kassen afgørelse om, at De ikke havde  

 ret til dagpenge ved ledigmeldelsen den 8. marts 2004, fordi De ikke opfyldte  

 beskæftigelseskravet.
 A-kassen fandt, at De ikke kunne opfylde beskæftigelseskravet med  

 arbejdstimer ved selvstændig virksomhed, idet De siden 1989 ikke havde  

 arbejdet  

 i mere end 30 timer om ugen som selvstændig.
A-kassen fandt endvidere, at De ikke kunne anses for at være  

 ophørt med at drive selvstændig virksomhed førend den 31. december 2003, hvor  

 virksomheden blev momsafmeldt.
Da De ikke tidligere havde lukket Deres  

 selvstændige virksomhed, var De omfattet af reglerne om selvstændig  

 virksomhed  

 som hovedbeskæftigelse frem til den 31. december 2003.
De kunne derfor kun medregne timer fra lønmodtagerarbejde fra den  

 1. juli 2003, fra hvilket tidspunkt reglerne om optjening af  

 beskæftigelseskravet blev ændret, således at også timer fra lønarbejde udført  

 sideløbende med udøvelse af selvstændig virksomhed kunne medregnes.
Da De i  

 perioden 1. juli 2003 til 22. februar 2004 alene havde haft 1.060 løntimer,  

 opfyldte De ikke beskæftigelseskravet pr. 8. marts 2004.
 I klagen over a-kassens afgørelse har De anført, at De opfylder  

 beskæftigelseskravet, og at momsafmeldingen skyldes ren og skær forglemmelse.
 A-kassen har med brev af 19. maj 2004 sendt Deres klage samt  

 sagens akter til direktoratet.
A-kassen har samtidig anmodet direktoratet om at overveje,  

 hvorvidt der kan dispenseres fra reglerne, således at De opfylder  

 beskæftigelseskravet og dermed har ret til dagpenge.
A-kassen har i den  

 forbindelse påpeget,  

  

 at  

  

 De ikke har  

 drevet virksomheden overhovedet i hverken 2002 eller 2003,  

  

 at  

  

 De har solgt virksomhedens eneste driftsmiddel pr. 1. marts  

 2003,  

  

 at  

  

 den manglende momsafmelding  

 skyldes en forglemmelse, og  

  

 at  

  

 De i  

 perioden 14. oktober 2002 til 20. februar 2004 har haft 2.191 løntimer. Sekretariatet er med de anførte, faktuelle tilføjelser enig i  

 fremstillingen.
2.  

 Direktoratets afgørelse Direktoratet traf den 14. juni 2004 følgende afgørelse:
 Direktoratet modtog den 25. maj 2004 Deres klage over en  

 afgørelse, som xxx traf den 30. marts 2004.
 A-kassen traf afgørelse om, at De ikke havde ret til dagpenge,  

 fordi De ikke opfyldte et krav om arbejde i 52 uger inden for de seneste 3  

 år.
Afgørelse De har ikke ret til dagpenge fra den 8. marts 2004.
Begrundelse For at få ret til dagpenge skal De have haft  

 beskæftigelse som lønmodtager i en tid, som sammenlagt svarer til  

 beskæftigelse  

 i fagets fulde, sædvanlige arbejdstid i mindst 52 uger inden for de sidste 3  

 år  

 eller i en tilsvarende periode have udøvet selvstændig erhvervsvirksomhed i  

 væsentligt omfang.
 Se § 53, stk. 2, litra a, i lov om  

 arbejdsløshedsforsikring m.v. (loven), senest bekendtgjort ved  

 lovbekendtgørelse  

 nr. 708 af 13. august 2003, og § 1 i bekendtgørelse nr. 504 af 16. juni  

 2003 om beskæftigelseskrav og dagpengeperiode.
Arbejdstimer ved  

 drift af selvstændig virksomhed Det fremgår af sagen, at De har arbejdet som lønmodtager  

 på fuld tid siden 1989.
 Direktoratet lægger derfor til grund, at De siden 1989 ikke har  

 arbejdet mere end 30 timer om ugen som selvstændig.
 De kan derfor ikke medregne nogen timer fra selvstændig virksomhed  

 til opfyldelse af beskæftigelseskravet, da det er mere end 3 år siden, at De  

 har arbejdet i over 30 timer om ugen som selvstændig, jf. lovens § 53,  

 stk. 2, litra a.
Ophør med drift  

 af selvstændig virksomhed Som selvstændig erhvervsdrivende anses De for ledig, når  

 det personlige arbejde i virksomheden er ophørt mere end midlertidigt.
 Se § 57, stk. 1 og 3, i loven.
 De nærmere regler om ophør med drift af selvstændig virksomhed  

 findes i bekendtgørelse nr. 850 af 16. oktober 2002 om ophør med udøvelse af  

 selvstændig virksomhed som hovedbeskæftigelse (ophørsbekendtgørelsen).
Det følger af ophørsbekendtgørelsens § 2, at det personlige  

 arbejde i virksomheden anses for ophørt mere end midlertidigt, når en af  

 betingelserne i § 3-16 er opfyldt.
De skal endvidere være afmeldt  

 offentlige registre som selvstændig erhvervsdrivende, medmindre det  

 godtgøres,  

 at registreringen ikke skyldes fortsat udøvelse af selvstændig virksomhed.
 Ifølge ophørsbekendtgørelsens § 3, stk. 1, kan De anses  

 for ophørt mere end midlertidigt med det personlige arbejde i virksomheden,  

 når  

 De dokumenterer, at virksomheden endeligt er overdraget eller lukket.
 Direktoratet lægger vægt på, at virksomheden først blev  

 momsafmeldt den 31. december 2003. De har således ikke været afskåret fra at  

 udøve selvstændig virksomhed i perioden indtil den 31. december 2003.
 Direktoratet finder heller ikke, at det ene bilag om salg af en defekt  

 rendegraver er tilstrækkelig dokumentation for at anse Dem for ophørt med  

 drift  

 af selvstændig virksomhed pr. 1. marts 2003.
 De er derfor omfattet af reglerne om selvstændig virksomhed frem  

 til den 31. december 2003, hvor virksomheden blev momsafmeldt.
 Det forhold, at momsafmeldingen ifølge Dem skyldtes en  

 forglemmelse, kan ikke bevirke en ændret afgørelse.
 Direktoratet finder således heller ikke anledning til at  

 dispensere fra reglerne om ophør med drift af selvstændig virksomhed.
Timer til  

 opfyldelse af beskæftigelseskravet ved lønarbejde Ifølge direktoratets praksis kan lønarbejde, der fra og  

 med den 1. juli 2003 er udført sideløbende med udøvelse af selvstændig  

 virksomhed som hovedbeskæftigelse, medregnes til opfyldelse af  

 beskæftigelseskravet.
 Lønarbejde, som ligger før den 1. juli 2003, og som er udført  

 sideløbende med udøvelse af selvstændig virksomhed som hovedbeskæftigelse,  

 kan  

 ikke medregnes til opfyldelse af beskæftigelseskravet.
 Se vejledning nr. 62 af 16. juni 2003 om beskæftigelseskrav og  

 dagpengeperiode, pkt. 1.4.
 Direktoratet lægger vægt på, at Deres selvstændige virksomhed  

 tidligere har været Deres forsikringsgrundlag, og at De først kan anses for  

 endeligt ophørt med virksomheden den 31. december 2003.
 De kan på denne baggrund medregne løntimer til opfyldelse af  

 beskæftigelseskravet fra og med den 1. juli 2003, selv om De først kan anses  

 for at være ophørt med at drive selvstændig virksomhed pr. 31. december 2003,  

 jf. ovenfor.
 Direktoratet lægger a-kassens oplysninger til grund om, at De i  

 perioden 1. juli 2003 til 22. februar 2004 har haft 1.060 løntimer.
 De opfylder derfor ikke kravet i lovens § 53, stk. 2,  

 litra a, om beskæftigelse som lønmodtager i en tid, som sammenlagt svarer til  

 beskæftigelse i fagets fulde, sædvanlige arbejdstid i mindst 52 uger  

 (svarende  

 til 1.924 timer) inden for de sidste 3 år.
 De har derfor ikke ret til dagpenge fra den 8. marts 2004.
Direktoratet finder ikke anledning til at fravige ovennævnte  

 praksis om, at det alene er lønarbejde, som ligger efter den 30. juni 2003,  

 der  

 medregnes til opfyldelse af beskæftigelseskravet. 3. Klagen til  

 ankenævnet Ved indankningen  

 den 5. juli 2004 anførte De:
Momsregistreringsafmeldingen skyldes forglemmelse.
Idet  

 jeg jo i flere år ikke har haft brug for det, og var ikke klar over, at det  

 kunne volde problemer med hensyn til eventuelle dagpenge. 4.  

 Direktoratets bemærkninger til klagen Direktoratet  

 udtalte den 5. juli 2004:
 Direktoratet sender klage over afgørelse af 14. juni  

 2004.
 Der er ikke kommet nye oplysninger, der giver direktoratet  

 anledning til at ændre afgørelsen.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. 5. Nyt efter  

 klagen Intet 6. Regler Beskæftigelsesministeriets  

 bekendtgørelse nr. 708 af 13. august 2003 af lov om arbejdsløshedsforsikring  

 m.v.
§ 57.  

  

 Dagpenge  

 kan kun udbetales til et medlem, som er ledigt Stk. 3.  

  

 En  

 selvstændig erhvervsdrivende anses for ledig, når hans personlige arbejde i  

 virksomheden er ophørt mere end midlertidigt.
Nærmere regler om, hvornår en  

 selvstændig erhvervsdrivendes personlige arbejde i virksomheden anses for  

 ophørt mere end midlertidigt, fastsættes af direktøren for  

 Arbejdsdirektoratet  

 efter forhandling med Beskæftigelsesrådet.
Arbejdsdirektoratets  

 bekendtgørelse nr. 850 af 16. oktober 2002 om ophør med udøvelse af  

 selvstændig  

 virksomhed som hovedbeskæftigelse § 2.  

  

 Det  

 personlige arbejde anses for ophørt mere end midlertidigt, når medlemmet  

 opfylder en af betingelserne i §§ 3-16. Medlemmet skal være afmeldt  

 offentlige registre som selvstændig erhvervsdrivende, medmindre det  

 godtgøres,  

 at registreringen ikke skyldes fortsat udøvelse af selvstændig virksomhed.
 § 3.  

  

 Et medlem  

 anses for ophørt mere end midlertidigt med det personlige arbejde i  

 virksomheden,  

 når medlemmet dokumenterer, at virksomheden endeligt er overdraget eller  

 lukket.
* Beskæftigelsesministeriets  

 bekendtgørelse nr. 708 af 13. august 2003 af lov om arbejdsløshedsforsikring  

 m.v.
§ 53 Stk. 2.  

  

 Retten til  

 at opnå dagpenge i de i § 55, stk. 1 og 3, nævnte perioder er  

 endvidere betinget af, a)  

 	  

 at et  

 fuldtidsforsikret medlem har haft beskæftigelse som lønmodtager i en tid, som  

 sammenlagt svarer til beskæftigelse i fagets fulde, sædvanlige arbejdstid i  

 mindst 52 uger inden for de sidste 3 år, eller i en tilsvarende periode har  

 udøvet selvstændig erhvervsvirksomhed i væsentligt omfang, Stk. 8.  

  

 Direktøren  

 for Arbejdsdirektoratet kan efter forhandling med Beskæftigelsesrådet  

 fastsætte  

 nærmere regler om anvendelsen af stk. 2-4, 6 og 7, herunder regler om,  

 at  

 timer, for hvilke der er udbetalt løn, kan indgå i beregningen af  

 beskæftigelseskravet.
Arbejdsdirektoratets  

 bekendtgørelse nr. 504 af 16. juni 2003 om beskæftigelseskrav og  

 dagpengeperiode § 1.  

  

 Indplacering  

 i dagpengeperioden er for et fuldtidsforsikret medlem betinget af, at  

 medlemmet  

 har været beskæftiget som lønmodtager i en tid, som sammenlagt svarer til  

 beskæftigelse i fagets fulde, sædvanlige arbejdstid i mindst 52 uger inden  

 for  

 de sidste 3 år, eller i en tilsvarende periode har udøvet selvstændig  

 erhvervsvirksomhed i væsentligt omfang, jf. § 53, stk. 2, litra a,  

 i  

 lov om arbejdsløshedsforsikring m.v.
 § 2.  

  

 Beregning af  

 beskæftigelseskravet foretages på baggrund af opgjorte løntimer i et  

 sædvanligt  

 beskæftigelsesforhold, der er i overensstemmelse med gældende overenskomster  

 eller i øvrigt er udført på almindelige løn- og arbejdsvilkår, jf. dog  

 stk. 2-8  

 og § 4. Alle løntimer kan medregnes, jf. dog § 5, stk. 5.
§ 5.  

  

 Selvstændig  

 virksomhed medregnes til opfyldelse af beskæftigelseskravet, hvis medlemmet  

 godtgør at have udøvet virksomheden i væsentligt omfang.
Ved væsentligt  

 omfang  

 forstås, at beskæftigelsen i den selvstændige virksomhed har haft et omfang,  

 der kan sidestilles med lønarbejde i over 30 timer pr. uge.
 § 15.  

  

 Bekendtgørelses  

 træder i kraft den 1. juli 2003.
