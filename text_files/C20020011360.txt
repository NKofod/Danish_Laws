Vejledning om ændring af vejledning om  

 supplement til vejledning om sociale tilbud til ældre m.fl. efter lov  

 om social service (Prissætning af personlig og praktisk hjælp  

 herunder madservice) I vejledning nr. 95 af 9. oktober 2002 om supplement til vejledning om  

 sociale tilbud til ældre m.fl. efter lov om social service foretages  

 følgende ændringer:
 1. Sidste tekstafsnit i indledningen udgår og i  

 stedet indsættes:
Grundprincipperne for prissætning af personlig og  

 praktisk hjælp fremgår af den omtalte bekendtgørelse om  

 kvalitetsstandarder og frit valg af leverandør af personlig og  

 praktisk hjælp m.v. og af denne vejledning.
En prismodel som  

 inspiration for kommunernes udarbejdelse af et metodisk grundlag til  

 udregning af priser på ydelserne findes i vejledningens bilag 1.
 2. Som bilag til vejledningen indsættes denne  

 vejlednings bilag.
Socialministeriet, den 31. oktober  

 2002 P.M.V.Leif Sondrup Bilag Prissætning af personlig og praktisk hjælp  

 herunder madservice Indholdsfortegnelse:
 1.
Indledning 2.
Procesmodel 3.
Definition af prismodel 4.
Prismodel og delelementer i model 5.
Beregning af pris 5.1 Afskrivninger og forrentning af drifts- og  

 anlægskapital 5.2 Opgørelse af omkostninger 5.3 Fordeling af omkostninger på tid og praktisk og  

 personlig hjælp 5.4 Opgørelse og fordeling af brugerrettet tid 6.
Regulering af priser Bilag 1.
Myndighedsopgaver Bilag 2.
Beregning af madpriser Bilag 3.
Organisatorisk afgrænsning Bilag 4.
Oversigt over typiske omkostningsarter   direkte og indirekte  

 omkostninger Bilag 5.
Oversigt over typiske omkostningsposter   indirekte  

 omkostninger og fællesomkostninger Bilag 6.
Eksempel på fordeling af omkostninger på praktisk  

 hjælp, personlig hjælp dag mandag-fredag og personlig hjælp  

 ubekvemme tider 1. Indledning Folketinget vedtog den 29. maj 2002 lov nr. 399 af 6.  

 juni 2002 om ændring af lov om social service, lov om  

 hjemmeservice, lov om retssikkerhed og administration på det sociale  

 område og lov om individuel boligstøtte (Frit valg af  

 leverandør af personlig og praktisk hjælp m.v.).  Bestemmelserne  

 om frit leverandørvalg (§§ 75 c-75 e)  træder i kraft den 1.  

 januar 2003.
Efter loven skal de  kommunale myndigheder sørge  

 for, at kvalificerede leverandører af personlig og praktisk  

 hjælp får adgang til at levere denne hjælp.
Det er en  

 forudsætning for at skabe de nødvendige rammer for det frie  

 leverandørvalg og få en sund konkurrence på området,  

 at de kommunale myndigheder kan udskille og synliggøre omkostningerne  

 ved at levere personlig og praktisk hjælp.
 Socialministeriet har i bekendtgørelse nr. 837  

 af 9. oktober 2002 (bekendtgørelse om kvalitetsstandarder  

 og frit valg af leverandør af personlig og praktisk hjælp m.v.)  

 fastsat de nærmere regler for bl.a. prisfastsættelse af personlig  

 og praktisk hjælp herunder madservice.
Vejledning nr. 95 af 9. oktober 2002 om supplement  

 til vejledning om sociale tilbud til ældre m.fl. efter lov om social  

 service (Frit valg af leverandør af personlig og praktisk hjælp)  

 uddyber bl.a. grundprincipperne for prissætning af personlig og  

 praktisk hjælp herunder madservice.
Når der i det følgende  

 henvises til vejledningen, er der tale om denne vejledning.
 Dette bilag om prissætning af personlig og  

 praktisk hjælp herunder madservice har til formål at  

 præsentere kommunerne for en prismodel og derved give et metodisk  

 grundlag for at udregne priser på ydelser inden for områderne  

 personlig og praktisk hjælp i henhold til servicelovens § 75 c, stk.  

 1-5, jf. stk. 7 og bekendtgørelsens §§ 12-15. Bilaget er en let  

 revideret udgave af høringsudgaven "vejledning om  

 prissætning af personlig og praktisk hjælp herunder  

 madservice", som blev sendt til alle kommunalbestyrelser ultimo juni  

 2002. Bilaget er justeret på baggrund af de høringssvar,  

 Socialministeriet har modtaget fra kommunerne og andre interessenter, og de  

 nærmere regler om prissætning, Socialministeriet har fastsat i  

 bekendtgørelsen.
 Bilaget illustrerer, hvordan kommunerne kan udarbejde  

 priskravene i overensstemmelse med godkendelsesmodellen i en omstillingsfase,  

 hvor kravene til den kommunale tilrettelæggelse af  

 hjemmehjælpsområdet er under forandring.
De kommuner, der allerede har et metodisk grundlag for  

 udregning af priser på ydelser eller på anden måde har  

 prisfastsat deres ydelser, kan finde inspiration i bilaget, og derved  

 kvalitetssikre deres eksisterende beregninger.
Der er tale om en vejledende  

 metodetilgang.
Den enkelte kommune kan bruge alternative beregningsmetoder,  

 så længe disse er i overensstemmelse med lovgivningen.
 Det bemærkes, at bilaget i vidt omfang tager  

 udgangspunkt i den nuværende organisering af ældreplejen, og  

 dermed primært vil have værdi i en overgangsfase, hvor kommunerne  

 skal omstille forvaltningen af hjemmeplejen til lovgivningens  

 ikrafttræden den 1. januar 2003. Det må derfor forventes, at  

 kravene til kommunernes kvalitets- og prisfastsættelse løbende  

 vil blive justeret i takt med, at kommunerne får  etableret de  

 fornødne regnskabstekniske og administrative forudsætninger for  

 at bl.a. adskille myndigheds- og leverandøropgaverne.
2.  

 Procesmodel I sin grundform kan prismodellen illustreres som  

 procesmodel.
Modellen viser samtidig sammenhængen mellem kvalitet og  

 pris.
Omdrejningspunktet i procesmodellen er  

 visitationsprocessen.
Visitationen af den enkelte modtager foretages på  

 baggrund af servicelovens regler og kommunalbestyrelsens offentliggjorte  

 kvalitetsstandarder.
Det forudsættes, at kvalitetsstandarderne direkte  

 udtrykker kommunens serviceniveau, eventuelt sammen med andet relevant og  

 offentliggjort materiale, som f.eks. uddybende ydelsesbeskrivelser eller  

 lignende.
Modellen beskriver den situation hvor visitationen, der i  

 alle tilfælde foretages af myndigheden, fører til en positiv  

 afgørelse.
Afgørelsen om, hvilke ydelser, der er tildelt,  

  sendes såvel til modtageren som til den leverandør, modtageren  

 har valgt.
 I den afgørelse, der sendes til  

 leverandøren, kan myndigheden oplyse den konkrete afregningstid,  

 beregnet ud fra den tid visitator afsætter til udførelse af de  

 ydelser, der er truffet afgørelse om.
 Afgørelsen om tildeling af ydelser er således  

 grundlaget for beregningen af den pris, som den kommunale myndighed skal  

 afregne i forhold til leverandøren.
Der vil dog opstå situationer, hvor de leverede  

 ydelser vil afvige væsentligt fra afgørelsen, hvilket kan  

 føre til, at afgørelsen ikke er fyldestgørende som  

 afregningsgrundlag.
Det kan f.eks. være i situationer, hvor der akut  

 eller vedvarende viser sig at være et større behov for  

 hjælp hos modtageren, end der er truffet afgørelse om.
Det kan  

 også være i situationer, hvor modtageren på grund af  

 sygehusindlæggelse, afbud og lignende ikke modtager ydelserne.
I sådanne situationer bør myndigheden  

 kræve, at leverandøren foretager indberetning til myndigheden.  

 Indberetningen skal for det første give myndigheden mulighed for at  

 træffe en ny afgørelse på baggrund af modtagerens  

 ændrede behov.
For det andet skal indberetningen ske af hensyn til  

 myndighedens regulering af betaling for eventuelle ydelser, der ikke er  

 beskrevet i afregningsgrundlaget (afgørelsen) eller, som ikke er  

 leverede.
For at sikre den fornødne fleksibilitet i forholdet  

 mellem myndighed og leverandør kan der  være behov for at  

 definere en bagatelgrænse for, hvornår der er grundlag for at  

 afvige i forhold til den afregningspris, der er begrundet i  

 afgørelsen.
I den forbindelse skal det fremhæves, at  

 afregningstiden er baseret på den gennemsnitlige tid for den  

 faktiske levering af ydelser hos modtageren, og at der må forventes  

 mindre afvigelser herfra i perioder.
Det er op til den kommunale myndighed at definere en  

 sådan bagatelgrænse, inden for hvilken der ikke ændres i  

 afregningsprisen.
Ved fastlæggelse af bagatelgrænsen bør  

 kommunalbestyrelsen som minimum beskrive omfang og karakter af de ydelser,  

 leverandøren må være indstillet på at levere uden  

 ændringer i afregningen.
Grænsen skal ses i sammenhæng med  

 de krav, der stilles til leverandørerne om indberetning til den  

 kommunale myndighed.
3. Definition af  

 prismodel Indledningsvis henvises til vejledningens kapitel 6 der  

 beskriver de grundliggende principper for fastsættelsen af  

 priskrav.
 Priskravene til leverandører af personlig og  

 praktisk hjælp herunder madservice skal være saglige, konkrete og  

 velunderbyggede og afspejle de samlede, reelle og faktiske omkostninger ved  

 den kommunale leverandørvirksomhed.
 Det indbefatter, at samtlige udgifter til administration,  

 husleje, løn mv., der er forbundet med leverandørvirksomheden,  

 skal medregnes.
Der skal foretages en omkostningskalkulation for at sikre  

 en lige konkurrence mellem alle leverandører.
Det betyder, at der skal  

 foretages en beregning af de gennemsnitlige langsigtede omkostninger ved den  

 kommunale leverandørvirksomhed for personlig og praktisk hjælp  

 herunder afskrivning og forrentning.
Dette indebærer endvidere, at kommunerne klart skal  

 kunne skelne mellem de kommunale aktiviteter, der knytter sig til den  

 kommunale leverandørvirksomhed af personlig og praktisk hjælp,  

 og de omkostninger der knytter sig til opgavevaretagelsen af  

 myndighedsfunktionen.
I myndighedsfunktionen ligger både konkrete  

 myndighedsopgaver som visitation og tilsyn og mere generelle opgaver af  

 f.eks. politisk/ administrativ karakter.
 Der henvises til bilag 1 samt til kapitel 1 i vejledningen  

 for en redegørelse af opgaver relateret til myndighedsfunktionen.
 Det forudsættes, at kommunerne som minimum udregner  

 fem priser:
Pr. time praktisk hjælp Pr. time personlig pleje i hverdagstimerne Pr. time personlig pleje på øvrige tider Et måltid leveret i hjemmet (madservice) Et måltid uden levering til hjemmet (madservice uden  

 udbringning til hjemmet) De fem priskrav anses for de centrale i forhold til  

 leveringen af den personlige og praktiske hjælp, og skal  

 prissættes individuelt af hensyn til gennemsigtigheden i  

 prisfastsættelsen.
De kommunale myndigheder har mulighed for at differentiere  

 prisen i det omfang, de finder behov herfor.
Afgørende er i alle  

 tilfælde, at kommunerne kan dokumentere, at prisen udtrykker de  

 faktiske omkostninger ved leveringen af ydelsen, og at private  

 leverandører og andre interessenter har mulighed for at  

 efterprøve de økonomiske beregninger.
Vurderingen af, hvorvidt der er grundlag for  

 særskilte priskrav, beror i første omgang på, om der er  

 grundlag for at stille kvalitetskrav til en særskilt ydelseskategori.  

 Hertil kommer overvejelser om, hvorvidt der er mulighed for at  

 fastsætte valide og afgrænsede priskrav i forhold til  

 ydelseskategorien.
Det skal sikres, at priskravene kan opfylde kravene til  

 beregning og dokumentation, og det skal iagttages, om opdelingen tilgodeser  

 kravet om fri og lige konkurrence mellem leverandørerne.
 Beslutter kommunalbestyrelsen at fastsætte  

 kvalitetskrav for flere ydelseskategorier end de lovpligtige, skal der  

 også ske en prisfastsættelse af disse.
 Eksempler på yderligere ydelseskategorier kan  

 være følgende:
 Pris pr. time praktisk hjælp kan eksempelvis opsplittes i pris  

 for henholdsvis rengøring, indkøb og tøjvask og  

 eventuelt anden praktisk hjælp.
 Pris for madservice kan eksempelvis opsplittes, så der  

 fastsættes særlige priser for diæter eller enkelte retter  

 (f.eks. hovedret og biret).
 Pris pr. time personlig hjælp på øvrige tider kan  

 eksempelvis opsplittes på pris for timer leveret i tidsrummene aften,  

 nat og weekend.
 I situationer, hvor selve leverancen berører flere  

 priskrav, f.eks. når den personlige og praktiske hjælp leveres af  

 samme leverandør, skal de specificerede priser anvendes i forbindelse  

 med afregning til leverandøren.
Opmærksomheden henledes i den forbindelse på,  

 at kravet om det frie leverandørvalg betyder, at der skal være  

 mulighed for at vælge forskellige leverandører til henholdsvis  

 personlig pleje og praktisk hjælp.
Kommunalbestyrelsen kan ikke stille  

 krav om, at leverandøren af den praktiske hjælp også skal  

 kunne varetage den personlige pleje.
4. Prismodel og delelementer i  

 model Som det fremgår af det foregående, skal prisen  

 pr. time fastsættes på minimum tre hovedområder:
Pr. time praktisk hjælp Pr. time personlig hjælp i hverdagstimerne Pr. time personlig hjælp øvrige tider Som hovedregel opgøres samtlige omkostninger  

 tilknyttet leverancen af ydelsen i en given periode (brøkens  

 tæller), der efterfølgende divideres med det samlede antal  

 leverede timer (brøkens nævner) i den samme periode:
Samlede omkostninger for periode X Pris pr. time = Samlede antal leverede timer i periode X Perioden skal være af en sådan længde,  

 at den afspejler de langsigtede gennemsnitlige omkostninger ved at levere den  

 pågældende ydelse.
 Der er en række forhold, der skal tages hensyn til,  

 når omkostningerne (tælleren i beregningen) skal  

 opgøres:
1.	Organisatorisk/økonomisk afgrænsning af  

 hjemmeplejen 2.	Opgørelse af de direkte omkostninger i hjemmeplejen 3.	Opgørelse af de indirekte omkostninger til hjemmeplejen.
 4.	Fordeling af hjemmeplejens omkostninger på ydelseskategorierne  

 praktisk hjælp, personlig hjælp i hverdage og personlig  

 hjælp på øvrige tider.
 Der er en række forhold, der skal tages hensyn til,  

 når antallet af leverede timer (nævneren i beregningen)  

 skal opgøres:
1.	Organisatorisk afgrænsning af hjemmeplejen 2.	Selve opgørelsen af antallet af leverede timer 3.	Fordelingen af de leverede timer på de 3 ydelseskategorier,  

 jf. ovenfor.
 En tilgang til håndtering af disse forhold beskrives  

 i efterfølgende afsnit.
Prissætning for madservice adskiller sig fra de  

 øvrige prisberegninger, fordi prisen fastsættes pr. ydelse  

 (f.eks. et måltid og udbringningen af dette til hjemmet) og ikke pr.  

 time.
Det samme kan gøre sig gældende, hvis en  

 kommunalbestyrelse vælger at prissætte ydelser som f.eks.  

 indkøb og tøjvask.
Ved beregning af prisen for disse ydelser  

 eller ydelseskategorier skal antallet af leverede ydelser og ikke antallet af  

 leverede timer sættes i forhold til de samlede omkostninger.  

 Prissætningen af madservice behandles i øvrigt i bilag 2.
5. Beregning af  

 pris Det følger af loven, at de prismæssige krav  

 til de private leverandører skal afspejle de samlede, reelle og  

 faktiske omkostninger ved den kommunale leverandørvirksomhed.  

 Hovedreglen er, at alle omkostninger, der er forbundet med at levere  

 en hjemmehjælpsydelse, skal medtages i prisberegningen.
Derfor stilles  

 der krav om, at der foretages en omkostningskalkulation, der også  

 omfatter alle langsigtede omkostninger ved den kommunale leverance af den  

 personlige og praktiske hjælp herunder forrentning og afskrivning.
Som udgangspunkt skal de faktisk forbrugte beløb  

 altid henføres.
Der fordres fuld gennemsigtighed i beregningerne og de  

 data, der indgår heri.
Er henførelsen af omkostninger mv.  

 undtagelsesvis baseret på skøn, skal skønnet  

 begrundes.
Prisberegningen skal baseres på de senest opgjorte  

 tal for det faktiske forbrug i hjemmeplejen.
Hvis sidste års regnskab  

 anvendes som grundlag for prisberegningen, anbefales dette fremskrevet med  

 pris- og lønskønsprocenten, der årligt  

 offentliggøres af Kommunernes Landsforening.
Er de relevante  

 regnskabstal ikke er dækkende for det faktiske forbrug, kan budgettal  

 anvendes som grundlag for prisberegningen i det omfang, de er mere  

 retvisende.
Ved anvendelse af budgettal skal eventuelle henlagte  

 budgetreserver medregnes.
De kommunale myndigheder har mulighed for at lade  

 forventede ændrede omkostninger indgå i grundlaget for  

 priskravene til leverandørerne.
Dette kan ske, hvis de forventede  

 ændrede omkostninger er en konsekvens af kommunalbestyrelsens  

 ønske om effektivisering af den kommunale leverandørvirksomhed  

   for derved at sænke priskravet til den personlige og praktiske  

 hjælp   eller hvis det er en konsekvens af kommunalbestyrelsens  

 beslutning om ændring i kommunens kvalitetsstandard/ serviceniveau.
 Den kommunale myndighed er dog ikke fritaget for at  

 beregne og offentliggøre den faktiske prisberegning for årets  

 hjemmehjælp, selvom de anvender forventede omkostninger.
 De kommunale myndigheder skal mindst en gang om året  

 regulere og offentliggøre de prismæssige krav.
Enkelte kommuner har i dag detaljerede prisberegninger til  

 såvel internt som eksternt brug.
I den udstrækning  

 prisberegningen er baseret på, eller muliggør, en opdeling  

 på de relevante ydelseskategorier, og de bagvedliggende beregninger  

 lever op til krav om gennemsigtighed og fuld validitet, kan disse priser  

 anvendes.
Hjemmehjælpsleverancen er organiseret på  

 forskellige måder i kommunerne.
Selv om vægten i omkostningerne  

 kan være forskellige, kan der med fordel tages udgangspunkt i en  

 organisatorisk/økonomisk figur som vist i bilag 3.
I prisudregningen skal kun medtages omkostninger, der  

 relateres til kommunens hjemmepleje.
Disse kan opdeles i:
 Direkte omkostninger i hjemmeplejen, punkterne 1-5 i figuren, bilag  

 3. Med direkte omkostninger forstås omkostninger, der direkte kan  

 isoleres i hjemmeplejen, og som ikke skal henføres til den  

 øvrige ældrepleje.
 Indirekte omkostninger, der kan henføres til hjemmeplejen: Det  

 kan f.eks. være »Støttefunktioner eller -processer« (punkt 6 i bilag 3) eller  

 fællesomkostninger defineret som omkostninger ved den overordnede  

 ledelse og administration, der er afledt af hjemmeplejen.
 Med en klar organisatorisk/økonomisk  

 afgrænsning, vil der næppe være behov for at identificere  

 indirekte omkostninger i felterne myndighed (9), plejeboligområdet (8)  

 og køkken (7).
De steder, hvor en andel af omkostningerne skal  

 henføres til hjemmehjælpen (eksempelvis hvis en andel af  

 plejeboligområdet har omkostninger i forbindelse med hjemmeplejen), er  

 det den enkelte kommunale myndighed, der vurderer hvor stort et beløb,  

 der skal overføres.
Denne vurdering skal være begrundet.
De priser, der fastsættes på baggrund af den  

 kommunale leverandørs samlede omkostninger beregnes uden moms.
For  

 vejledning om hvornår der skal påregnes moms ved betaling af  

 private leverandører, henvises der til vejledningens kapitel 10.
5.1 Afskrivninger og  

 forrentning af drifts- og anlægskapital Indledningsvis skal der gøres opmærksom  

 på, at afsnit 5.1 i bilaget er en gengivelse af vejledningens kapitel  

 6, afsnittet om afskrivning, bygninger og forrentning.
5.1.1 Afskrivning Afskrivninger skal medtages i prisberegningen.
Afskrivning  

 vil normalt være en indirekte omkostning.
Aktiver i kommuner vil typisk  

 være bygninger til forskellige formål, diverse tekniske  

 anlæg, større maskiner, transportmidler og inventar.
 Budget- og Regnskabsudvalget under Indenrigs- og  

 Sundhedsministeriet har anbefalet, at medtage aktiver, hvor:
Aktivet forventes at have en levetid på mere end ét  

 regnskabsår Aktivet har en vis økonomisk værdi, det vil sige over  

 100.000 kr.
 Aktiver af en værdi fra 50.000 kr. og op til 100.000  

 kr. kan medtages.
 Aktiver, der ikke opfylder ovenstående betingelser,  

 anbefales medtaget i omkostningskalkulationen i det år, udgiften er  

 betalt (straksafskrivning).
Det anbefales, at kommunerne som udgangspunkt  

 værdisætter til den historiske kostpris, og at denne pris er  

 afskrivningsgrundlaget.
Det er i den sammenhæng en forudsætning,  

 at kostprisen kan opgøres pålideligt.
Et aktiv bør  

 afskrives systematisk over dets forventede levetid.
Endvidere anbefales det af Budget- og Regnskabsudvalget,  

 at kommunerne anvender den lineære afskrivningsmetode.
Det årlige  

 afskrivningsbeløb findes ved at dele aktivets historiske kostpris med  

 den forventede levetid.
Det vil sige, at der afskrives samme beløb  

 hvert år hen over afskrivningsperioden.
5.1.2 Bygninger Kommunerne kan som nævnt ovenfor  

 værdisætte bygningerne til den historiske kostpris.
En anden  

 metode kan være at sidestille ejede bygninger med lejede bygninger ved  

 opgørelsen.
Det kan således undlades at medregne afskrivninger,  

 såfremt der til gengæld indregnes et beløb svarende til  

 markedslejen for de pågældende bygninger eller lokaler.
5.1.3 Forrentning af driftskapital og anlægskapital Ved forrentning af driftskapitalen svarer udgiftsposten  

 til en virksomheds udgifter til likviditetsmæssige udlæg.
Det er  

 udgiften for at have adgang til en gratis kommunal kassekredit.
Modsvares  

 udgiften af en indtægt, skal denne modregnes.
Den anvendte rente skal  

 afhænge af den forventede kredittid, og rentefoden skal svare til  

 markedsrenten.
Ved beregning af omkostninger til forrentning af  

 anlægskapital indgår alle større anlægsaktiver,  

 uanset om de optræder som en del af drifts- eller  

 anlægsbudgettet.
Det er det enkelte anlægs karakter, der er  

 afgørende for vurderingen af forrentningen af aktivets værdi,  

 bl.a. afhængig af aktivets levetid.
 Det bemærkes, at for så vidt angår  

 afskrivning, statusopgørelse og åbningsbalance er der i  

 tilknytning til Budget- og Regnskabsudvalget under Indenrigs- og  

 Sundhedsministeriet ved at blive udarbejdet et selvstændigt  

 regelsæt herfor,  i forbindelse med udarbejdelsen af et generelt  

 regelsæt for registrering af fysiske aktiver.
5.1.4 Yderligere vejledning For fremgangsmåde ved anvendelse af  

 omkostningskalkulation kan i øvrigt henvises til Indenrigs- og  

 Sundhedsministeriets regler for omkostningskalkulation, jf. lov nr. 378 af  

 14. juni 1995 samt vejledning nr. 107 af 30. juni 1995 om kommuner og  

 amtskommuners udførelse af opgaver for andre offentlige myndigheder.  

 Her er tillige beskrevet eksempler på omkostningskalkulation.
Desuden  

 kan henvises til kapitel 7.2.5 om regnskabsmæssige redegørelser  

 ved udførelse af opgaver for andre offentlige myndigheder i  

 "budget- og regnskabssystem for kommuner og amtskommuner".
Indenrigs- og Sundhedsministeriet har endvidere oplyst, at  

 der er igangsat et arbejde med udarbejdelse af et generelt regelsæt for  

 omkostningskalkulationer, som bl.a. skal tjene som en generel vejledning om  

 omkostningskalkulation.
Denne vejledning vil blive udsendt ultimo 2002.
5.2 Opgørelse af omkostninger De direkte omkostninger er de omkostninger, der alene  

 knytter sig til hjemmeplejen.
Disse omkostninger opgøres først.  

 Det indebærer en nødvendig organisatorisk afgrænsning, jf.  

 bilag 3.
En lang række omkostningsposter er aktuelle i denne  

 sammenhæng, hvor lønomkostningen vil være den  

 væsentligste.
Inspirationslisterne i bilag 4 og 5  kan anvendes til  

 identifikation af relevante omkostninger, der kan henføres til  

 hjemmeplejen.
Inspirationslisterne er ikke udtømmende, men skal  

 justeres i henhold til lokale forhold.
Næste skridt er at identificere, fordele og  

 opgøre de indirekte omkostninger.
Der ligger heri 3 trin:
 At identificere de enheder, der i større eller  

 mindre udstrækning er belastet af omkostninger, der kan relateres til  

 den kommunale leverandør af personlig og praktisk  

 hjælp.
 1)	At fastlægge, hvor stor en andel af omkostningerne ved at  

 drive disse enheder, der skal henføres til leverandøren.
 2)	At lægge de samlede indirekte omkostninger sammen.
 3)	De indirekte omkostninger, der kan betegnes som  

 fællesomkostninger, kræver særlig opmærksomhed, fordi  

 omkostningerne er en del af økonomien i den øvrige  

 forvaltning.
Ikke alle fællesomkostninger kan fordeles efter den  

 beskrevne metode.
De fællesomkostninger, der kan fordeles, skal  

 fordeles ud fra de faktorer, der udvirker dem.
Det er op til den enkelte  

 kommune at vurdere fællesomkostningernes fordeling i organisationen.
En  

 eventuel skønsmæssig vurdering af fordelingen af  

 fællesomkostningerne skal begrundes og dokumenteres.
 Fordelingen kan illustreres således:
* I de tilfælde, hvor det undtagelsesvis er  

 nødvendigt at anvende en fordelingsnøgle for andelen af  

  omkostninger til en ydelseskategori, skal valg af fordelingsnøgle  

 nærmere begrundes.
Et eksempel på en fordelingsnøgle kan  

 være andelen af en lønudgift, husleje i forhold til  

 arealforbruget m.v.
 Resultatet af opgørelsen er de samlede  

 omkostninger, der entydigt kan henføres til hjemmehjælpen.
5.3 Fordeling af omkostninger på tid og praktisk og  

 personlig hjælp Lønomkostninger udgør den primære del  

 af omkostningerne inden for hjemmehjælpen  Disse kan opgøres og  

 henføres til de tre områder, hvor timeprisen skal  

 fastlægges:
Praktisk hjælp Personlig hjælp i hverdagstimerne Personlig hjælp øvrige tider Som første led i fordelingen opgøres  

 lønomkostningerne i henhold til fordelingen af ressourcer på de  

 3 områder.
 Dernæst fordeles de øvrige omkostninger.  

 Omkostningerne kan f.eks. fordeles lineært pr. medarbejder eller efter  

 normering, afhængig omkostningernes karakter.
I de tilfælde, hvor metoden med at fordele  

 udgifterne lineært pr. medarbejder eller normering ikke kan foretages,  

 kan kommunerne f.eks. anvende antallet af visiterede timer som  

 fordelingsnøgle.
Visiterede timer er ikke nødvendigvis lig med  

 leverede timer, men som nøgle i omkostningsfordelingen vil den  

 relative andel af visiterede timer, der anvendes inden for de tre  

 ydelseskategorier, kunne anvendes.
Nøglen anvendes alene til fordeling af  

 lønomkostningerne eksklusive tillæg for arbejde på  

  øvrige tider.
Sidstnævnte isoleres indledningsvis.
 Kronologisk og i stikordsform kan fremgangsmåden beskrives  

 på følgende måde (se også eksemplet i bilag  

 6):
 1.	De samlede omkostninger til den praktiske og personlige hjælp  

 (indirekte og direkte omkostninger) opdeles i lønomkostninger og  

 andet.
 2.	I lønomkostningerne isoleres tillæg for arbejde  

 på øvrige tider ved gennemgang af konti.
3.	For at tage højde for eventuelle forskelle i lønniveau  

 mellem medarbejdere, der udfører personlig hjælp, og de, der  

 udfører praktisk hjælp, kan gennemsnitslønnen udregnes  

 for de to personalekategorier.
Denne mellemregning er speciel relevant i  

 kommunerne, der bruger uddannede medarbejdere til personlig hjælp og  

 uuddannede medarbejdere til praktisk hjælp.
 4.	Der gennemgås et antal afgørelser, der er  

 repræsentativt i forhold til hjemmeplejemodtagerne.
5.	På baggrund af afgørelserne opgøres, hvor meget  

 tid der forholdsvis anvendes til at levere de tre ydelser.
I tilfælde  

 af, at der ikke er angivet et tidsforbrug i afgørelsen, og den  

 forbrugte tid derved ikke kan udregnes, kan  visitators vejledende tidsramme  

 anvendes.
Den forbrugte tid fordelt på de tre ydelser omregnes til  

 procenter.
 6.	De beregnede procenter i forhold til punkt 5 korrigeres for den  

 relative forskel mellem gennemsnitslønnen for de to  

 personalekategorier, jf. punkt 3.
 7.	Lønomkostningerne, eksklusiv tillæg for arbejde  

 på øvrige tider, fordeles ved hjælp af nøgletallene  

 korrigeret som beskrevet i punkt 6.
 8.	De i punkt 2 opgjorte tillæg for arbejde på  

 øvrige tider tillægges denne kategori.
 9.	De i punkt 1 isolerede "andre" omkostninger fordeles  

 på de tre områder med den i punkt 5 udregnede nøgle.
 10.	De samlede omkostninger (tælleren) fastlægges for hvert  

 af de tre områder.
5.4 Opgørelse og fordeling af brugerrettet  

 tid For at fastlægge prisen pr. time hjemmehjælp  

 er det nødvendigt at få opgjort antal timer anvendt i  

 hjemmeplejen.
 Til det formål anvendes den brugerrettede tid.
Brugerrettet tid defineres som det antal timer, der i henhold  

 til afgørelsen faktisk anvendes hos modtageren, sammen med modtageren  

 eller - med hensyn til indkøb og evt. tøjvask - for modtageren.
 For at fastlægge den brugerrettede tid skal  

  kommunen registrerer og opgøre de timer, der leveres til modtageren,  

 som henholdsvis personlig hjælp i hverdagstimer, personlig hjælp  

 på øvrige tider og praktisk hjælp.
Det er afgørende  for den kommunale myndighed, at  

 det er den brugerrettede tid, der opgøres, og at opgørelsen er  

 så korrekt som mulig.
Fastlæggelsen af den brugerrettede tid  har  

 stor indflydelse på den endelige ydelsespris.
Opgøres den  

 brugerrettede tid hos den kommunale leverandør for lavt,  

 medfører det, at prisen pr. time hjemmehjælp vil blive for  

 høj, hvilket umiddelbart medfører en merpris for den kommunale  

 myndighed.
Er den brugerrettede tid derimod opgjort for højt, betyder  

 det en for lav afregningspris i forhold til leverandørerne.
Det  

 indebærer en risiko for, at den kommunale og de private  

 leverandører ikke kan få dækket omkostningerne ved at  

  levere den personlige og praktiske hjælp, og derfor på sigt  

 må forlade markedet.
 Hvis kommunen ikke har valide tal for den brugerrettede  

 tid, gennemføres en stikprøveundersøgelse.  

 Stikprøvens størrelse skal være repræsentativ  

 både med hensyn til antal modtagere og plejetyngde, i forhold til  

 tidsperiode og medarbejdergrupper mv.
Såfremt kommunen er i besiddelse af de relevante  

 data baseret på eksempelvis en Ansigt-Til-Ansigtmåling  

 (ATA-måling), kan disse eventuelt anvendes.
Der praktiseres flere  

 måder at udarbejde ATA-beregninger på, hvor det centrale i denne  

 forbindelse er en opgørelse af den brugerettede tid (antal leverede  

 timer) og ikke en ATA-procent.
Det er afgørende for beregningen af den  

 brugerrettet tid i relation til prisopgørelsen, at der foretages en  

 opgørelse af tiden fordelt på de tre hovedområder.
Det  

 gennemføres ved at lade en repræsentativ del af medarbejderne  

 registrere deres tidsanvendelse på disse tre hovedområder i en  

 nærmere defineret periode.
Perioden skal være af en længde,  

 så resultatet kan overføres til samtlige medarbejdere for den  

 periode, som de samlede omkostninger er opgjort for.
 Hermed er nævneren til hver af de tre formler  

 fundet, og prisen pr. time personlig hjælp i hverdagstimer, personlig  

 hjælp på øvrige tider og praktisk hjælp kan  

 udregnes.
 Om afspadseringens betydning for beregning af  

 timepris.
Afspadsering påvirker den brugerrettede tid i nedadgående  

 retning.
Det særlige ved afspadsering er, at timerne ofte optjenes ved  

 arbejde i aften og nattetimer eller i weekenden men - alt efter, hvordan  

 leverandøren har organiseret sig   afvikles i hverdagene.
Når  

 det er tilfældet, vil det umiddelbart påvirke opgørelse af  

 den brugerrettede tid på hverdagene og de øvrige tider i  

 henholdsvis nedadgående og opadgående retning.
Det betyder  

 isoleret set, at prisen for hverdagstimer bliver relativt højere, og  

 for øvrige tider bliver den relativt lavere.
 I kommuner, hvor dette gør sig gældende, bør man  

 derfor fastlægge omfanget og betydningen heraf via totalregistrering  

 eller som stikprøve, og korrigere prisen i henhold hertil.
Hvor ulempetillæg ikke afspadseres, men udbetales, eksisterer  

 problemet ikke.
Tilsvarende gælder, hvor medarbejdere er ansat med  

 lavere timetal for fuld løn som kompensation for arbejde på de  

 øvrige tidspunkter.
6. Regulering af priser De kommunale myndigheder regulerer og offentliggør  

 de prismæssige krav mindst en gang årligt i forhold til den  

 faktiske udvikling i forhold til omkostninger, timeanvendelse og  

 serviceniveau.
Det vil typisk være i sammenhæng med  

 kommunalbestyrelsens budgetlægning og eventuel revision og dermed  

 offentliggørelse af serviceniveauet via kvalitetsstandarderne. jf.  

 også kap 5.
 For så vidt angår regulering og  

 efterregulering m.v. henvises til vejledningens kapitel 6.
Bilag 1.  

 Myndighedsopgaver For at hindre konkurrenceforvridende forhold mellem  

 private og kommunale leverandørvirksomheder skal der kunne skelnes  

 klart mellem de kommunale myndigheds-  og leverandøropgaver (se  

 også kapitel 1 i vejledningen).
 Følgende liste angiver myndighedsopgaver indenfor  

 personlig og praktisk hjælp m.v. (opgaver i forbindelse med frit  

 leverandørvalg) og derved opgaver, hvis afledte omkostninger ikke skal  

 medtages i en prisberegning, hvor det er leverancen, der skal  

 prissættes.
Myndighedsopgaver Afgørelse:
Visitation Ydelser Omfang 1) I overensstemmelse med politisk vedtagne kvalitetsstandarder Tilsyn/kontrol:
Sikre overensstemmelse mellem afgørelse  

     og leverance Ydelser Omfang Kvalitet Øvrige myndighedsopgaver Fastsætte og offentliggøre: 2) Kvalitetskrav:
Kvalitetsstandarder, i forhold til § 71 som  

     minimum opdelt på Personlig hjælp Praktisk hjælp Madservice Priser:
Fastsættelse og offentliggørelse af  

 priskrav Leverancesikkerhed   fastsætte og  

 offentliggøre Krav til frist for opstart af leverancen Frist for levering af erstatningshjælp Udpege en kontaktperson hos myndigheden, som modtageren kan kontakte  

 ved svigt i leverancen Fastlægge krav til indholdet af  

 informationsmateriale (godkendte leverandører skal i samarbejde med  

 kommunen udarbejde informationsmateriale) Informationsmaterialet skal udleveres til samtlige modtagere Løbende ajourføring ved  

 leverandørændringer Godkende leverandører Indgå skriftlig kontrakt med alle kvalificerede  

 leverandører 1)	Skal tolkes bredt.
Der er ikke lovkrav om udmåling i tid.
 2)	Skal offentliggøres via fritvalgs-databasen ved Institut for  

 Pensions- og Ældrepolitik.
Bilag 2. Prissætning af madservice  

 og madservice uden udbringning Madserviceordninger er visiterede tilbud, hvor maden  

 produceres udenfor modtagerens hjem og leveres til modtageren.
En  

 madserviceordning kan også være et tilbud til visiterede  

 modtagere om at spise på f.eks. et cafeteria, en lokal kro eller et  

 nærliggende plejecenter.
Der skal som minimum fastsættes priser  

 for madservice og for madservice uden udbringning.
Madservice prissættes pr. ydelse (f.eks. et  

 måltid inklusiv udbringning til hjemmet) Madservice kan defineres både ud fra, om det er  

 aftensmad/middagsmad, en ret eller flere retter.
Da der kan være behov  

 for flere typer specialmad, er det op til kommunen at beskrive, hvad et  

 måltid er, samt kommunens serviceniveau på området.
Prisen  

 kan differentieres, såfremt kommunen ønsker det, eksempelvis i  

 forhold til særlige diæter.
 Ved fastsættelse af modtagerens betaling for  

 madservice kan kommunalbestyrelsen, jf. bekendtgørelse nr. 778 af 30.  

 oktober 1998 om betaling for generelle tilbud og for tilbud om personlig og  

 praktisk hjælp m.v., medregne alle faktiske udgifter, der er forbundet  

 med at producere og levere ydelsen.
Hvis kommunalbestyrelsen yder et tilskud til madservice,  

 så den enkelte modtager ikke betaler de fulde omkostninger ved  

 madservicen, skal det samme tilskud gives til alle modtagere, uanset hvilken  

 leverandør, modtageren har valgt.
Tilskuddet skal derfor  

 fastsættes pr. ydelse (måltid).
Prisen for madservice beregnes som samtlige omkostninger  

 knyttet madservice altså til produktion og udbringning af mad i en  

 periode divideret med antal måltider leveret i samme periode.
For  

 madservice uden udbringning skal omkostningerne til udbringning ikke  

 medtages, når de samlede omkostninger fastsættes.
 Omkostninger knyttet til madservice omhandler blandt andre  

 følgende omkostningsposter:
Afskrivninger, forrentninger Emballage, madudbringning Engangsservice Køb af madportioner Køkkenudstyr/maskiner Levnedsmiddelkontrol Løn (se løndefinition i bilag 4) Råvarer Servicekontrakter Varetransport/ madudbringning Sammen med omkostningsposterne nævnt i bilag 4 og 5  

 skal ovenstående poster indgå ved beregning af priser på  

 madservice.
Det vil sige, at alle henførbare omkostningsposter  

 nævnt i bilag 4, bilag 5 og dette bilag skal indgå i en  

 prisberegning på madservice.
Listen skal tages som inspiration.
Den  

 egentlige opgørelse skal laves med udgangspunkt i kommunens lokale  

 omkostningsposter.
Bilag 3. Organisatorisk afgrænsning Principskitse i økonomisk betydning Bilag 4.  

 Oversigt over typiske omkostningsposter   direkte og indirekte  

 omkostninger Liste over omkostningsposter, der skal tages i betragtning  

 ved udregning af priser på praktisk og personlig hjælp.
Listen er  

 ikke nødvendigvis udtømmende.
Da omkostningsposterne ofte har  

 forskellige benævnelser i kommunerne, skal listen alene tages som  

 inspiration.
 Posterne er angivet i alfabetisk  

 rækkefølge.
Afskrivning, forrentninger Annoncering Arbejdsskadeerstatning Arbejdsskadeerstatning,  

 hjemmehjælpere Aviser, tidsskrifter Befordringsgodtgørelse Beklædning, anskaffelse Benzin Bevogtning Bortkørsel og forbrænding af  

 affald BST Bøger og tidsskrifter  

 (faglitteratur) Ejendomsskatter El og gas Entreprenør- og  

 håndv.
Erstatning Fjernvarme Forsikring Forsikring, personale Forsikring, transportudstyr Fotokopier, trykn.
Gebyr Husleje Indkøb/materiale til udvendig  

 vedligeh.
Indkøb/materialer til  

 anlæg/installation Indkøb/materialer til  

 arealer Indkøb/materialer til indvendig  

 vedligeh Inventar IT (hardware/software) Konsulentbistand Kontingenter til foreninger Kontorartikler Kontorinventar Kontormask., drift, vedl.
Kontormaskiner, anskaffelser Kontormaskiner, leje Leasingafgifter Licens Linnedvarer m.v.
 Lægeattester, varighedserklæring,  

 læger.
Løn* Lønkørsel Låsesmed Møder,  

 repræsentation Persontransport/rejser Porto, gebyrer Regnskabsudarbejdelse Rejsegodtgørelse Rengøringsartikler  

 (materialer/midler) Renovation Reparation af cykler Reparation vedr. biler Reparation vedl. af ejendom Sikkerheds- og  

 arbejdsmiljø Skatter og afgifter Sygeplejeartikler, afregn.
Taxakørsel Telefon (abonnement/anskaffelse) Tolkning Transport (drift, afskrivninger) Transportudstyr (motorkøretøjer  

 og andet) Undervisning, interne kurser Undervisning, eksterne kurser Uniformsgodtgørelse Vand og afledningsafgifter Varekøb Vask af beklædning,  

 personale Vaske- og rensemidler Vikar Vægtafgift Værnemidler Øvrige administration Øvrige brændsel og  

 drivmidler Øvrige entreprenør- og  

 håndværksydelser Øvrige finansudgifter Øvrige service Øvrige tjenesteydelser Øvrige varekøb * Indeholdt i lønbegrebet er:
Nettotimeløn/årsløn Over- og mertidsbetaling Pension Kilometerpenge Andre tillæg ATP/AER/AES Feriepenge/ferietillæg Beklædningsgodtgørelse Vaskegodtgørelse Bilag 5. Oversigt over typiske  

 omkostningsposter   indirekte omkostninger og  

 fællesomkostninger Liste over omkostningsposter, der skal tages i betragtning  

 ved udregning af priser på praktisk og personlig hjælp.
Listen  

 indeholder poster, der er afledt af hjemmehjælpen, og som oftest vil  

 ligge centralt i ældreplejen eller i forvaltningen.
Listen er ikke  

 nødvendigvis udtømmende og betragtes som en minimumsliste, hvor  

 de anførte omkostningsposter som minimum skal vurderes i forhold til  

 omkostningsopgørelsen.
Da omkostningsposterne ofte har forskellige  

 benævnelser i kommunerne, skal listen alene tages som inspiration.
 Størstedelen af fællesomkostningerne kan  

 antages at være dækket ind under begreberne:
Andel af tilknyttet administration Herunder:
IT support/system Personaleadministration Kontorhold Økonomistyring Konsulentbistand Andel af tilknyttet ledelse Det anbefales at medregne lønomkostninger til og med  

 socialdirektør Udgifter til husleje/bygninger Herunder:
Faktiske huslejeudgifter Afskrivning og forrentning for bygninger, som kommunerne selv  

 ejer Vedligehold Renovation Forsikring3) Rengøring Varme El 3) Ved selvforsikrede kommuner fastsættes  

 omkostningerne ud fra, hvad kommunen skulle have betalt i præmier, hvis  

 den var forsikret.
Bilag 6. Eksempel på fordeling af omkostninger  

 på praktisk hjælp, personlig hjælp hverdagstimer og  

 personlig hjælp øvrige tider Eksemplet er en illustration af kapitel 5.3 ovenfor.  

 Eksemplet starter, hvor de samlede omkostninger i hjemmeplejen er opgjort,  

 jf. kapitel 5.2.
Størstedelen af omkostningsbeløbet  

 henført til hjemmeplejen vil bestå af løn.
Lønnen  

 skal afgrænses fra de samlede omkostninger for at kunne blive fordelt  

 på de 3 områder, prisen skal udregnes for.
Et taleksempel er  

 anført i parentes.
 Lønomkostningerne (65 mio. kr.) kan opdeles  

 på omkostninger på øvrige tider (nat, aften,  

 lørdag, og søndag) og løn hverdagstimer.
 Lønomkostninger fordeles på:
Personlig hjælp, hverdagstimer Personlig hjælp, øvrige tider Praktisk hjælp I dette eksempel er antallet af visiterede ydelser til de  

 tre ydelseskategorier valgt som fordelingsnøgle.
Timerne  

 opgøres ved at gennemgå et repræsentativt udvalg af  

 afgørelser.
Herefter udregnes forholdstal som i eksemplet  

 nedenfor.
a) Personlig hjælp, øvrige tider 100 timer = 31,25 % b) Personlig hjælp, hverdagstimer 120 timer = 37,50 % c) Praktisk hjælp 100 timer = 31,25 % I alt 320 timer = 100 % Procentsatser skal dog korrigeres for forskellen i  

 gennemsnitslønnen mellem medarbejdere, der udfører personlig  

 hjælp, og de, der udfører praktisk hjælp.
Sættes  

 praktisk hjælp til indeks 100, og det forudsættes, at  

 lønforskellen er 10 %, udgør personlig hjælp indeks  

 110.
 Korrektionen som følge af lønforskellen ser  

 således ud:
a) 31,25 : 100 x 110 = 34,375 : 106,875 x 100 =  32,16 % b) 37,50 : 100 x 110 = 41,250 : 106,875 x 100 =  38,60 % c) 31,25 : 100 x 100 = 31,250 : 106,875 x 100 =  29,24 % I alt                           = 106,875 =  100 % Procentsatserne angiver nu den andel af  

 lønomkostningerne, der skal henføres til den  

 pågældende ydelse.
a)	32,16 % af 60 mio. kr. henføres til personlig hjælp,  

 øvrige tider (= 19,296 mio. kr.) b)	38,60 % af 60 mio. kr. henføres til personlig hjælp,  

 hverdagstimer (= 23,16 mio. kr.) c)	29,24 % af 60 mio. kr. henføres til praktisk hjælp (=  

 17,544 mio. kr.) » a)	31,25 % af 10 mio. kr. = 3,125 mio. kr.
 b)	37,50 % af 10 mio. kr. = 3,750 mio. kr.
 c)	31,25 % af 10 mio. kr. = 3,125 mio. kr.
De 5 mio. kr. som tillæg for arbejde på  

 øvrige tider henføres alene til a) Prisen er herefter:
 a) Personlig hjælp, øvrige tider (19,296 + 3,125  

 + 5) mio. kr.
 = 27,421 mio. kr.
 b) Personlig hjælp, hverdagstimer (23,16 + 3,75) mio.  

 kr.
 = 26,910 mio. kr.
 c) Praktisk hjælp (17,544 + 3,125 ) mio.  

 kr.
 = 20,669 mio. kr.
Afstemning = 75 mio. kr.
 Prisen divideres efterfølgende med den  

 brugerrettede tid opgjort i timer for at få prisen per leveret  

 time.
