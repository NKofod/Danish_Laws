Bekendtgørelse af lov om Danske Spil A/S1) Herved bekendtgøres lov nr. 695 af 25. juni 2010 om Danske Spil A/S med de ændringer, der følger af § 3 i lov nr. 686 af 8. juni 2017 og § 32 i lov nr. 1532 af 19. december 2017.
 Danske Spil A/S formål m.v.
 § 1. Danske Spil A/S formål er at udbyde lotterier, væddemål og øvrige spil samt anden virksomhed i forbindelse hermed.
 Stk. 2. Danske Spil A/S og selskabets datterselskaber skal drives på et forretningsmæssigt grundlag.
 Danske Spil A/S aktiekapital m.v.
§ 2. I tilfælde af Danske Spil A/S opløsning har aktionærerne kun krav på indløsning af deres aktier til parikurs og til eventuelt at få udbetalt udbytte for det løbende regnskabsår.
Der tages bestemmelse på finansloven om anvendelsen af den herefter tilbageværende selskabsformue.
Stk. 2. I tilfælde af salg af Danske Spil A/S datterselskaber tilfalder indtægten fra salget staten.
Der   tages bestemmelse på finansloven om anvendelsen af indtægten.
 Stk. 3. Det årlige udbytte udgør 6 pct. af aktiekapitalen.
Danske Spil A/S ledelse § 3. Danske Spil A/S ledes af en bestyrelse.
 Stk. 2. Generalforsamlingen for Danske Spil A/S vælger indtil 8 medlemmer af bestyrelsen, herunder 1 formand og 1 næstformand, for en periode på 1 år med mulighed for genvalg.
 Stk. 3. Danmarks Idræts-Forbund og Danske Gymnastik- og Idrætsforeninger har, så længe de er aktionærer i Danske Spil A/S, ret til at indstille 1 kandidat hver til valg til bestyrelsen.
Overskud fra Danske Spil A/S og selskabets datterselskaber § 4. Overskud, der fremkommer ved udbud af lotteri her i landet, opgøres og udloddes efter lov om udlodning af overskud og udbytte fra lotteri.
 Stk. 2. Overskud ud over det i stk. 1 nævnte efter udredelsen af skatter, afgifter og gebyrer, gevinsterne og udgifterne til administration, afskrivning m.v. samt eventuelle udgifter i forbindelse med udbud af spil uden for landet anvendes som konsolidering af kapitalgrundlaget i det pågældende datterselskab eller udloddes til Danske Spil A/S.
 Stk. 3. Overskud udloddet til Danske Spil A/S efter stk. 2 kan udloddes til staten.
 Ikrafttræden m.v.
 § 5. Finansministeren fastsætter tidspunktet for lovens ikrafttræden, jf. dog stk. 2.
 Stk. 2. Finansministeren kan fastsætte tidspunktet for ikrafttræden af § 3 særskilt.
 Stk. 3. Ved ikrafttræden af § 3 ophæves § 2, stk. 3, 3. pkt., og § 3, stk. 2 og 3, i lov om visse spil, lotterier og væddemål, jf. lovbekendtgørelse nr. 273 af 17. april 2008, som ændret ved § 16 i lov nr. 521 af 12. juni 2009.
 Stk. 4. Ved lovens ikrafttræden ophæves § 2, stk. 3, 1. og 2. pkt., og § 3 i lov om visse spil, lotterier og væddemål, jf. lovbekendtgørelse nr. 273 af 17. april 2008, som ændret ved § 16 i lov nr. 521 af 12. juni 2009.
 § 6. Loven gælder ikke for Grønland og Færøerne.
 Lov nr. 686 af 8. juni 2017 (Liberalisering af onlinebingo, heste- og hundevæddemål og væddemål på kapflyvning med brevduer samt indførelse af et særligt bidrag til hestevæddeløbssporten)2) indeholder følgende ikrafttrædelsesbestemmelse:
§ 4 Stk. 1. Loven træder i kraft den 1. januar 2018, jf. dog stk. 2.
Stk. 2. (Udelades) Lov nr. 1532 af 19. december 2017 om udlodning af overskud og udbytte fra lotteri3) indeholder følgende ikrafttrædelsesbestemmelse:
 § 31. Loven træder i kraft den 1. januar 2018, jf. dog stk. 2.
Stk. 2 og 3. (Udelades) Stk. 4. Udlodningen det første udlodningsår fastsættes på baggrund af regnskabsperioden for Danske Spil A/S og fra Det Danske Klasselotteri A/S, der afsluttes i det forudgående kalenderår.
Finansministeriet, den 25. maj 2021 Nicolai Wammen / Adrian Lübbert 1) Loven indeholder bestemmelser, der som udkast har været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).
 2) Lovændringen vedrører § 4, stk. 1-3.
 3) Lovændringen vedrører §§ 1, stk. 1, og 4, stk. 1-2.
