Fremsat den 22. oktober 2003 af  

 Anders Samuelsen (RV) og Marianne Jelved (RV) Forslag til folketingsbeslutning om lige muligheder for frivilligt arbejde Folketinget pålægger regeringen at sikre fri adgang for alle  

 til at udføre en frivillig ulønnet indsats for almennyttige organisationer,  

 herunder at ændre reglerne, så frivilligt ulønnet arbejde i alment velgørende  

 foreninger kan finde sted uden reduktion i dagpenge eller efterløn.
I den  

 forbindelse pålægges regeringen at:
   

 	  

    

 Fjerne 4-timers-reglen  

 for frivilligt ulønnet arbejde, der kan udbydes som lønnet arbejde. (Reglen  

 indebærer et fradrag i dagpenge og efterløn fra den 4. ugentlige time).
   

 	  

    

 Fjerne reglen om, at  

 frivilligt ulønnet arbejde, der har karakter af primær drift eller  

 vedligeholdelse, medfører fradrag i dagpenge og efterløn fra 1. time.
   

 	  

    

 Fjerne eller lempe  

 indberetningskravet til a-kasserne.
 Ændringerne skal træde i kraft den 1. januar 2004.
Bemærkninger til forslaget Forslagsstillerne mener, at der skal være fri adgang for  

 alle til at udføre en frivillig ulønnet indsats for almennyttige  

 organisationer.
Sådan som det er i dag, diskrimineres mennesker på dagpenge  

 og  

 efterløn.
De nuværende regler (der skelner mellem fritidsaktiviteter,  

 frivilligt ulønnet arbejde, der ikke kan udbydes som lønarbejde, og  

 frivilligt  

 ulønnet arbejde, der kan udbydes som lønarbejde) afstedkommer  

 fortolkningsmæssige problemer, samtidig med at indberetningen til a-kassen  

 omkring frivilligt ulønnet arbejde er krænkende for den personlige frihed.
Forslagsstillerne erkender, at Arbejdsdirektoratet i løbet  

 af 2002 har gjort sig store anstrengelser for at skabe klarhed over reglerne,  

 men desværre er fortolkningsproblemerne ifølge de frivillige organisationer  

 så  

 store som nogensinde.
De uklare regler skaber bl.a. grobund for vilkårlige  

 fortolkninger i a-kasserne, og mange organisationer oplever det problematisk  

 at  

 forstå reglerne og forklare dem for de frivillige.
 Senest har det af regeringen nedsatte  

 »Tæskehold  

 «  

  

 ,  

 som kulturministeren i marts 2002 bad om at se på, hvordan man kunne lette  

 arbejdet for den organiserede idræt og andre frivillige, vurderet at netop  

 4-timersreglen » udgør en af de væsentligste barrierer for frivilligt  

 arbejde«.  

 (Kulturministeriets notat »Prioriteringsnotat for »Tæskeholdets« arbejde« af  

 6.  

 november 2002, J.nr. 2002.123-16, p. 3). Tæskeholdet peger således på, at:  

 »Reglerne skaber usikkerhed blandt  

 arbejdsløse og efterlønsmodtagere om, hvornår man må deltage i frivilligt  

 arbejde  

 «.
 Forslagsstillerne mener, det er på tide at gøre op med den  

 mistro til frivilligt arbejde, som timebegrænsningerne er udtryk for.  

 Begrænsningerne er uretfærdige og uheldige af en række grunde:
   

 	  

    

 Set fra en  

 demokratisk synsvinkel er det ikke rimeligt, at en arbejdsløs eller  

 efterlønsmodtager ikke har de samme muligheder for at deltage i  

 foreningsarbejde som alle andre borgere.
  

 	  

    

 For dagpenge- og  

 efterlønsmodtagere kan det frivillige engagement medvirke til at fastholde en  

 involvering i samfundslivet og dermed modvirke den isolation og ensomhed, der  

 ofte følger af ikke at være tilknyttet arbejdsmarkedet.
Herudover er det  

 åbenbart, at frivilligt arbejde er med til at fastholde og udvikle sociale  

 kompetencer og give personlige netværk.
Alt sammen elementer, der øger  

 dagpengemodtageres chancer for at komme tilbage på arbejdsmarkedet.
  

 	  

    

 Det er et  

 bureaukratisk regelsæt, der er ude af trit med samfundsudviklingen.
Tilmed er  

 reglen næsten umulig at håndhæve i praksis.
Det er således udbredt blandt  

 frivillige på dagpenge ikke at informere a-kasserne om det frivillige arbejde  

 af frygt for fradrag i dagpengeydelsen.
Reglen er derfor med til at  

 underminere  

 retsbevidstheden og gøre borgere, der ønsker at forene arbejdet for en god  

 sag  

 med fastholdelse af et tæt tilhørsforhold til samfundet, til lovbrydere.
   

 	  

    

 Det danske samfund  

 går glip af gode kræfter fra det civile samfund  kræfter, der kunne  

 være med  

 til at kitte samfundet bedre sammen og øge livskvaliteten for alle danskere.
 Forslagstillerne stiller sig undrende over for, hvorfor  

 regeringen som udgangspunkt har valgt at ignorere tæskeholdets opfordring til  

 at gøre det nemmere at være frivillig og fjerne 4-timers-reglen.
Oprindeligt er timebegrænsningen tænkt som et værn mod, at  

 frivillige fortrænger lønnet arbejde eller ikke reelt står til rådighed for  

 arbejdsmarkedet.
Men realiteten er for det første, at det arbejde, de  

 frivillige udfører, ikke ville blive udført, hvis det var penge  og  

 ikke  

 lysten til at arbejde for en god sag  der skulle drive værket, og for  

 det  

 andet, at det frivillige arbejde for den enkelte ledige ikke er et attraktivt  

 alternativ til et rigtigt (betalt) job, men en måde at skabe mening med  

 livet.
Problemet med ledige, der ikke reelt står til rådighed for  

 arbejdsmarkedet, skal ikke løses ved dyneløfteri og skrivebordsregler, men  

 ved  

 håndfaste krav om, at ledige skal stå til rådighed for arbejdsmarkedet og  

 gøre  

 en aktiv indsats for at finde et job.
Frivilligt arbejde kan selvsagt aldrig  

 være en gyldig grund til at afslå aktiveringstilbud, jobsamtaler eller  

 lignende.
Det har man f.eks. erkendt i England, hvor der ikke er  

 restriktioner  

 for deltagelse i frivilligt arbejde, hvis den arbejdsløse er klar til at  

 påtage  

 sig lønnet arbejde i løbet af 48 timer.
 Nedenstående eksempler illustrerer med al tydelighed, at  

 reglerne for frivilligt ulønnet arbejde strider imod almindelig sund fornuft:
   

 	  

    

 En uddannet  

 idrætslærer på dagpenge eller efterløn, som fungerer som ulønnet  

 gymnastikinstruktør, kan maksimalt være frivillig instruktør i 4 timer om  

 ugen,  

 uden at der sker fratræk i dagpenge eller efterløn.
  

 	  

    

 En arbejdsløs  

 håndværker, hvis børn går i roklubben, må ikke tilbringe et par timer om ugen  

 med at vedligeholde roklubbens robåde, og bogholderen på efterløn må ikke  

 påtage sig at styre den lille forenings økonomi.
Idet disse opgaver betegnes  

 som primær drift og vedligeholdelse, medfører de fradrag fra 1. time.
Man  

 skal  

 med andre ord huske at yde sin frivillige indsats, mens man er i gang med sit  

 studium eller er på arbejdsmarkedet.
   

 	  

    

 En besøgsven gennem  

 Røde Kors skal opgive på dagpengesedlen, hvor mange timer hun tilbringer hos  

 en  

 ældre medborger.
 Forslagsstillerne håber på Folketingets velvillige  

 behandling, og mener der er alle grunde til, at der bør kunne samles flertal  

 for et forslag, der forenkler lovgivningen og styrker det frivillige arbejde,  

 uden at det er forbundet med samfundsmæssige omkostninger.
Skriftlig fremsættelse Anders Samuelsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om lige muligheder for frivilligt arbejde.
(Beslutningsforslag nr.
B 15).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
