 Cirkulære  

 om førelse af folkekirkens ministerialbøger i den  

  

 elektroniske kirkebog og om udfærdigelse af attester og  

  

 udskrifter m. v.
Kapitel 1 Ministerialbøgernes førelse m. v.
 § 1.  

  

 Folkekirkens ministerialbøger  

 føres i den elektroniske kirkebog.
 § 2.  

  

 Den  

 kirkebogsførende sognepræst er ministerialbogsfører.
Stk. 2.  

  

 Er der ansat kordegn i  

 sognet, varetager denne førelse af ministerialbogen på vegne af den  

 kirkebogsførende sognepræst.
Kordegnen skal i den forbindelse følge  

 tjenstlige  

 befalinger fra den kirkebogsførende sognepræst.
Stk. 3.  

  

 Såfremt der  

 ikke er ansat en kordegn i sognet, kan der ansættes anden medhjælp til  

 ministerialbogsføring.  

 Den pågældende ansættes af menighedsrådet med tilslutning fra den  

 kirkebogsførende  

 sognepræst.
Den pågældende skal have bestået uddannelse i  

 ministerialbogsføring.
 Stk. 4.  

  

 Andre  

 personer end de i stk. 1 - 3 nævnte, der som led i deres ansættelse skal  

 have adgang til ministerialbogen, skal have bestået uddannelse i  

 ministerialbogsføring.
 § 3.  

  

 Ministerialbogsføreren skal efterkomme de forskrifter, der fastsættes om  

 afgivelse af indberetninger til borgerlige myndigheder og om afgivelse af  

 meddelelser til andre ministerialbogsførere.
§ 4.  

  

 Fejl i ministerialbogen kan berigtiges af ministerialbogsføreren under  

 forudsætning af, at fejlen er klart dokumenteret.
I alle andre tilfælde kan  

 rettelse kun ske med tilladelse fra Kirkeministeriet.
Stk. 2.  

  

 Såfremt  

 ministerialbogsføreren i sagsbehandlingen vedrørende personer, der er  

 grundregistreret  

 i de danske ministerialbøger, skal bruge navne- eller dåbsoplysninger,  

 oplysninger om forældreforhold eller oplysninger om medlemskab af  

 folkekirken,  

 tages der udgangspunkt i oplysningerne i ministerialbogen.
Oplysningerne skal  

 i  

 fornødent omfang verificeres, uanset hvornår vedkommende, som oplysningerne  

 vedrører,  

 er født.
 Stk. 3.  

  

 Verificering efter stk. 2 foretages af fødselsregistreringssognet.  

 Verificering af dåbsoplysninger efter stk. 2 kan dog ske i dåbssognet,  

 såfremt vedkommende er fødselsregistreret i de sønderjyske landsdele.
 Stk. 4.  

  

 Verificering  

 efter stk. 2 skal foretages hurtigst muligt efter, at anmodningen herom  

 er  

 kommet frem.
§ 5.  

  

 Ødelægges eller bortkommer it-udstyr til førelse af ministerialbogen,  

 påhviler  

 det ministerialbogsføreren omgående at indberette dette til tilsynet og sørge  

 for, at der snarest muligt bestilles nyt udstyr hos Kirkeministeriets  

 IT-kontor.
Udgiften hertil afholdes af kirkekassen.
Kapitel 2 Tilsynet med ministerialbogsførelsen § 6.  

  

 Provsten og biskoppen fører tilsyn med førelsen af folkekirkens  

 ministerialbøger.
 Stk. 2.  

  

 Provsten  

 skal foretage eftersyn af sognets ministerialbogsførelse mindst hvert andet  

 år.
Stk. 3.  

  

 I januar  

 måned hvert år afgiver provsten indberetning til biskoppen om de eftersyn,  

 der  

 er foretaget i det foregående år.
I tilfælde, hvor omstændighederne taler for  

 det, skal indberetning dog afgives straks.
 § 7.  

  

 Ved eftersynet påses det, om  

 ministerialbogen er ført i overensstemmelse med gældende regler, om det  

 tekniske udstyr er holdt i forskriftsmæssig stand og opbevares efter  

 forskrifterne, samt om kirkebogsbilag opbevares betryggende.
Kapitel 3 Rekvisition af attester og udskrifter § 8.  

  

 Der  

 er ikke offentlig adgang til ministerialbogen hos ministerialbogsføreren.
§ 9.  

  

 Enhver kan rekvirere attester eller udskrifter af tilførsler vedrørende  

 personer,  

 som på tidspunktet for rekvisitionen er eller ville være fyldt 110 år.
For så  

 vidt angår tilførsler om vielser, regnes fristen fra den yngste af parternes  

 fødsel.
§ 10.  

  

 Den, der ved personlig henvendelse fremsætter begæring om attester eller  

 udskrifter, skal legitimere sig, medmindre vedkommende er  

 ministerialbogsføreren personlig bekendt.
Legitimering skal ske ved  

 forevisning  

 af billedlegitimation.
Såfremt en sådan ikke haves, eller såfremt  

 ministerialbogsføreren  

 i øvrigt skønner det nødvendigt, skal ministerialbogsføreren forinden  

 udlevering af oplysningerne stille opklarende spørgsmål, der godtgør den  

 pågældendes identitet.
 Stk. 2.  

  

 Attester  

 eller udskrifter af tilførsler vedrørende personer, som ikke er eller ville  

 være fyldt 110 år, må kun udstedes, når begæring herom er fremsat af:
 1)  

 	  

 En offentlig  

 myndighed.
 2)  

 	  

 Den, hvem tilførslen  

 angår.
 For ugifte personer  

 under 18 år skal begæringen fremsættes af en af forældrene.
 For personer, der  

 er under værgemål med fratagelse af den retlige handleevne, jf.  

 værgemålslovens  

 § 6, skal begæringen fremsættes af værgen.
 Er den pågældende  

 afgået ved døden, kan begæringen fremsættes af ægtefælle, forældre eller  

 efterkommere, der er over 18 år, samt af den, der som indehaver af  

 forældremyndigheden over eller værge for efterkommere.
 Attest eller  

 udskrift vedrørende et barn, der er bortadopteret, kan ikke rekvireres af  

 barnets biologiske forældre.
 3)  

 	  

 Den, der har fuldmagt  

 til at rekvirere den pågældende attest eller udskrift fra en person, som i  

 henhold til de under pkt. 2) nævnte regler er berettiget til at rekvirere  

 attesten eller udskriften.
 En fuldmagt skal  

 indeholde en nøje angivelse af, hvilke attester m.v. der kan rekvireres.
 4)  

 	  

 En advokat, der  

 legitimerer sig som executores testamenti, autoriseret bobestyrer, medhjælper  

 for skifteretten eller som beskikket til udførelse af en offentlig eller  

 beneficeret sag, samt endvidere advokater, der skriftligt erklærer at have  

 den  

 fornødne bemyndigelse til at indhente attesten eller udskriften fra en med  

 navn  

 og adresse betegnet person, som er rette vedkommende.
5)  

 	  

 Den, der ønsker  

 attester eller udskrifter til retlig brug, herunder navneforandring og  

 navnerettelse.
Rekvirenten må nærmere redegøre for, at han/hun har en retlig  

 interesse i at erhverve de ønskede attester eller udskrifter.
 6)  

 	  

 Den, der har opnået  

 biskoppens tilladelse til at rekvirere attesten eller udskriften.
 Stk. 3.  

  

 Tvivlsspørgsmål med hensyn til rekvisition af attester og udskrifter  

 forelægges  

 biskoppen til afgørelse.
 § 11.  

  

 Ministerialbogsføreren kan give skriftlig eller mundtlig oplysning om  

 indholdet  

 af en tilførsel, som den pågældende rekvirent har ret til at få attest efter  

 eller udskrift af, jf. §§ 9 og 10.
Kapitel 4 Udfærdigelse af attester og udskrifter § 12.  

  

 Attester efter ministerialbogen skal udfærdiges på attestpapir, som er  

 godkendt  

 af Kirkeministeriet.
Stk. 2.  

  

 Attester  

 for medlemmer af folkekirken påføres som udgangspunkt teksten »DEN DANSKE  

 FOLKEKIRKE« i attestens øverste venstre hjørne.
Såfremt rekvirenten af  

 attesten  

 anmoder derom, skal denne tekst ikke påføres.
For personer, der ikke er  

 medlemmer af folkekirken, påføres attester som udgangspunkt ikke teksten »DEN  

 DANSKE FOLKEKIRKE«.
Såfremt rekvirenten anmoder derom, skal denne tekst dog  

 påføres.
Stk. 3.  

  

 Dåbsattester for medlemmer af folkekirken som er både fødselsregistreret og  

 døbt i de sønderjyske landsdele, påføres som udgangspunkt teksten »DEN DANSKE  

 FOLKEKIRKE SØNDERJYLLAND« fordelt på 2 linier i attestens øverste venstre  

 hjørne.
Såfremt rekvirenten af attesten anmoder derom, skal denne tekst ikke  

 påføres.
Kapitel 5 Underskriftsberettigede ved udfærdigelse af  

 attester og udskrifter § 13.  

  

 Attester og udskrifter underskrives af den kirkebogsførende sognepræst, af  

 kordegnen  

 eller dennes assistent eller af en anden af sognets præster og forsynes med  

 embedsstempel.
 Stk. 2.  

  

 Såfremt der  

 i sognet er ansat medhjælp til kirkebogsføring jf. § 2, stk. 3 og  

 4,  

 kan den kirkebogsførende sognepræst bemyndige denne til på sine vegne at  

 underskrive  

 attester og udskrifter.
Stk. 3.  

  

 De  

 underskriftberettigede efter stk. 1 og 2 skal udfylde og signere et  

 underskriftskort  

 til Kirkeministeriet.
Den kirkebogsførende sognepræst er ansvarlig for at  

 rekvirere og efterfølgende indsende de udfyldte og signerede underskriftskort  

 for kordegne, disses assistenter og de i stk. 2 nævnte personer til  

 Kirkeministeriet.
 Stk. 4.  

  

 Underskrift  

 af attester og udskrifter kan først ske efter, at de pågældende har modtaget  

 en  

 kvittering for Kirkeministeriets modtagelse af underskriftskort.
Kapitel 6 Ikrafttrædelses- og ophævelsesbestemmelser § 14.  

  

 Cirkulæret træder i kraft den 1. juli 2006.
 Stk. 2. Samtidig ophæves Kirkeministeriets cirkulære af 13.  

 december 2001 om folkekirkens ministerialbog ( DNK ).
