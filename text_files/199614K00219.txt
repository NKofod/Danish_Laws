Nr BTL 219 Betænkning over Forslag til lov om ændring af lov om  

 forsikringsvirksomhed, lov om banker og sparekasser m.v., realkreditloven,  

 lov om værdipapirhandel m.v., lov om fondsmæglerselskaber, lov om tilsyn med  

 firmapensionskasser, lov om Lønmodtagernes Dyrtidsfond og lov om  

 Arbejdsmarkedets Tillægspension (Ledelsesregler, placeringsregler m.v.)   

 Nr L 219 1996-97, 1. samling Afgivet af Erhvervsudvalget Afgivet: 19970522 Udvalget har behandlet lovforslaget i nogle møder og har herunder stillet spørgsmål til økonomiministeren, som denne har besvaret skriftligt.
To af udvalgets spørgsmål til økonomiministeren og dennes svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Active Bolig Invest A/S, Arbejdsmarkedspensionsrådet, Assurandør-Societetet, Finansrådet, Gensidig Forsikring, Kommunernes Landsforening og Victor International A/S.
 Der er af økonomiministeren og nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Socialdemokratiets, Det Radikale  

 Venstres og Centrum-Demokraternes medlemmer af udvalget) lovforslaget til  

vedtagelse med de af økonomiministeren stillede ændringsforslag.
Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til vedtagelse med de  

 af økonomiministeren og de under nr. 7, 14-16, 19, 27-29, 36-38, 40-42, 51 og  

 58 stillede ændringsforslag.
Mindretallet bemærker i øvrigt, at det fremgår  

 af et svar fra økonomiministeren, som er optrykt som bilag til betænkningen,  

 at der efter vedtagelsen af lovforslaget vil være forskel på, hvilke regler  

 der gælder for danske finansielle institutter, og hvilke regler der gælder  

 for danske filialer etableret af andre EU-landes finansielle institutter.  

 Mindretallet opfordrer derfor ministeren til i EU at tage initiativ til  

 fælles regler om ledelses- og spekulationsforhold i den finansielle sektor,  

 således at denne forskelsbehandling kan bringes til ophør.
Et tredje mindretal (Socialistisk Folkepartis medlem af udvalget)  

 indstiller lovforslaget til vedtagelse med de af økonomiministeren og  

 de under nr. 3, 5, 11, 13, 24, 26, 31, 34, 39, 45, 48, 49, 55 og 56 stillede  

 ændringsforslag.
Mindretallet bemærker, at efter de nugældende regler kan  

 finansielle institutter, bortset fra forsikringsselskaber, ikke få  

 bestyrelsesrepræsentation i andre finansielle institutter, medmindre der er  

 tale om koncerner.
Lovforslaget vil ændre denne tilstand, så finansielle  

 institutter kan repræsenteres med bestyrelsesrepræsentanter hos hinanden blot  

 ved en ejerandel på 10 pct.
Denne bestemmelse vil fremme opbygningen af  

 finansielle koncerner.
En sådan udvikling ønsker mindretallet ikke.
Derfor  

 foreslås den pågældende lempelse af de nugældende vilkår fjernet fra  

 lovforslaget.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 3, 5, 6, 11,  

 13, 24, 26, 31, 34, 39, 45, 48-50 og 55-57 stillede ændringsforslag og vil  

 redegøre for sin stilling til de af økonomiministeren stillede  

 ændringsforslag ved 2. behandling.
 Et femte mindretal (Enhedslistens medlem af udvalget) indstiller  

 lovforslaget til vedtagelse med de af økonomiministeren og de under  

 nr. 3, 5, 6, 11, 13, 24, 26, 31, 34, 39, 45, 48-50 og 55-57 stillede  

 ændringsforslag.
Ændringsforslag Til § 1Af økonomiministeren, tiltrådt af et flertal  

 (udvalget med undtagelse af FP):
 1) I den under nr. 2 foreslåede affattelse af § 90, stk.  

 1, 2. pkt., ændres ordene »med ansvar for fonds-, valuta- og  

 kreditfunktioner« til: »med et særligt ansvar for fonds- eller  

 valutafunktioner«.
 2) I den under nr. 2 foreslåede affattelse af § 90, stk.  

 2, indsættes efter 1. pkt. som nyt punktum:
»Retningslinjerne skal omfatte ledende medarbejdere med ansvar for  

 fonds-, valuta- eller kreditfunktioner, der ikke er omfattet af stk. 1.« Af et mindretal (FP), tiltrådt af et mindretal (SF og EL):
 3) I den under nr. 2 foreslåede affattelse af § 90  

 indsættes efter stk. 3 som nyt stykke:
»Stk. 4. Bestyrelsen skal meddele Finanstilsynet, hvis den  

 bliver bekendt med eller har formodning om, at nogen har overtrådt  

 bestemmelsen i stk. 1, den i stk. 3 nævnte bekendtgørelse eller de af  

 bestyrelsen udstedte retningslinjer.« Af økonomiministeren, tiltrådt af et flertal (udvalget med  

 undtagelse af FP):
 4) I det under nr. 3 foreslåede § 92 a, stk. 4,  

 ændres ordene »Den interne revisions- og vicerevisionschef« til:  

 »De interne revisions- og vicerevisionschefer«.
 Af et mindretal (FP), tiltrådt af et mindretal (SF og EL):
 5) Den under nr. 3 foreslåede § 92 c udgår.
 Af et mindretal (FP), tiltrådt af et mindretal (EL):
 6) Den under nr. 3 foreslåede § 92 d udgår.
 Af et mindretal (V og KF):
 7) Den under nr. 3 foreslåede § 92 g affattes  

 således:
»§ 92 g.
Begrænsningen i § 92 c, stk. 1, 3. pkt., gælder ikke  

 for hverv i en investeringsforening eller specialforening, som et  

 forsikringsselskab alene eller sammen med andre forsikringsselskaber er  

 medlem af, og hvor kun disse er medlemmer.« Af økonomiministeren, tiltrådt af et flertal (udvalget med  

 undtagelse af FP):
 8) Nr. 5 udgår.
 Til § 2Af økonomiministeren, tiltrådt af et flertal  

 (udvalget med undtagelse af FP):
 9) I den under nr. 7 foreslåede affattelse af § 19, stk.  

 1, 2. pkt., ændres ordene »med ansvar for fonds-, valuta- eller  

 kreditfunktioner« til: »med et særligt ansvar for fonds- eller  

 valutafunktioner«.
 10) I den under nr. 7 foreslåede affattelse af § 19,  

 stk. 2, indsættes efter 1. pkt. som nyt punktum:
»Retningslinjerne skal omfatte ledende medarbejdere med ansvar for  

 fonds-, valuta- eller kreditfunktioner, der ikke er omfattet af stk. 1.« Af et mindretal (FP), tiltrådt af et mindretal (SF og EL):
 11) I den under nr. 7 foreslåede affattelse af § 19  

 indsættes efter stk. 3 som nyt stykke:
»Stk. 4. Bestyrelsen skal meddele Finanstilsynet, hvis den  

 bliver bekendt med eller har formodning om, at nogen har overtrådt  

 bestemmelsen i stk. 1, den i stk. 3 nævnte bekendtgørelse eller de af  

 bestyrelsen udstedte retningslinjer.« Af økonomiministeren, tiltrådt af et flertal (udvalget med  

 undtagelse af FP):
 12) I det under nr. 8 foreslåede § 19 c, stk. 4,  

 ændres ordene »Den interne revisions- og vicerevisionschef« til:  

 »De interne revisions- og vicerevisionschefer«.
 Af et mindretal (SF), tiltrådt af et mindretal (FP og EL):
 13) Den under nr. 8 foreslåede § 19 e udgår.
 Af et mindretal (V og KF):
 14) Det under nr. 8 foreslåede § 19 e, stk. 2,  

 udgår.
 Stk. 3 og 4 bliver herefter stk. 2 og 3.
 15) I nr. 8 indsættes efter den foreslåede § 19 e som ny  

 paragraf:
»§ 19 f.
Bestyrelsen kan tillade, at en direktør kan være  

 bestyrelsesmedlem i andre erhvervsvirksomheder end de i § 19 d og § 19 e  

 nævnte institutter og virksomheder, bortset fra pengeinstituttets  

 moderselskab.
Direktionen kan give tilsvarende tilladelse til vicedirektører,  

 underdirektører og dermed ligestillede.
Stk. 2. Hvervet kan kun bestrides, såfremt pengeinstituttet eller  

 selskaber, der indgår i koncern eller administrationsfællesskab med  

 pengeinstituttet, ikke har eller indgår engagementer med de i stk. 1 nævnte  

 erhvervsvirksomheder eller virksomheder, der indgår i koncern med disse  

 erhvervsvirksomheder.
Undtaget herfra er engagement i form af kapitalandele.
Stk. 3. § 19 d, stk. 3 og 4, finder tilsvarende anvendelse.« §§ 19 f og 19 g bliver herefter §§ 19 g og 19 h.
 16) Den under nr. 8 foreslåede § 19 h udgår.
 Af økonomiministeren, tiltrådt af et flertal (udvalget med  

 undtagelse af FP):
17) I den under nr. 14 foreslåede affattelse af § 42 b,  

 stk. 1, nr. 2, ændres ordene »og skatkammerbeviser« til:  

 »skatkammerbeviser og erhvervsobligationer udstedt eller garanteret af  

 den danske stat eller andre medlemsstater inden for Den Europæiske Union  

 eller af stater, som Unionen har indgået aftale med.« 18) I den under nr. 16 foreslåede affattelse af § 42 b,  

 stk. 3, ændres »Fællesskabet« til: »Unionen«.
 Af et mindretal (V og KF):
 19) I den under nr. 17 foreslåede affattelse af § 42 b,  

 stk. 4, indsættes i 2. pkt. efter »skattekontrollovens § 8  

 H« ordene: », eller hvis Told- og Skattestyrelsen har erklæret, at  

 brugsrettighederne, rabatterne eller lignende rettigheder er givet til  

 rettighedsindehaveren på markedsmæssige vilkår«.
 Af økonomiministeren, tiltrådt af et flertal (udvalget med  

 undtagelse af FP):
 20) Det under nr. 17 foreslåede § 42 b, stk. 4,  

 affattes således:
»Stk. 4. Opsparing kan ikke anbringes i aktier,  

 tegningsretter eller aktieretter til aktier i selskaber, der har som formål  

 eller som et af sine formål at give brugsrettigheder, rabatter eller lignende  

 rettigheder til aktionærer, der for pensionsmidler erhverver aktier med  

 sådanne rettigheder i selskabet.
Dette gælder dog ikke, hvis rettigheden  

 først kan udnyttes efter pensioneringstidspunktet eller er omfattet af  

 indberetningspligten efter skattekontrollovens § 8 H.« 21) I den under nr. 21 foreslåede affattelse af § 51,  

 stk. 3, 2. pkt., ændres ordene »fra disse medarbejdere« til:  

 »over for pengeinstitutter.« Til § 3Af økonomiministeren, tiltrådt af et flertal  

 (udvalget med undtagelse af FP):
 22) I det under nr. 6 foreslåede § 18 a, stk. 1, 2.  

 pkt. ændres ordene »med ansvar for fonds-, valuta- eller  

 kreditfunktioner« til: »med et særligt ansvar for fonds- eller  

 valutafunktioner«.
 23) I det under nr. 6 foreslåede § 18 a, stk. 2,  

 indsættes efter 1. pkt. som nyt punktum:
»Retningslinjerne skal omfatte ledende medarbejdere med ansvar for  

 fonds-, valuta- eller kreditfunktioner, der ikke er omfattet af stk. 1.« Af et mindretal (FP), tiltrådt af et mindretal (SF og EL):
 24) I den under nr. 6 foreslåede § 18 a indsættes  

 efter stk. 3 som nyt stykke:
»Stk. 4. Bestyrelsen skal meddele Finanstilsynet, hvis den  

 bliver bekendt med eller har formodning om, at nogen har overtrådt  

 bestemmelsen i stk. 1, den i stk. 3 nævnte bekendtgørelse eller de af  

 bestyrelsen udstedte retningslinjer.« Af økonomiministeren, tiltrådt af et flertal (udvalget med  

 undtagelse af FP):
 25) I det under nr. 6 foreslåede § 18 d, stk. 3,  

 ændres »Den interne revisions- og vicerevisionschef« til: »De  

 interne revisions- og vicerevisionschefer«.
 Af et mindretal (SF), tiltrådt af et mindretal (FP og EL):
 26) Den under nr. 6 foreslåede § 18 f udgår.
 Af et mindretal (V og KF):
 27) Det under nr. 6 foreslåede § 18 f, stk. 2,  

 udgår.
 Stk. 3 og 4 bliver herefter stk. 2 og 3.
 28) I nr. 6 indsættes efter den foreslåede § 18 f som ny  

 paragraf:
»§ 18 g.
Bestyrelsen kan tillade, at en direktør kan være  

 bestyrelsesmedlem i andre erhvervsvirksomheder end de i §§ 18 e og 18 f  

 nævnte institutter og virksomheder, bortset fra realkreditinstituttets  

 moderselskab.
Direktionen kan give tilsvarende tilladelse til vicedirektører,  

 underdirektører og dermed ligestillede.
Stk. 2. Hvervet kan kun bestrides, såfremt realkreditinstituttet  

 eller selskaber, der indgår i koncern eller administrationsfællesskab med  

 realkreditinstituttet, ikke har eller indgår engagementer med de i stk. 1  

 nævnte erhvervsvirksomheder eller virksomheder, der indgår i koncern med  

 disse erhvervsvirksomheder.
Undtaget herfra er engagement i form af  

 kapitalandele.
Stk. 3. § 18 e, stk. 3 og 4, finder tilsvarende anvendelse.« §§ 18 g og 18 h bliver herefter §§ 18 h og 18 i.
 29) Den under nr. 6 foreslåede § 18 i udgår.
 Af økonomiministeren, tiltrådt af et flertal (udvalget med  

 undtagelse af FP):
 30) Efter den under nr. 7 foreslåede § 40, stk. 3,  

 indsættes som nyt stykke:
»Stk. 4. Når betingelserne for at udbetale lånet i øvrigt er  

 opfyldt, kan der ydes lån, selv om låntager ikke har tinglyst adkomst til  

 ejendommen, såfremt der stilles sikkerhed, for at låntager får endelig  

 adkomst til ejendommen.« Stk. 3-7 bliver herefter stk. 5-9.
 Til § 4Af et mindretal (FP), tiltrådt af et mindretal (SF og  

 EL):
 31) I den under nr. 2 foreslåede § 12 indsættes efter stk.  

 5 som nyt stykke:
»Stk. 6. Bestyrelsen skal meddele Finanstilsynet, hvis den  

 bliver bekendt med eller har formodning om, at nogen har overtrådt  

 bestemmelsen i stk. 3, den i stk. 5 nævnte bekendtgørelse eller de af  

 bestyrelsen udstedte retningslinjer.« Stk. 5-7 bliver herefter 7-9.
 Af økonomiministeren, tiltrådt af et flertal (udvalget med  

 undtagelse af FP):
 32) I det under nr. 3 foreslåede § 12 c, stk. 3,  

 ændres »Den interne revisions- og vicerevisionschef« til: »De  

 interne revisions- og vicerevisionschefer«.
 33) I det under nr. 3 foreslåede § 12 d, stk. 4, 2.  

 pkt., ændres »erklæring til revisionsprotokollen« til:  

 »erklæring i revisionskontrollen«.
 Af et mindretal (SF), tiltrådt af et mindretal (FP og EL):
 34) Den under nr. 3 foreslåede § 12 e udgår.
 Af økonomiministeren, tiltrådt af et flertal (udvalget med  

 undtagelse af FP):
 35) Det under nr. 3 foreslåede § 12 e, stk. 2,  

 udgår.
 Stk. 3-5 bliver herefter stk. 2-4.
 Af et mindretal (V og KF):
 36) Det under nr. 3 foreslåede § 12 e, stk. 3,  

 udgår.
 Stk. 4 og 5 bliver herefter stk. 3 og 4.
 37) I nr. 3 indsættes efter den foreslåede § 12 e som ny  

 paragraf:
»§ 12 f.
Bestyrelsen kan tillade, at en direktør kan være  

 bestyrelsesmedlem i andre erhvervsvirksomheder end de i §§ 12 d og 12 e  

 nævnte institutter og virksomheder, bortset fra selskabets moderselskab.  

 Direktionen kan give tilsvarende tilladelse til vicedirektører,  

 underdirektører og dermed ligestillede.
Stk. 2. Hvervet kan kun bestrides, såfremt selskabet eller  

 selskaber, der indgår i koncern eller administrationssfælleskab med  

 selskabet, ikke har eller indgår engagementer med de i stk. 1 nævnte  

 erhvervsvirksomheder eller virksomheder, der indgår i koncern med disse  

 erhvervsvirksomheder.
Undtaget herfra er engagement i form af kapitalandele.
Stk. 3. § 12 d, stk. 3 og 4, finder tilsvarende anvendelse.« §§ 12 f og 12 g bliver herefter §§ 12 g og 12 h.
 38) Den under nr. 5 foreslåede § 12 h udgår.
 Til § 5Af et mindretal (SF), tiltrådt af et mindretal (FP og  

 EL):
 39) Den under nr. 4 foreslåede § 11 b udgår.
 Af et mindretal (V og KF):
 40) Det under nr. 4 foreslåede § 11 b, stk. 2,  

 udgår.
 Stk. 3 og 4 bliver herefter stk. 2 og 3.
 41) I nr. 4 indsættes efter den foreslåede § 11 b  

 som ny paragraf:
»§ 11 c.
Bestyrelsen kan tillade, at en direktør kan være  

 bestyrelsesmedlem i andre erhvervsvirksomheder end de i §§ 11 a og 11 b  

 nævnte institutter og virksomheder, bortset fra selskabets moderselskab.  

 Direktionen kan give tilsvarende tilladelse til vicedirektører,  

 underdirektører og dermed ligestillede.
Stk. 2. Hvervet kan kun bestrides, såfremt selskabet eller  

 selskaber, der indgår i koncern eller administrationsfællesskab med  

 selskabet, ikke har eller indgår engagementer med de i stk. 1 nævnte  

 erhvervsvirksomheder eller virksomheder, der indgår i koncern med disse  

 erhvervsvirksomheder.
Undtaget herfra er engagement i form af kapitalandele.
Stk. 3. § 11 a, stk. 2 og 3, finder tilsvarende anvendelse.« §§ 11 c og 11 d bliver herefter §§ 11 d og 11 e.
 42) Den under nr. 4 foreslåede § 11 e udgår.
 Af økonomiministeren, tiltrådt af et flertal (udvalget med  

 undtagelse af FP):
 43) I den under nr. 5 foreslåede affattelse af § 12,  

 stk. 1, 2. pkt., ændres ordene »med ansvar for fonds- eller  

 valutafunktioner« til: »med et særligt ansvar for fonds- eller  

 valutafunktioner«.
 44) I den under nr. 5 foreslåede affattelse af § 12,  

 stk. 2, indsættes efter 1. pkt. som nyt punktum:
»Retningslinjerne skal omfatte ledende medarbejdere med ansvar for  

 fonds- eller valutafunktioner, der ikke er omfattet af stk. 1.« Af et mindretal (FP), tiltrådt af et mindretal (SF og EL):
 45) Efter den under nr. 5 foreslåede affattelse af § 12,  

 stk. 5, indsættes som nyt stykke:
»Stk. 6. Bestyrelsen skal meddele Finanstilsynet, hvis den  

 bliver bekendt med eller har formodning om, at nogen har overtrådt  

 bestemmelsen i stk. 1, den i stk. 3 nævnte bekendtgørelse eller de af  

 bestyrelsen udstedte retningslinjer.« Til § 7Af økonomiministeren, tiltrådt af et flertal  

 (udvalget med undtagelse af FP):
 46) I det under nr. 1 foreslåede § 5 a, stk. 1, 2.  

 pkt., ændres ordene »med ansvar for fonds-, valuta- eller  

 kreditfunktioner« til: »med et særligt ansvar for fonds- eller  

 valutafunktioner«.
 47) I det under nr. 1 foreslåede § 5 a, stk. 2,  

 indsættes efter 1. pkt. som nyt punktum:
»Retningslinjerne skal omfatte ledende medarbejdere med ansvar for  

 fonds-, valuta- eller kreditfunktioner, der ikke er omfattet af stk. 1.« Af et mindretal (FP), tiltrådt af et mindretal (SF og EL):
 48) I den under nr. 1 foreslåede § 5 a indsættes  

 efter stk. 3 som nyt stykke:
»Stk. 4. Bestyrelsen skal meddele Finanstilsynet, hvis den  

 bliver bekendt med eller har formodning om, at nogen har overtrådt  

 bestemmelsen i stk. 1, den i stk. 3 nævnte bekendtgørelse eller de af  

 bestyrelsen udstedte retningslinjer.« Af et mindretal (FP), tiltrådt af et mindretal (SF og EL):
 49) Den under nr. 1 foreslåede § 5 h udgår.
 Af et mindretal (FP), tiltrådt af et mindretal (EL):
 50) Den under nr. 1 foreslåede § 5 i udgår.
 Af et mindretal (V og KF):
 51) Den under nr. 1 foreslåede § 5 k affattes  

 således:
»§ 5 k.
Begrænsningen i § 5 h, stk. 1, 3. pkt., gælder ikke  

 for hverv i en investerings- eller specialforening, som Fonden alene eller  

 sammen med forsikringsselskaber er medlem af, og hvor kun disse er  

 medlemmer.« Til § 8Af økonomiministeren, tiltrådt af et flertal  

 (udvalget med undtagelse af FP):
 52) Indledningen affattes således:
 »I lov om Arbejdsmarkedets Tillægspension, jf. lovbekendtgørelse nr.  

 4 af 8. januar 1996, som ændret ved lov nr. 1197 af 27. december 1996,  

 foretages følgende ændringer:».
 53) I det under nr. 1 foreslåede § 24 c, stk. 1, 2.  

 pkt. ændres ordene »med ansvar for fonds-, valuta- eller  

 kreditfunktioner« til: »med et særligt ansvar for fonds- eller  

 valutafunktioner«.
 54) I det under nr. 1 foreslåede § 24 c, stk. 2,  

 indsættes efter 1. pkt. som nyt punktum:
»Retningslinjerne skal omfatte ledende medarbejdere med ansvar for  

 fonds-, valuta- eller kreditfunktioner, der ikke er omfattet af stk. 1.« Af et mindretal (FP), tiltrådt af et mindretal (SF og EL):
 55) I den under nr. 1 foreslåede § 24 c indsættes  

 efter stk. 3 som nyt stykke:
»Stk. 4. Bestyrelsen skal meddele Finanstilsynet, hvis den  

 bliver bekendt med eller har formodning om, at nogen har overtrådt  

 bestemmelsen i stk. 1, den i stk. 3 nævnte bekendtgørelse eller de af  

 bestyrelsen udstedte retningslinjer.« 56) Den under nr. 1 foreslåede § 24 j udgår.
 Af et mindretal (FP), tiltrådt af et mindretal (EL):
 57) Den under nr. 1 foreslåede § 24 k udgår.
 Af et mindretal (V og KF):
 58) Den under nr. 1 foreslåede § 24 m affattes  

 således:
»§ 24 m.
Begrænsningen i § 24 j, stk. 1, 3. pkt., gælder ikke  

 for hverv i en investerings- eller specialforening, som Arbejdsmarkedets  

 Tillægspension alene eller sammen med forsikringsselskaber er medlem af, og  

 hvor kun disse er medlemmer.« Af økonomiministeren, tiltrådt af et flertal (udvalget med  

 undtagelse af FP):
 Til § 9 59) Efter stk. 10 indsættes som nye stykker:
 »Stk. 11. Personer ansat i Kommunernes Revisionsafdeling kan  

 dog uanset § 180, stk. 2, i lov om forsikringsvirksomhed som affattet ved  

 denne lovs § 1, nr. 7, § 34, stk. 1, 2. pkt., i lov om banker og sparekasser  

 som affattet ved denne lovs § 2, nr. 11, § 90, stk. 1, 2. pkt., i  

 realkreditloven som affattet ved denne lovs § 3, nr. 14, § 9, stk. 1, i lov  

 om Lønmodtagernes Dyrtidsfond som ændret ved denne lovs § 7, nr. 3, og § 25  

 c, stk. 1, i lov om Arbejdsmarkedets Tillægspension som ændret ved denne lovs  

 § 8, nr. 3, fortsat udøve hvervet som medrevisor til den første ordinære  

 generalforsamling efter udgangen af 1999, på hvilken der træffes afgørelse om  

 godkendelse af et årsregnskab.
Stk. 12. Personer, der lovligt før 1. januar 1998 er valgt til at  

 forestå den lovpligtige revision i finansielle institutter omfattet af denne  

 lov, men som ikke er statsautoriseret eller registreret revisor, kan  

 fortsætte med deres hverv til den første ordinære generalforsamling efter 1.  

 januar 1998, på hvilken der træffes afgørelse om godkendelse af et  

 årsregnskab.« Bemærkninger Til nr. 1, 2, 9, 10, 22, 23, 43, 44, 46, 47, 53 og 54 Lovforslagets  

 spekulationsforbud foreslås at omfatte direktionen og dermed ligestillede.  

 Ved dermed ligestillede forstås medarbejdere med direkte reference til  

 direktionen og med et betydeligt ledelsesansvar.
Hermed er medarbejdere med  

 et betydeligt overordnet ledelsesansvar, bl.a. i kraft af den direkte  

 reference til direktionen, omfattet af forbudet.
Dvs. lovens forbud omfatter  

 de ledelsesmedlemmer, der gennem deres overordnede ledelsesfunktion har en  

 særlig mulighed for at udnytte deres stilling til egen vinding.
 For så vidt angår filialbestyrere i pengeinstitutter, omfatter denne  

 personkreds kun filialbestyrere, der har direkte reference til direktionen og  

 dermed har et særligt ledelsesansvar.
Der gør sig dog særlige forhold gældende, for så vidt angår ledende  

 medarbejdere med et særligt ansvar for fonds- og valutafunktioner.
Disse  

 medarbejdere har under alle omstændigheder et ansvarsområde, der gør det  

 muligt for dem at misbruge deres stilling til egen vinding.
Det er derfor  

 naturligt, at sådanne medarbejdere er direkte omfattet af lovens forbud.  

 Andre ledende medarbejdere, som kommer i berøring med valuta- eller  

 fondsfunktioner, men som ikke har disse funktioner som særligt ansvarsområde,  

 omfattes af stk. 2.
 Andre ledende medarbejdere, der ikke er omfattet af stk. 1, og som har et  

 ansvar for fonds-, valuta- eller kreditfunktioner, skal omfattes af  

 bestyrelsens retningslinjer for, hvilke andre medarbejdere der ikke for egen  

 regning må udføre spekulationsforretninger.
Til nr. 3, 11, 24, 31, 45, 48 og 55 Ændringsforslagene indebærer, at  

 bestyrelsen har pligt til at indberette overtrædelser af spekulationsreglerne  

 til Finanstilsynet.
Det følger af lovforslagets bestemmelser, at  

 Finanstilsynet ikke påser overholdelse af spekulationsbestemmelserne, selvom  

 disse er strafbelagte.
For at sikre, at Finanstilsynet kan få viden om  

 konkrete overtrædelser og dermed sikre, at der sker strafforfølgelse,  

 foreslås indført en indberetningspligt for bestyrelsen.
Endvidere foreslås  

 indberetning af eventuelle overtrædelser af de interne retningslinjer.
En  

 sådan indberetning vil give Finanstilsynet oplysninger til brug for  

 udarbejdelse af ændringer af bekendtgørelsen m.v.
Forslaget svarer i  

 princippet til § 11 i lov om værdipapirhandel om indberetning ved  

 overtrædelser af gældende regler.
 Til nr. 4, 8, 12, 18, 21, 25, 32, 33, 35 og 52 Der er tale om tekniske  

 ændringer i forhold til det oprindelige lovforslag.
 Til nr. 5, 6, 49, 50, 56 og 57 Ændringsforslagene indebærer, at direktører  

 m.fl. i finansielle institutter ikke kan være bestyrelsesmedlemmer i  

 finansielle institutter uden for koncernen og i andre erhvervsvirksomheder.
Til nr. 7, 16, 29, 38, 42, 51 og 58 Ændringsforslagene indebærer, at  

 lovforslagets bestemmelser om begrænsning af antallet af bestyrelsesposter,  

 som direktøren kan varetage, udgår.
Herefter er det alene op til bestyrelsen  

 i de enkelte finansielle institutter at regulere antallet af  

 bestyrelsesposter, som selskabets direktør kan besidde.
 Til nr. 13, 26, 34 og 39 Ændringsforslagene indebærer, at de foreslåede  

 nye bestemmelser om, at direktører i pengeinstitutter m.fl. kan være  

 medlemmer af en bestyrelse i finansielle institutter uden for koncernen,  

 udgår.
 Til nr. 14, 27, 36 og 40 Ændringsforslagene er en konsekvens af, at der  

 skal være fuld ligestilling mellem reglerne for forsikringsselskaber og  

 pengeinstitutter m.fl. Ændringsforslagene indebærer, at der ikke stilles krav  

 om en ejerandel på 10 pct., for at en direktør kan være medlem af en  

 bestyrelse i et finansielt institut uden for koncernen.
Til nr. 15, 28, 37 og 41 Ændringsforslagene indebærer en fuldstændig  

 ligestilling mellem de finansielle institutter, for så vidt angår  

 ledelsesreglerne.
Det foreslås således, at også pengeinstitutdirektører m.fl.  

 i lighed med lovforslagets bestemmelser om forsikringselskabsdirektører skal  

 kunne deltage i ledelsen af en erhvervsvirksomhed, hvor pengeinstituttet  

 m.fl. har en investeringsinteresse at pleje, herunder varetage eventuelle  

 pensionsopspareres interesser, forudsat at der ikke er indgået engagement med  

 erhvervsvirksomheden.
Herved undgås den konkurrenceforvridning mellem  

 pengeinstitutterne m.fl. og forsikringsselskaberne, som lovforslagets  

 bestemmelser medvirker til.
Til nr. 17 Det er et gennemgående princip i den finansielle lovgivning, at  

 aktiver med statsgaranti anses som værende uden risiko, herunder bl.a. i  

 relation til risikovægtning af pengeinstitutternes aktiver.
Det foreslås på  

 den baggrund at tillade ubegrænset placering af pensionsmidler i  

 erhvervsobligationer med statsgaranti.
Til nr. 19 Det foreslås, at der etableres en ordning, hvorefter opsparing  

 kan anbringes i aktier m.v., der giver aktionærerne brugsrettigheder på  

 markedsmæssige vilkår.
Det er en forudsætning, at Told- og Skattestyrelsen  

 har erklæret, eventuelt igennem en vejledning eller et cirkulære, at de  

 enkelte rettigheder er givet aktionærerne på markedsmæssige vilkår.
Til nr. 20 Efter den almindelige selskabsret har aktieselskaber mulighed  

 for at etablere forskellige aktieklasser på forskellige vilkår og med  

 forskellige rettigheder.
Reglerne for placering af pensionsmidler bør ikke  

 afvige fra den almindelige selskabsrets regler.
Med den foreslåede  

 formulering vil det være muligt at anbringe pensionsopsparing i et  

 pengeinstitut i aktier i en aktieklasse i et selskab, der har delt sine  

 aktier op i forskellige aktieklasser med forskellige rettigheder, og hvor den  

 aktieklasse, hvori pensionsopsparingen placeres, ikke er tillagt særlige  

 rettigheder.
Endvidere vil det være muligt for frie midler at erhverve aktier  

 i en aktieklasse, der er tillagt sådanne rettigheder.
Et af de væsentligste formål med placeringsforbudet er at hindre et  

 skattebegunstiget privatforbrug i opsparingsperioden.
Det har imidlertid ikke  

 været meningen at hindre placering af pensionsmidler i aktier med tilknyttede  

 rettigheder, der først kan udnyttes efter pensioneringstidspunktet og dermed  

 først kommer opspareren til gode på dette tidspunkt.
 Lovforslaget foreslås på den baggrund ændret, således at det bliver muligt  

 at placere pensionsmidler i selskaber med sådanne koncepter, f.eks. ved  

 tillæggelse af rettigheder til at leje boliger efter  

 pensioneringstidspunktet.
Til nr. 30 Det foreslås, at et realkreditinstitut kan udbetale lån til en  

 køber, mod at der stilles sikkerhed for, at lånet indfries, såfremt låntager  

 ikke får endelig adkomst til ejendommen.
Der er alene tale om en kodificering  

 af gældende praksis.
 Til nr. 59 I overensstemmelse med en tilsvarende overgangsordning i  

 årsregnskabsloven er det fundet rimeligt at give revisorerne ansat i  

 Kommunernes Revisionsafdeling en tilsvarende overgangsordning til at opfylde  

 kravet i de foreslåede bestemmelser.
 Det er desuden fundet rimeligt at anvende samme overgangsbestemmelse som i  

 årsregnskabsloven, for så vidt angår personer, der allerede er valgt til at  

 forestå den lovpligtige revision, men som ikke er statsautoriserede eller  

 registrerede revisorer.
Lissa Mathiasen (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Ulla Solvang  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
Bilag To af udvalgets spørgsmål til økonomiministeren og dennes svar herpå Spørgsmål 14:
Ministeren bedes oplyse, om forslagets bestemmelser om direktørers og  

 andre ledende medarbejderes adgang til at beklæde bestyrelsesposter i andre  

 virksomheder, herunder forbud mod bestyrelsesposter i ikkefinansielle  

 erhvervsvirksomheder, gælder for direktører m.v. i herværende udenlandske  

 filialer fra andre EU-lande? I benægtende fald, hvad betyder dette for de  

 ledende medarbejdere i disse filialer? Spørgsmål 15:
Gælder spekulationsforbudet og indberetningsreglerne for personalet i  

 herværende udenlandske filialer af pengeinstitutter fra andre EU-lande? Svar:
Som jeg allerede har oplyst i min besvarelse af spørgsmål 5, er filialer  

 af pengeinstitutter fra andre EU-lande underlagt hjemlandets regler og  

 hjemlandets tilsyn.
Det betyder, at hverken direktører eller andre  

 medarbejdere i disse filialer er underlagt de danske regler om andre hverv  

 eller spekulationsforbud.
Ændringsforslag Af økonomiministeren:
 Til § 1 1) Før nr. 1 indsættes som nyt nummer:
 »01. I § 2, stk. 1, indsættes efter nr. 8 som nyt  

 nummer:
»9) den virksomhed, der måtte blive udøvet af  

 krigsforsikringsinstituttet efter lov om krigsforsikring af  

 skibe.«» 2) Før nr. 1 indsættes som nyt nummer:
»02. § 5, stk. 1, nr. 3, ophæves.« Til § 3 3) I den under nr. 1 foreslåede ændring af § 12,  

 stk. 1 og 3, ændres »Fællesskabet« til:  

 »Unionen«.
 Til § 6 4) Nr. 5 udgår.
Bemærkninger Til nr. 1 og 2 Der er tale om konsekvensændringer som følge af vedtagelsen  

 af lov om krigsforsikring af skibe, (L 225, folketingsåret 1996-97).
 Til nr. 3 Der er tale om en teknisk ændring.
 Til nr. 4 Der er tale om teknisk ændring, idet samme bestemmelse ændres  

 tilsvarende i forslag til lov om ændring af forsikringsaftaler og lov om  

 tilsyn med firmapensionskasser, (L 163, folketingsåret 1996-97).
