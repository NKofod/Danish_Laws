Fremsat den 27. oktober 2004 af  

 kulturministeren (Brian Mikkelsen) Forslag til Lov  

 om fremme af dopingfri idræt Definition af doping § 1.  

  

 Kulturministeren  

 fastsætter nærmere regler for, hvilke grupper af stoffer og hvilke  

 præstationsfremmende  

 metoder der skal betragtes som doping.
Anti Doping Danmark § 2.  

  

 Anti Doping Danmark er en selvejende institution, der har til opgave at  

 fremme  

 bekæmpelsen af doping i idræt.
§ 3.  

  

 Anti Doping Danmarks virksomhed omfatter 1)  

 	  

 dopingkontrol, 2)  

 	  

 oplysningsvirksomhed, 3)  

 	  

 forsknings- og  

 udviklingsvirksomhed vedrørende bekæmpelse af doping, 4)  

 	  

 deltagelse i  

 internationalt samarbejde om bekæmpelse af doping og 5)  

 	  

 rådgivning og bistand  

 til offentlige myndigheder i sager inden for Anti Doping Danmarks  

 virkeområde.
 § 4.  

  

 Anti Doping Danmark ledes af en bestyrelse på 10 medlemmer, der beskikkes af  

 kulturministeren. 4 medlemmer udpeges af kulturministeren, 2 medlemmer  

 udpeges  

 af Team Danmark, 2 medlemmer udpeges af Danmarks Idræts-Forbund, 1 medlem  

 udpeges af Dansk Firmaidrætsforbund og 1 medlem udpeges af Danske Gymnastik-  

 og  

 Idrætsforeninger.
Stk. 2.  

  

 Bestyrelsesmedlemmerne beskikkes for en 4-årig periode.
Genbeskikkelse kan  

 finde sted én gang.
Afgår et medlem inden udløbet af sin beskikkelsesperiode,  

 foretages nybeskikkelse for den resterende del af perioden.
 Stk. 3.  

  

 Kulturministeren udpeger bestyrelsesformanden blandt de ministerudpegede  

 medlemmer.
§ 5.  

  

 Bestyrelsen fastsætter selv sin forretningsorden.
Det skal heraf fremgå, at  

 formandens stemme er afgørende ved stemmelighed.
 § 6.  

  

 Den  

 daglige ledelse af Anti Doping Danmark varetages af et sekretariat, hvis  

 øverste ledelse ansættes af Anti Doping Danmarks bestyrelse.
 § 7.  

  

 Kulturministeren skal godkende vedtægter og budget samt årsberetning og  

 regnskab for Anti Doping Danmark.
 Stk. 2.  

  

 Kulturministeren  

 fastsætter nærmere regler for regnskabsaflæggelsen og revisionens udførelse.
 Stk. 3.  

  

 Kulturministeriet kan, til brug for Rigsrevisionen, indhente yderligere  

 materiale til en nøjere regnskabsgennemgang.
 Stk. 4.  

  

 Udbetaling  

 af tilskud til Anti Doping Danmark kan ske forskudsmæssigt.
 Stk. 5.  

  

 Afgivne  

 tilsagn kan bortfalde, og udbetalte tilskud kræves tilbagebetalt, i tilfælde  

 hvor Anti Doping Danmark ikke opfylder betingelserne for tilskuddet.
Idrætsorganisationers og -foreningers deltagelse i bekæmpelsen  

 af doping § 8.  

  

 Kulturministeren fastsætter nærmere regler om idrætsorganisationers og  

 -foreningers pligt til at indføre og håndhæve bestemmelser om dopingkontrol  

 og -sanktioner  

 som forudsætning for ydelse af lovbestemte tilskud.
 Stk. 2.  

  

 Vedkommende  

 minister fastsætter regler om, at der i tilfælde af overtrædelse af de i  

 medfør  

 af stk. 1 fastsatte regler kan ske bortfald eller reduktion af de i  

 stk. 1 omtalte tilskud.
Bekæmpelse af doping i andre idrætsmiljøer § 9.  

  

 Med  

 det formål at hindre anvendelse af doping i idræt uden for de i § 8  

 omfattede idrætsorganisationer skal Anti Doping Danmark søge at indgå  

 samarbejdsaftaler om bekæmpelse af doping med følgende parter:
1)  

 	  

 ejere af relevante  

 virksomheder og andre, som tilbyder idrætsaktiviter eller hermed beslægtede  

 aktiviteter, herunder offentlige institutioner og 2)  

 	  

 sammenslutninger af  

 idrætsudøvere, uden tilknytning til de af § 8 omfattede  

 idrætsorganisationer.
 Stk. 2.  

  

 De i stk. 1  

 nævnte samarbejdsaftaler skal sikre, at de omfattede parter gennemfører  

 dopingkontrol  

 og sanktioner på en måde, der følger de retningslinjer, som gælder for  

 idrætsorganisationerne, jf. § 8.
 Stk. 3.  

  

 Kulturministeren fastsætter nærmere regler for udformningen af de i  

 stk. 1  

 nævnte samarbejdsaftaler.
Økonomi § 10.  

  

 Kulturministeriet  

 fastsætter et årligt tilskud til Anti Doping Danmark.
 Stk. 2.  

  

 Ydelsen af  

 det i stk. 1 nævnte tilskud forudsætter, at Team Danmark og de  

 tipstilskudsberettigede idrætsorganisationer yder et tilskud til Anti Doping  

 Danmark, som fastsættes efter nærmere aftale med Kulturministeriet.
 § 11.  

  

 Anti Doping Danmark kan opkræve gebyrer for ydelser i henhold til de i  

 § 9  

 omhandlede samarbejdsaftaler.
 Ikrafttræden mv.
 § 12.  

  

 Loven  

 træder i kraft den 1. januar 2005.
 § 13.  

  

 Loven  

 gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Idrætsudøveres brug af præstationsfremmende stoffer truer i  

 alvorlig grad idrættens etiske værdier, herunder den grundlæggende  

 forudsætning  

 om, at deltagelse i idrætskonkurrencer skal ske på lige vilkår uden brug af  

 uærlige metoder.
Hertil kommer, at mange dopingmidler og -metoder rummer  

 væsentlige helbredsmæssige risici.
I dag er doping ikke kun et problem inden for idrætten, men  

 optræder også i forbindelse med fitness- og motionsaktiviteter i en række  

 andre  

 miljøer.
Incitamenterne er meget store til at skyde genveje til resultater  

 såvel i idrætten som for fitness- og motionsaktiviteter.
For idræts- og  

 motionsaktive er der opstået flere nye miljøer, der kan skabe betingelser for  

 individuel eksperimenteren med forskellige dopingmidler og -metoder.
 På det grundlag ønskes statens ansvar for bekæmpelsen af  

 anvendelsen af doping lagt i lovfæstede rammer.
2. Baggrund for lovforslaget Gældende lovgivning Til opfyldelse af Den Europæiske Anti Doping Konvention har  

 Folketinget vedtaget loven om forbud mod visse dopingmidler, som senest er  

 revideret ved lov nr. 69 af 04/02/2004, og som administreres af Indenrigs- og  

 Sundhedsministeriet.
Loven forbyder i korte træk fremstilling, import,  

 eksport,  

 forhandling og besiddelse af dopingmidler, medmindre der er tale om  

 anvendelse  

 til sygdomsforebyggelse eller -behandling eller til videnskabelige formål.
I  

 lighed med loven om euforiserende stoffer regulerer loven om forbud mod visse  

 dopingmidler ikke selve anvendelsen af de af loven omfattede midler.  

 Anvendelse  

 af dopingmidler har dog i idrætten gennem en lang årrække været ramt af  

 disciplinære sanktioner fastsat af idrætsorganisationerne selv.
Internationale aftaler De tre vigtigste internationalt forpligtende aftaler, som  

 er et resultat af det internationale samarbejde om dopingbekæmpelse, er  

 Europarådets  

 Anti Doping Konvention, World Anti Doping Code og Copenhagen Declaration on  

 Anti Doping in Sport.
Europarådets Anti  

 Doping Konvention  

  

 , som regeringen ratificerede i 1989, forpligter  

 regeringerne til effektivt at gå ind i arbejdet med at bekæmpe doping,  

 herunder  

 at begrænse tilgængeligheden af dopingmidler, at gøre støtte til idræt  

 afhængig  

 af en effektiv dopingbekæmpelse og at støtte oplysning om doping.
Danmark har  

 endvidere i 2002 tiltrådt en tillægsprotokol til denne konvention, som  

 pålægger  

 regeringen også at bidrage til det internationale samarbejde om  

 dopingbekæmpelse  

 uden for Europa.
World Anti Doping  

 Code  

  

 er de internationale idrætsorganisationers fælles grundlæggende  

 regelsæt for dopingbekæmpelse, som blev vedtaget på  

 Verdensantidopingkonferencen  

 i Købehavn i marts 2003. World Anti Doping Code, som alle de olympiske  

 idrætsgrenes specialforbund siden har tilsluttet sig, har til formål at sikre  

 idrætsudøvernes fundamentale ret til at deltage i en dopingfri idræt og  

 derigennem fremme de helbredsmæssige betingelser, retfærdighed og  

 ligeberettigelse  

 for verdens idrætsudøvere.
World Anti Doping Code skal desuden sikre en  

 ensartet, koordineret og effektiv dopingbekæmpelse på internationalt og  

 nationalt plan med hensyn til kontrol, hindring og forebyggelse af doping.  

 World Anti Doping Code er sammensat af 1.  

 	  

 grundlæggende   

 herunder ufravigelige  regler om dopingkontrol, sanktioner, oplysning,  

 forskning mv., 2.  

 	  

 internationale  

 standarder og 3.  

 	  

 anbefalede metoder  

 for dopingbekæmpelse.
I henhold til World Anti Doping Code fastsættes der mindst  

 én gang årligt en liste over forbudte stoffer og metoder, som fastlægger  

 afgræsningen af doping.
Listen fastsættes af World Anti Doping Agencys   

 WADAs  

  styrende organer efter indstilling fra WADAs videnskabelige  

 ekspertudvalg.  

 Forinden WADA træffer beslutning om ændringer i listen, gives alle regeringer  

 og idrætsorganisationer mulighed for at fremsende bemærkninger til de  

 foreslåede  

 ændringer.
Copenhagen Declaration on Anti Doping in Sport er en  

 politisk aftale mellem verdens regeringer, som også blev vedtaget på  

 Verdensantidopingkonferencen i Købehavn 3.-5. marts 2003, og som mere end 150  

 landes regeringer siden har underskrevet.
Copenhagen Declaration on Anti  

 Doping  

 in Sport forpligter verdens regeringer til at anerkende WADA og World Anti  

 Doping Code.
Herudover forpligter Copenhagen Declaration on Anti Doping in  

 Sport regeringerne til sammen at arbejde for en ensartet dopingbekæmpelse og  

 til at arbejde for, at en verdenskonvention om dopingbekæmpelse kan træde i  

 kraft inden de olympiske vinterlege i 2006.
 Den danske kulturminister har siden 2002 beklædt  

 tillidsposten som de europæiske regeringers  

 repræsentant i WADA  

 s  

 Executive Committee, der fastlægger de overordnede retningslinjer for  

 WADAs  

 virksomhed.
Internationalt samarbejde i øvrigt I UNESCO-samarbejdet er verdens regeringer langt fremme med  

 udkastet til en konvention, som vil forpligte den enkelte regering til at  

 føre  

 en dopingbekæmpelsespolitik, der lever op til fælles fastsatte minimumskrav.  

 Efter planen skal konventionen være klar til vedtagelse på UNESCOs  

 generalforsamling i efteråret 2005, således at den kan sættes i kraft inden  

 Vinter-OL i Torino i 2006.
Danmark deltager sammen med de øvrige nordiske lande,  

 Australien, Canada, Holland, New Zealand og Storbritannien i International  

 Anti  

 Doping Arrangement  IADA  som udgør et standardsættende  

 samarbejde til  

 sikring af, at dopingkontrollen foregår på det højest opnåelige  

 kvalitetsniveau.
IADA har f.eks. ydet eksperthjælp i forbindelse med  

 udarbejdelsen af World Anti Doping Code.
Internationalt samarbejde er en fundamental forudsætning  

 for bekæmpelse af doping.
For at understøtte Danmarks fortsatte deltagelse i  

 de  

 vigtige internationale bestræbelser på at bekæmpe doping, og for at berede  

 vejen til en tilslutning til en kommende verdenskonvention om  

 dopingbekæmpelse,  

 er det internationale samarbejde forankret i lovforslaget.
Statens hidtidige varetagelse af ansvaret for  

 bekæmpelse af doping i idrætten i øvrigt Der findes talrige eksempler på, at idrættens egne  

 organisationer med et stigende engagement igennem årtier selv har forsøgt at  

 komme dopingmisbruget til livs.
Såvel dopingsyndere som deres bagmænd har  

 imidlertid  

 løbende fundet på nye og stadig mere avancerede metoder til at omgå reglerne.  

 Sammen med de store dopingskandaler i cykelsporten i slutningen af  

 90erne har  

 det gjort, at behovet for et stærkere samarbejde mellem offentlige  

 myndigheder  

 og idrættens organisationer er blevet stadigt tydeligere.
Oprettelsen af WADA i 1999 var resultatet af dette ønske om  

 tættere samarbejde.
I WADA søger verdens regeringer og Den Internationale  

 Olympiske Komite på lige fod og med ligeværdig repræsentation at forfølge  

 doping i idrætten på alle relevante fronter gennem dopingkontrol, -oplysning  

 og  

 -forskning.
I Danmark blev den nationale dopingbekæmpelsesorganisation  

 Anti Doping Danmark oprettet i 2000, bl.a. med de formål at opstille rammer for  

 en effektiv dopingkontrol i forskellige idrætsmiljøer, styrke de  

 grundlæggende værdier i både eliteidrætten og den brede, folkelige idræt, stå for  

 holdningsbearbejdning og forskning, og placere Danmark som  

 et af foregangslandene i den internationale dopingbekæmpelse.
 Organisation blev oprettet som et 3-årigt forsøg i et  

 samarbejde mellem regeringen, idrættens 3 tipstilskudsberettigede  

 hovedorganisationer  

 (Danmarks Idræts-Forbund, Dansk Firmaidrætsforbund og Danske Gymnastik- og  

 Idrætsforeninger) og Team Danmark med udgangspunkt i anbefalingerne i  

 regeringens Hvidbog om doping i Danmark.
I forsøgsperioden har Anti Doping Danmark gennemført en  

 lang række banebrydende aktiviteter til gavn for bekæmpelsen af doping i  

 Danmark.
Markante eksempler er:
opbygningen af et  

 dopingkontrolsystem, der som et af de første på verdensplan opfylder de  

 højeste  

 standardiseringsnormer, oprettelsen og  

 driften af den flittigt benyttede informationsportal  

  

 www.doping.dk  

  

 og indgåelse af  

 aftaler om dopingkontrol med bl.a. private fitnesscentre og den  

 professionelle  

 boksning.
 Herudover har organisationen i væsentligt omfang gennem  

 fremlæggelse af forskningsresultater og indlæg i den internationale  

 idrætspolitiske debat bidraget til at skaffe Danmark en fremtrædende plads i  

 det internationale dopingbekæmpelsessamarbejde.
Anti Doping Danmarks virksomhed for perioden 20002003 blev  

 i maj 2003 evalueret af Sociologisk Institut ved Købehavns Universitet.
Denne  

 eksterne evaluering blev i juni 2003 fulgt op af en intern evaluering  

 udarbejdet af Anti Doping Danmarks to udvalg.
Begge evalueringer er  

 publiceret  

 på Anti Doping Danmarks hjemmeside, www.doping.dk.
Behovet for lovgivning Mellem idrættens organisationer og regeringen er der  

 enighed om, at kampen mod doping skal føres konsekvent og uden tolerance.
Med  

 loven om forbud mod visse dopingmidler og engagementet i Anti Doping Danmark  

 og  

 WADA har staten i et frugtbart samarbejde med idrættens organisationer på  

 dette  

 område gjort store fremskridt.
Fra såvel idræts- som regeringssiden erkendes  

 det, at dopingproblemet er så sammensat og omfattende, at den offentlige  

 sektor  

 må være forberedt på også i en lang periode fremover at skulle medvirke til  

 bekæmpelsen af doping.
I evalueringen af Anti Doping Danmark foreslås det  

 entydigt, at statens engagement i dopingproblemet bør være reguleret i en  

 egentlig lov svarende til den udvikling, man ser i en række af de øvrige  

 lande,  

 som markerer sig stærkt i det internationale dopingbekæmpelsessamarbejde.
I  

 en  

 fælles erkendelse af, at doping er et af de alvorligste problemer, også  

 idrætten i Danmark står over for, er der således enighed mellem  

 idrætsorganisationerne  

 og regeringen om, at rammerne for bekæmpelsen er så vigtige, at de må  

 forankres  

 i en lov.
 Som en frivillig overgangsordning, der skal gælde indtil et  

 permanent retsgrundlag er etableret, er det mellem regeringen og de  

 tipstilskudsberettigede idrætsorganisationer samt Team Danmark aftalt, at  

 Anti  

 Doping Danmark videreføres med en ændret opbygning svarende til den  

 organisationsstruktur, der lægges op til i dette lovforslag.
3. Lovforslagets indhold I det foreliggende lovforslag defineres doping og rammerne  

 for statens og idrætsorganisationernes samarbejdsmæssige og økonomiske  

 engagement i bekæmpelsen af doping i idrætten og i andre relevante miljøer.
Anti Doping Danmarks virksomhed har i forsøgsperioden været  

 udøvet af to udvalg med forskellig sammensætning, henholdsvis  

 Oplysningsudvalget og Kontroludvalget, med hvert sit sekretariat  men  

 med  

 fælles formand.
Den foreslås videreført i et enstrenget system.
Erfaringerne  

 fra forsøgsperioden har vist, at opdelingen i et tostrenget system var  

 uhensigtsmæssig for koordinationen af Anti Doping Danmarks daglige  

 virksomhed,  

 ligesom adskillelsen, der for de to sekretariaters vedkommende også var  

 geografisk,  

 gjorde det vanskeligt for brugerne at opfatte Anti Doping Danmark som en  

 helhed.
Anti Doping Danmarks virksomhedsområder, dopingkontrol,  

 oplysning, forskning, internationalt samarbejde og rådgivning, påregnes som  

 hidtil drevet af en kreds af faste medarbejdere med et højt kvalifikations-  

 og  

 erfaringsgrundlag inden for de videnskabelige fagområder, som er særlig  

 relevante for dopingbekæmpelsen.
Ud over den faste medarbejderstab er der  

 tilknyttet et korps af honorarlønnede dopingkontrollanter, ligesom der i  

 lighed  

 med praksis fra forsøgsperioden vil være mulighed for at tilknytte  

 midlertidige  

 forskningsmedarbejdere med henblik på gennemførelse af konkrete forsknings-  

 og  

 udviklingsopgaver.
 For at håndhæve en konsekvent dopingpolitik foreslås det,  

 at offentlige tilskud til såvel Team Danmark og de tipstilskudsberettigede  

 idrætsorganisationer som til de lokale idrætsforeninger gøres betinget af, at  

 organisationerne følger de af kulturministeren fastsatte nærmere regler om  

 pligt til at til at indføre og håndhæve bestemmelser om dopingkontrol og  

 -sanktioner.  

 Dermed vil Danmark leve op til de internationale forpligtelser i henhold til  

 Europarådets Anti Doping Konvention og The Copenhagen Declaration on Anti  

 Doping in Sport.
 For også at forebygge og bekæmpe doping i de relevante  

 miljøer, hvor der dyrkes idræt og andre fitness- og motionsaktiviteter uden  

 for  

 de offentligt støttede idrætsorganisationer, pålægger lovforslaget Anti  

 Doping  

 Danmark fortsat at tilskynde bl.a. ejere af relevante virksomheder til  

 frivilligt  

 at underkaste virksomhedens kunder dopingkontrol og sanktionering for  

 anvendelse af doping gennem en samarbejdsaftale med Anti Doping Danmark.
 Endelig lægger forslaget op til, at relevante offentlige  

 institutioner, som tilbyder idræts- eller idrætslignende aktiviteter,  

 arrangører  

 af offentlige idrætskonkurrencer og sammenslutninger af idrætsudøvere uden  

 tilknytning  

 til de tipstilskudsberettige idrætsorganisationer ligeledes skal tilskyndes  

 til  

 at indgå samarbejdsaftaler med Anti Doping Danmark.
4. Lovforslagets økonomiske konsekvenser Lovforslaget medfører en stigning i Kulturministeriets  

 bidrag til Anti Doping Danmark fra ca. 3 mio. kr. årligt til 4 mio. kr.  

 Kulturministeriet vurderer, at lovforslaget  ud over den nævnte 1 mio.  

 kr.  

 ekstra til Anti Doping Danmark finansieret af Kulturministeriets andel af  

 tips-  

 og lottomidlerne til kulturelle formål  ikke vil give anledning til  

 merudgifter for stat, amter og kommuner.
Eventuelle offentlige merudgifter  

 finansieres inden for Kulturministeriets eksisterende økonomiske ramme.
Kulturministeriet har i forsøgsperioden bidraget med i alt  

 ca. 3 mio. kr. pr. år til Anti Doping Danmarks virksomhed fordelt med 2 mio.  

 kr. til kontroldelen og med ca. 1. mio. kr. til oplysningsdelens  

 sekretariatsudgifter  

 og selvstændigt iværksatte udviklingsopgaver.
Team Danmark og de tre  

 tipstilskudsberettigede idrætsorganisationer har tilsammen bidraget med 6,5  

 mio. kr. fordelt med 5,1 mio. kr. til kontroldelen og 1,4 mio. kr. til  

 oplysningsdelen.
Endelig har Indenrigs- og Sundhedsministeriet bidraget med  

 et  

 årligt tilskud på 600.000 kr. til oplysningsdelen.
Anti Doping Danmark har  

 således kunnet disponere over i alt ca. 10,1 mio. kr. pr. år, hvortil kommer  

 opkrævning af brugerbetaling for udført dopingkontrol på ca. 560.000 kr. pr.  

 år.
Statslige institutioner, som vælger at indgå en aftale om  

 dopingkontrol med Anti Doping Danmark, må påregne at skulle betale gebyr til  

 Anti Doping Danmark for udførelse af kontrollen.
I samarbejdsaftalen  

 specificeres  

 omfanget af dopingkontrollen.
Et eksempel på, hvordan en sådan aftale vil  

 kunne  

 se ud, findes i den aftale, Anti Doping Danmark under forsøgsperioden har  

 indgået med Kriminalforsorgen.
Denne aftale indebærer et antal uanmeldte  

 kontrolbesøg pr. år, hvor der indsamles prøver.
I 2003 var der f.eks. indgået  

 en kontrakt med Sønder Omme Statsfængsel.
Denne kontrakt udløste en samlet  

 betaling på 35.200 kr.
I den udstrækning, kommuner driver eller yder tilskud til  

 institutioner, som vælger at indgå en dopingbekæmpelsesaftale med Anti Doping  

 Danmark, må kommunerne forvente en merudgift til dopingkontrol.
Det skal  

 bemærkes, at det under Anti Doping Danmarks forsøgsperiode ikke har været  

 aktuelt at pege på institutioner i kommunalt regi, som repræsenterer et  

 potentielt miljø for anvendelse af doping.
Samlet set må lovforslagets  

 økonomiske konsekvenser for kommuner derfor skønnes at blive yderst beskedne.
5. Lovforslagets administrative konsekvenser Lovforslaget forventes ikke at have administrative  

 konsekvenser for hverken stat, amter eller kommuner.
6. Lovforslagets konsekvenser for erhvervslivet Lovforslaget vurderes ud fra en samlet betragtning ikke at  

 få negative økonomiske konsekvenser for erhvervslivet.
Forslaget skønnes  

 derimod at kunne bidrage til en bedre markedsføring af f.eks. fitnesscentre,  

 som samarbejder med Anti Doping Danmark om dopingbekæmpelse.
 Arrangører af offentligt tilgængelige idrætskonkurrencer,  

 hvortil der kræves polititilladelse, uden tilknytning til idrættens  

 tipstilskudsberettigede  

 organisationer må påregne at skulle udrede gebyr til Anti Doping Danmarks  

 dopingkontrol, når der vælges at indgå samarbejdsaftaler med Anti Doping  

 Danmark.
 Forslaget vurderes ikke at have administrative konsekvenser  

 for erhvervslivet.
7. Lovforslagets miljømæssige konsekvenser Lovforslaget forventes ikke at få miljømæssige  

 konsekvenser.
8. Lovforslagets administrative konsekvenser for  

 borgerne Lovforslaget forventes ikke at få direkte administrative  

 konsekvenser for borgerne.
Borgere, som dyrker idræt i offentligt støttede  

 foreninger, samt brugere af fitnesscentre og institutioner, der har indgået  

 aftale om dopingbekæmpelse med Anti Doping Danmark, vil kunne opleve  

 dopingkontrol og på denne måde blive berørt af lovforslaget.
9. Forholdet til EU-retten Lovforslaget indeholder ikke EU-retlige aspekter.
Fordeling  

 af midler til konkrete formål skal ske i overensstemmelse med EU-rettens  

 regler, herunder navnlig EF-traktatens regler om statsstøtte efter artikel  

 87,  

 88 og 89.
10. Høring over lovforslaget Udkastet til dette lovforslag er sendt til høring hos Team  

 Danmark, Danmarks Idræts-Forbund, Danske Gymnastik- og Idrætsforeninger,  

 Dansk  

 Firmaidrætsforbund, Danmarks Idræts-Forbunds Aktivkomité, Danske  

 Elitesportsudøveres Forening, Dansk Professionelt Bokse Forbund,  

 virksomhederne  

 Fitness.dk, Fin Form og Sats, Dansk Bodybuilding og Fitness Forbund,  

 Rigsrevisionen,  

 Amtsrådsforeningen, Kommunernes Landsforening, Københavns Kommune,  

 Frederiksberg Kommune, Børne- og Kulturchefforeningen, Kulturministeriets  

 Udvalg for Idrætsforskning, Anti Doping Danmark, Dansk Idrætsmedicinsk  

 Selskab,  

 Institut for Idræt (Københavns Universitet), Institut for Idræt (Aarhus  

 Universitet), Institut for Idræt (Syddansk Universitet i Odense) og Lokale-  

 og  

 Anlægsfonden.
11. Samlet vurdering af konsekvenser af lovforslag Positive konsekvenser Negative konsekvenser Økonomiske konsekvenser for stat, kommuner og  

 amtskommuner Ingen Eventuelle gebyrforpligtelser som led i frivillig aftale  

 om dopingkontrol Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Bedre markedsføringsmuligheder for virksomheder, som kan  

 tilbyde aktiviteter i et dopingfrit miljø Eventuelle gebyrforpligtelser som led i frivillig aftale  

 om dopingkontrol Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Dopingkontrol vil kunne forekomme i f.eks. idrætsforeninger,  

 fitnesscentre og offentlige institutioner Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Det foreslås, at kulturministeren bemyndiges til løbende i  

 bekendtgørelsesform at fastsætte nærmere regler, som afgrænser de  

 præstationsfremmende stoffer og metoder, som loven har til formål at hindre.  

 Det forudsættes, at afgræsningen tager udgangspunkt i listen over forbudte  

 stoffer og metoder, som mindst én gang årligt udsendes af WADA i henhold  

 World  

 Anti Doping Code.
Til § 2 Ved lovforslaget er det hensigten at permanentgøre det  

 nationale dopingbekæmpelsesagentur, Anti Doping Danmark, som blev oprettet  

 som  

 en forsøgsordning i 2000, med et fortsat ansvar for bekæmpelse af doping i  

 idrætten.
Det foreslås, at Anti Doping Danmark tillægges status som  

 offentlig selvejende institution.
Dette ønske fremsættes i lyset af, at  

 Kulturministeriet og Team Danmark til sammen dækker ca. 65 % af Anti Doping  

 Danmarks tilskudsindtægter.
Hertil kommer behovet for et samfundsmæssigt  

 engagement i dopingbekæmpelsen og hensynet til retssikkerheden for de af  

 dopingkontrollen omfattede idrætsudøvere.
Det indebærer, at Anti Doping  

 Danmark  

 bliver en del af den offentlige forvaltning og dermed omfattet af  

 offentlighedsloven og forvaltningsloven.
Anti Doping Danmark vil ligeledes  

 være  

 en offentlig myndighed i ligestillingslovens forstand.
Til § 3 Anti Doping Danmarks opgaver er som i forsøgsperioden  

 formuleret i et samarbejde mellem regeringen og idrætsorganisationerne ud fra  

 en målsætning om at styrke idrættens grundlæggende værdier og sikre  

 idrætsudøvernes  

 helbred gennem holdningsbearbejdning, effektiv dopingkontrol, forskning og  

 rådgivning.
Til nr. 1 I 2003 blev der gennemført 1936 dopingkontroller.
For  

 hovedpartens vedkommende drejer det sig om afgivelse af urinprøver og i  

 mindre  

 omfang om udtagelse af blodprøver.
Til nr. 2 Anti Doping Danmarks hidtidige oplysningsvirksomhed vil  

 blive videreført og omfatter bl.a. skriftligt undervisningsmateriale afstemt  

 til relevante undervisningsniveauer.
Herudover iværksætter Anti Doping  

 Danmark  

 særlige tiltag, der øger oplysning om bekæmpelse af doping i bred forstand  

 f.eks. via hjemmesiden www.doping.dk og foredragsvirksomhed.
Erfaringerne fra driften af de af WADA godkendte  

 laboratorier viser, at der kræves omkring 10.000 årlige dopinganalyser   

 eller  

 ca. 4 gange det antal analyser som Anti Doping Danmark årligt rekvirerer  

  for  

 at drive et økonomisk rentabelt og kvalitetsmæssigt pålideligt  

 dopinglaboratorium.
Derfor valgte Anti Doping Danmark i 2001  frem for  

 selv at  

 drive et laboratorium  at indgå en samarbejdsaftale med  

 Hormonlaboratoriet på  

 Aker Sygehus i Oslo, der opfylder de strengeste standardkrav på området.
Det  

 forudsættes, at Anti Doping Danmark fortsætter samarbejdet med akkrediterede  

 dopinglaboratorier.
Til nr. 3 Med lovforslaget får Anti Doping Danmark udvidet sit  

 opgavefelt til også at omfatte forsknings- og udviklingsvirksomhed vedrørende  

 bekæmpelse af doping.
Det forudsættes, at forskningsresultater, som helt  

 eller  

 delvist finansieres af Anti Doping Danmark, underkastes en videnskabelig  

 bedømmelse og gøres offentligt tilgængelige.
Anti Doping Danmark har i forsøgsperioden foreslået en  

 række udviklingsprojekter, som har modtaget støtte fra Kulturministeriets  

 Udvalg for Idrætsforskning.
Herudover har Anti Doping Danmark medvirket i  

 flere  

 internationale forskningsprojekter.
Denne indsats har bragt vigtig  

 information  

 til Anti Doping Danmarks virksomhed.
 I overensstemmelse med anbefalingerne i evalueringen af  

 Anti Doping Danmark er der mellem regeringen og de tipstilskudsberettigede  

 idrætsorganisationer opnået enighed om, at forskningsforpligtelsen skal  

 overføres  

 fra Kulturministeriets Udvalg for Idrætsforskning til Anti Doping Danmark.  

 Anti  

 Doping Danmark får hermed en forskningsforpligtigelse, og Kulturministeriets  

 Udvalg for Idrætsforskning vil herefter fremover have ret  men ikke  

 længere  

 pligt  til at støtte dopingforskning.
Til nr. 4 Anti Doping Danmark deltager selvstændigt i det  

 internationale samarbejde om dopingbekæmpelse og understøtter herudover såvel  

 det offentliges som idrætsorganisationers individuelle og koordinerede  

 internationale engagement på området.
Til nr. 5 Anti Doping Danmark har i løbet af forsøgsperioden  

 oparbejdet en betydelig kompetence omkring stort set alle kendte  

 problemstillinger  

 i tilknytning til bekæmpelse af doping.
I praksis har Anti Doping Danmark  

 således i vidt omfang ydet højt kvalificeret rådgivningsbistand til  

 Kulturministeriet i såvel konkrete dopingpolitiske spørgsmål som i  

 forberedelsen af Danmarks formelle bidrag til det internationale  

 regeringssamarbejde  

 om dopingbekæmpelse.
Herudover har Anti Doping Danmark ydet  

 rådgivningsbistand  

 til Politiet, Toldvæsnet og Kriminalforsorgen.
Denne rådgivningsopgave  

 foreslås  

 nu tillagt Anti Doping Danmarks øvrige obligatoriske opgaver.
Til § 4 Til stk. 1 I forsøgsperioden har Anti Doping Danmarks to styrende  

 udvalg tilsammen været sammensat af 13 medlemmer, hvoraf de 5 har været  

 ministerudpegede, de 6 udpeget af Team Danmark og de tre  

 tipstilskudsberettigede  

 idrætsorganisationer, 1 udpeget af Træner-aktiv gruppen og 1 udpeget af  

 Danmarks  

 Idræts- Forbunds Aktivkomité. Denne fordeling mellem regerings- og  

 idrætssiden  

 er videreført i overgangsperioden og forslaget om oprettelse af en samlet  

 bestyrelse for Anti Doping Danmark på i alt 10 medlemmer, idet man dog har  

 fundet det hensigtsmæssigt, at idrættens repræsentanter i bestyrelsen  

 fremover  

 alene udpeges af Team Danmark og de tre tipstilskudsberettigede  

 idrætsorganisationer.
Det foreslås således, at kulturministeren udpeger 4  

 medlemmer,  

 Team Danmark 2 medlemmer, Danmarks Idræts-Forbund 2 medlemmer, Dansk  

 Firmaidrætsforbund  

 1 medlem og Danske Gymnastik- og Idrætsforeninger 1 medlem.
 De ministerudpegede medlemmer af bestyrelsen påregnes  

 honoreret for deres arbejdsmæssige indsats for Anti Doping Danmark i lighed  

 med, hvad der har været gældende i forsøgsperioden.
Til stk. 2 Beskikkelsesperioden for bestyrelsesmedlemmer er 4 år.  

 Genvalg af et bestyrelsesmedlem kan finde sted, men et bestyrelsesmedlem kan  

 maksimalt være medlem i 8 år.
Udtræder et medlem i beskikkelsesperioden,  

 beskikkes et nyt medlem for den resterende del af perioden.
Til stk. 3 Under hensyn til det samfundsmæssige engagement i Anti  

 Doping Danmarks virksomhed udpeges bestyrelsens formand blandt de  

 ministerudpegede bestyrelsesmedlemmer.
Til § 5 I lighed med, hvad der har været gældende i  

 forsøgsperioden, fastsætter Anti Doping Danmark selv sin forretningsorden.  

 Forretningsordenen  

 forudsættes at anvise de detaljerede praktiske fremgangsmåder for  

 bestyrelsens  

 arbejde inden for rammer af de i § 7, stk. 1, nævnte vedtægter.
På  

 baggrund  

 af det lige antal bestyrelsesmedlemmer foreslås det i loven præciseret, at  

 formandens  

 stemme er afgørende ved stemmelighed.
Til § 6 For at sikre den bedst mulige koordination af Anti Doping  

 Danmarks virksomhed, og at Anti Doping Danmark fremstår som en samlet og  

 enstrenget organisation, foreslås det fastlagt i loven, at Anti Doping  

 Danmark  

 skal have en samlet ledelse.
 Anti Doping Danmarks bestyrelse ansætter den øverste  

 daglige ledelse for Anti Doping Danmark.
Til § 7 Til stk. 1 Kulturministeren skal godkende Anti Doping Danmarks  

 vedtægter, herunder bestemmelser om bestyrelsens forhold.
Der indgås en resultatkontrakt mellem Anti Doping Danmark  

 og Kulturministeriet.
Resultatkontrakten tjener til at sikre en  

 tilbagevendende  

 dialog mellem parterne på grundlag af en fælles forståelse af Anti Doping  

 Danmarks målsætninger og strategi.
Kontrakten kan indeholde Anti Doping  

 Danmarks mission, vision og strategi og skal på grundlag heraf fastlægge  

 strategiske indsatsområder og konkrete resultatmål for kontraktperioden.
Til stk. 2 Med hjemmel i denne bestemmelse vil kulturministeren kunne  

 udstede en bekendtgørelse om regnskab og revision for Anti Doping Danmark.
Til stk. 3 Bestemmelsen er indsat for at opnå hjemmel til, at  

 Kulturministeriet  til brug for Rigsrevisionen  kan indhente  

 yderligere  

 materiale til brug for en nøjere regnskabsgennemgang.
 Til stk. 4.
 For at sikre institutionen en hensigtsmæssig likviditet  

 foreslås det, at tilskudsudbetalingen til Anti Doping Danmark skal kunne ske  

 forskudsmæssigt.
 Til stk. 5.
 For at kunne imødegå, at Anti Doping Danmark drives på en  

 måde, som er i strid med forudsætningerne for ydelse af tilskud, foreslås  

 det,  

 at der skabes hjemmel til dels at lade tilskud til institutionen bortfalde,  

 dels at kræve tilskud tilbagebetalt.
Til § 8 Til stk. 1 Regeringens væsentligste reguleringsmekanisme i  

 dopingbekæmpelsen er muligheden for at tilbageholde offentlige tilskud til  

 såvel idrætsorganisationer som -foreninger, som måtte nægte eller vægre sig  

 ved  

 at samarbejde om bekæmpelsen af doping.
 Det foreslås derfor, at det fremover gøres til et lovfæstet  

 vilkår for ydelse af lovbestemte tilskud til idrætsorganisationerne og  

 -foreningerne, at disse indfører og til enhver tid håndhæver regler om  

 dopingbekæmpelse.
Det foreslås samtidig, at kulturministeren bemyndiges til  

 løbende i bekendtgørelsesform at fastsætte nærmere regler for minimumskrav  

 til  

 den dopingkontrol og de dopingsanktioner, som idrætsorganisationer og  

 -foreninger  

 bør indføre og håndhæve som vilkår for opnåelse af offentlige tilskud.
Det  

 forudsættes, at de af kulturministeren fastsatte regler til stadighed er i  

 overensstemmelse med de af de internationale idrætsorganisationer vedtagne  

 regler, således som de er formuleret i den gældende World Anti Doping Code,  

 vedtaget den 4. marts 2003, med senere ændringer.
Idrætsorganisationernes økonomi er i helt overvejende grad  

 baseret på tilskud i henhold til tips- og lottoloven.
For idrætsforeningernes  

 vedkommende er økonomien i vidt omfang baseret på kommunale tilskud.
Dette forslag er desuden en opfølgning af Copenhagen  

 Declaration on Anti Doping in Sport tiltrådt af Danmark den 5. marts 2003 og  

 den i World Anti Doping Code forudsatte opbakning fra regeringssiden Bestemmelsen vil ikke blot danne hjemmel for en  

 tilbageholdelse af de i tips- og lottoloven nævnte tilskud til Team Danmark  

 og  

 de tre tipstilskudsberettigede idrætsorganisationer, men vil desuden danne  

 hjemmel for tilbageholdelse af kommunale tilskud til lokale idrætsforeninger.
 Til stk. 2.
Med henblik på at sikre, at der vil være en hjemmel til at  

 lade tilskud bortfalde eller reducere i tilfælde af overtrædelse af reglerne  

 fastsat i medfør af lovgivningen, foreslås det som en generel bestemmelse, at  

 vedkommende minister skal fastsætte bestemmelser om, at der i tilfælde af  

 overtrædelse af reglerne kan ske bortfald eller reduktion af økonomiske  

 tilskud.
Sådanne sanktioner vil herefter i de enkelte tilfælde skulle  

 anvendes  

 i det omfang, det må anses for relevant og hensigtsmæssigt.
I det omfang, der fastsættes sådanne regler, følger det af  

 almindelige forvaltningsretlige principper, at sanktionen vil skulle stå i et  

 rimeligt forhold til karakteren og omfanget af den pågældende overtrædelse af  

 reglerne.
Det betyder, at myndigheden efter omstændighederne i første omgang  

 bør nøjes med at indskærpe reglerne over for den pågældende organisation mv.,  

 og at f.eks. valget mellem bortfald og reduktion af tilskud  og den  

 nærmere  

 størrelse af en eventuel tilskudsreduktion  må bero på en konkret  

 vurdering af  

 de nærmere omstændigheder.
Til § 9 Til stk. 1 Dopingproblemet, som oprindeligt blev konstateret inden for  

 eliteidrætten, har i dag spredt sig ikke blot til den øvrige del af idrætten,  

 men også til miljøer uden for idrætsorganisationerne, hvori der dyrkes eller  

 tilbydes idræt og hermed beslægtede fitness- og motionsaktiviteter.
Ofte  

 repræsenterer den form for doping, der praktiseres i miljøer uden for  

 idrætsbevægelsen, en langt højere helbredsmæssig risiko.
Hertil kommer, at en  

 meget væsentlig del af de dopingmidler, som importeres og omsættes illegalt,  

 efter alt at dømme afsættes i miljøerne omkring fitness- og motionscentre.  

 Herved bidrager disse miljøer til en spredning af dopingproblemet til den  

 organiserede idræt.
 Det foreslås, at Anti Doping Danmark får en lovfæstet pligt  

 til fortsat at søge indgået frivillige aftaler om bekæmpelse af doping med  

 relevante virksomheder, såvel offentlige som private institutioner,  

 arrangører  

 og sammenslutninger uden for idrætsorganisationerne, der potentielt danner  

 rammer for anvendelse af doping.
 De af aftalerne omfattede virksomheder får adgang til at  

 markedsføre sig som et dopingfrit miljø overvåget af Anti Doping Danmark.
Disse aftaler om dopingkontrol forudsætter, at  

 virksomhederne i kontrakter med medlemmerne har tilkendegivet, at  

 dopingkontrol  

 i form af urinprøver kan forekomme.
Endvidere forudsætter aftalerne, at det i  

 kontrakterne mellem virksomhederne og kunderne udtrykkeligt er fastsat,  

 hvilke  

 konsekvenser nægtelse af dopingtest eller positiv test vil få for kunden  

 (f.eks. at et medlem vil blive bortvist eller få karantæne fra virksomhedens  

 område).
Til nr. 1 Det foreslås, at Anti Doping Danmark forpligtes til at  

 inddrage fitness- og motionscenterbranchen samt relevante offentlige  

 institutioner i dopingbekæmpelsen.
I forsøgsperioden har Anti Doping Danmark indgået  

 samarbejdsaftaler med 32 af de i alt omkring 400 centre, om en såkaldt  

 grøn-bevis-ordning.
Aftalerne indebærer dels en lokal kampagne i  

 centeret mod  

 brugen af anabole steroider, dels en aftale, der sikrer uanmeldt  

 dopingkontrol  

 i centrene.
Der findes arrangører af idrætskonkurrencer og -stævner  

 uden tilknytning til de tipstilskudsberettigede idrætsorganisationer.
Denne  

 gruppe arrangører er også omfattet af dopingbekæmpelsesaftalerne.
 F.eks. har Dansk Bodybuilding og Fitness Forbund, som  

 arrangerer opvisninger og mesterskabsstævner uden at være tilknyttet de  

 tipstilskudsberettigede idrætsorganisationer, indgået aftale med Anti Doping  

 Danmark  

 om dopingkontrol.
 For at sikre en konsekvent inddragelse af den offentlige  

 side i samarbejdet om bekæmpelse af doping foreslås det, at Anti Doping  

 Danmark  

 ligeledes får pligt til at søge indgåelse af samarbejdsaftaler med så mange  

 relevante offentlige institutioner som muligt.
 En vurdering af, hvad der er relevante offentlige  

 institutioner, skal baseres på, om det med rimelig sandsynlighed vil kunne  

 forventes, at anvendelse af doping vil kunne forekomme i forbindelse med en  

 konkret idræts- og/eller motionsaktivitet.
 Omfanget af kontrollen vil skulle aftales mellem den  

 pågældende offentlige institution og Anti Doping Danmark.
 Eksempelvis har institutioner under Kriminalforsorgen i  

 forsøgsperioden indgået samarbejdsaftaler med Anti Doping Danmark om  

 bekæmpelse  

 af doping i tilknytning til idræts- og motionsaktiviteter i de pågældende  

 institutioner.
Til nr. 2 Dansk Professionelt Bokse Forbund er f.eks. ikke tilsluttet  

 de tipstilskudsberettigede idrætsorganisationer og vil derfor ikke være  

 omfattet af den foreslåede bestemmelse i § 8, stk. 2, der sikrer,  

 at  

 sådanne sammenslutninger af idrætsudøvere også vil kunne være dækket af en  

 dopingbekæmpelsesaftale med Anti Doping Danmark.
 Allerede under forsøgsperioden er der indgået aftale mellem  

 Dansk Professionelt Bokse Forbund og Anti Doping Danmark om dopingkontrol i  

 tilknytning til forbundets boksestævner.
Til stk. 2 De virksomheder, institutioner, arrangører og  

 sammenslutninger, som Anti Doping Danmark skal søge at inddrage i  

 dopingbekæmpelsen,  

 er ikke er direkte omfattet af de detaljerede retningslinjer for den  

 praktiske  

 bekæmpelse af doping, der fremgår af World Anti Doping Code.  

 Samarbejdsaftalerne med disse parter skal for så vidt angår definition af  

 doping, gennemførelse af dopingkontrol, rapporteringer, oplysning mv. følge  

 de  

 retningslinjer, der gælder for idrætsorganisationerne omfattet af § 8.
Til stk. 3 For at sikre, at de i aftalerne med Anti Doping Danmark  

 omfattede vilkår er i overensstemmelse med almindelige  

 retssikkerhedsprincipper,  

 foreslås det, at kulturministeren bemyndiges til i bekendtgørelsesform at  

 fastsætte nærmere regler for indholdet af disse aftaler.
Det forudsættes, at  

 der i aftalerne indgår bestemmelser, som afgrænser rammerne for økonomi,  

 antal  

 prøvetagninger og beføjelser i kontrolvirksomheden.
Aftalerne bør desuden  

 tilskynde til proportionalitetsafvejninger i de konkrete  

 sanktionsfastsættelser.
Til § 10 Til stk. 1 Som led i den eksisterende overgangsordning er der i  

 foråret 2004 opnået enighed mellem regeringen, Team Danmark og de 3  

 tipstilskudsberettigede idrætsorganisationer om følgende fordelingsnøgle for  

 økonomisk  

 bidrag til Anti Doping Danmark:
Kulturministeriet 4,0 mio.  

 (35,0 %) Team Danmark 3,4 mio.  

 (29,8 %) Danmarks Idræts-Forbund 2,3 mio.  

 (20,2 %) Danske Gymnastik- og Idrætsforeninger 1,3 mio.  

 (11,4 %) Dansk Firmaidrætsforbund 0,4 mio.  

 (3,5 %) I alt 11,4 mio.  

 (100 %) Denne relative bidragsfordeling afspejler partnerskabet  

 mellem regeringen og de tipstilskudsberettigede idrætsorganisationer og  

 understeger den fælles indsats mod doping.
 Indenrigs- og Sundhedsministeriet vil fortsat støtte Anti  

 Doping Danmarks aktiviteter i lyset af dopingproblemets sundhedsskadelige  

 aspekter, der ikke mindst gør sig gældende i miljøerne omkring fitness- og  

 motionscentrene  

 uden tilknytning til idrætsorganisationerne.
Endelig forventes det, at Anti Doping Danmarks samlede  

 gebyrindtægter, der svarer til de langsigtede gennemsnitsomkostninger, som et  

 minimum vil være i samme størrelsesorden som i forsøgsperioden, det vil sige  

 på  

 ca. 550.000 kr. årligt.
Målet er, at Anti Doping Danmark gradvist vil øge  

 antallet af frivillige samarbejdsaftaler med såvel offentlige som private  

 organisationer og virksomheder.
 Til stk. 2.
For at fastholde idrætsorganisationers økonomiske  

 engagement i bekæmpelsen af doping foreslås det, at statens tilskud til Anti  

 Doping Danmark gøres betinget af, at Team Danmark og de  

 tipstilskudsberettigede  

 idrætsorganisationer omfattet af § 8 i uformindsket omfang yder tilskud  

 til samme formål.
Kulturministeren vil søge beløbet fastsat gennem 4-årige  

 aftaler.
Til § 11 De takster og gebyrer, som Anti Doping Danmark opkræver hos  

 virksomheder og institutioner for gennemførelse af dopingkontrol og  

 rapporteringer mv., skal fastsættes således, at der opnås fuld dækning for de  

 langsigtede gennemsnitlige omkostninger, der er forbundet med det  

 gebyrbelagte  

 område, og i overensstemmelse med de regler og retningslinjer, som gælder for  

 gebyrfastsættelsen  

 i staten.
Til § 12 Det foreslås, at loven træder i kraft den 1. januar 2005.
Til § 13 Da lovgivning på dette område er et hjemmestyreanliggende  

 på Færøerne og i Grønland, foreslås det, at denne lov ikke skal gælde for  

 Færøerne og Grønland.
 Det kan dog oplyses, at både Færøernes Idræts-Forbund og  

 Grønlands Idræts-Forbund har indgået samarbejdsaftaler med Anti Doping  

 Danmark  

 om dopingbekæmpelse.
