For afgiftsåret 1987/88 blev der søgt om en supplerende basisandel på  

 grundlag af ombygning af kviestald til kopladser.
Desuden skulle der  

 foretages en række miljøinvesteringer såsom opførelse af ensilagesilo,  

 gylletank og møddingsplads.
Ansøgningen blev ikke imødekommet, og  

 departementet fastholdt afgørelsen, idet ændring af kviepladser til kopladser  

 ikke i sig selv medfører væsentligt øget kapacitet til kvægholdet, ligesom  

 der ikke foreligger mulighed for en øget tildeling som følge af investeringer  

 i inventar, foderopbevaring og miljøinvesteringer.
Endelig var der ikke  

 indgivet ansøgning på grundlag af en forbedringsplan.
 I skrivelse af 7. marts 1988 har Kvægbrugskontoret for Knud Erik  Sørensen  

 klaget over EF-direktoratets afgørelse om tildeling af supplerende basisandel  

 (afgiftsfri mælkeleverance) for afgiftsåret 1987/88 til  

 ejendommen Skivumvej 99, 9240 Nibe.
Det fremgår af sagen, at det er planlagt at ændre en del af kviestalden  

 til 8 kopladser.
Desuden skal der foretages en udskiftning af  

 rørmalkningsanlægget.
 Endvidere planlægges investeringer i ensilagesilo, gylletank og  

 møddingsplads.
Bedriftens tildelingsgrundlag er 299.730 kg mælk.
Der er søgt om et  

 forhøjet tildelingsgrundlag på 389.818 kg mælk på grundlag af et planlagt  

 antal årskøer i afgiftsåret 1987/88 på 58 samt en planlagt mælkeydelse på  

 6.721 kg pr. årsko.
 Ansøgningen om forhøjet tildelingsgrundlag er indsendt med henvisning til  

 forbedringsplan og miljøinvesteringer.
 Landbrugsministeriet finder ikke, at der er fremkommet oplysninger, der  

 kan begrunde en forhøjelse af tildelingsgrundlaget, idet ændring af 8  

 kviepladser til 8 kopladser ikke i sig selv har medført væsentlig øget  

 kapacitet til bedriftens kvæghold, ligesom der heller ikke foreligger  

 mulighed for tildeling af en forhøjet basisandel på grundlag af investeringer  

 i inventar, foderopbevaring samt miljøinvesteringer.
 Endelig er der efter det oplyste endnu ikke indgivet ansøgning om  

 forbedringsstøtte.
 På denne baggrund fastholder Landbrugsministeriet afgørelsen.
P.
M.
V.
 e.b.
