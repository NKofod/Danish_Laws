Nr BTL 179 Betænkning over Forslag til lov om ændring af lov om boliger for ældre og  

 personer med handicap   

 Nr L 179 1992-93, 1. samling Afgivet af Boligudvalget Afgivet: 19930325 Udvalget har behandlet lovforslaget i nogle møder og har herunder stillet et spørgsmål til boligministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det stillede ændringsforslag.
Ændringsforslag Til § 1Af et mindretal (FP):
 1) Før nr. 1 indsættes som nyt nummer:
»01. I § 16, stk. 3, udgår ordene »kan i stedet  

 for at yde et lån efter § 47, stk. 3, i lov om individuel boligstøtte«,  

 og i stedet indsættes: »skal«.' Bemærkninger Til nr. 1 Forslagsstillerne ønsker, at kommunerne ikke blot får mulighed  

 for at yde et beløb til dækning af indskuddet, men at kommunerne forpligtes  

 til at yde et sådant beløb.
Baadsgaard (S) fmd.
Søren Hansen (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Svend Aage Jensen (CD) Ole Bernt Henriksen (KF) Aagaard  

 (KF) John Vinther (KF) Mejdahl (V) Bodil Thrane (V) Kirsten Jacobsen (FP)  

 nfmd.
Jørgen Estrup (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til boligministeren, som denne har besvaret skriftligt.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af Venstres  

 medlemmer) lovforslaget til vedtagelse med det stillede  

 ændringsforslag.
 Et mindretal inden for flertallet (Fremskridtspartiets medlem af udvalget)  

 er meget tilfreds med, at det endelig er lykkedes at overbevise regeringen om  

 det urimelige i, at kommuner, der ombygger plejehjem til ældreboliger og  

 dermed gør plejehjemsbeboere til lejere, samtidig påfører beboerne en  

 ekstraudgift på 10-15.000 kr. til indskud i den bolig, de altid har beboet.
 Et mindretal (Venstres medlemmer af udvalget) indstiller  

 lovforslaget til vedtagelse uændret .
 ÆndringsforslagAf boligministeren , tiltrådt af et flertal  

 (udvalget med undtagelse af V):
 Til § 1 1) Før nr. 1 indsættes som nye numre:
 »01. § 16, stk. 3, affattes således:
»Stk. 3. Kommunen kan i stedet for at yde et lån efter § 54,  

 stk. 3, i lov om individuel boligstøtte yde et beløb til dækning af det i  

 stk. 1, 1. pkt., nævnte indskud, når en lejer i en udlejningsejendom, der  

 ombygges til ældrebolig, i forvejen bebor den ombyggede lejlighed.« 02. I § 16 indsættes efter stk. 3 som nyt stykke:
»Stk. 4. Kommunen skal yde et beløb til dækning af det i stk.  

 1, 1. pkt., nævnte indskud til beboere på plejehjem eller i beskyttet bolig,  

 der ombygges til ældrebolig, når disse genhuses i ældreboliger eller  

 ældreegnede almennyttige boliger.« 03. I § 16, stk. 4, der bliver stk. 5, ændres »stk.  

 3,» til: »stk. 3 og 4,», og i § 16, stk. 5, der bliver  

 stk. 6, ændres »stk. 3-4« til: »stk. 3-5«.' Bemærkninger Til nr. 1 Det foreslås, at ældre og handicappede, der som følge af en  

 ombygning af det plejehjem eller den beskyttede bolig, de bor i, flytter til  

 en ældrebolig eller en ældreegnet almennyttig bolig, altid skal have krav på,  

 at kommunen som udlæg over for udlejer stiller det nødvendige beløb til  

 indskuddet i den nye bolig til rådighed.
Indskuddet er således alene en sag mellem kommune og udlejer og involverer  

 hverken lejer eller dennes eventuelle bo.
Udlægget eller den resterende del  

 heraf kan således efter ændringsforslaget ikke tilfalde boet.
