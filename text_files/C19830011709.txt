 I henhold til § 8, stk. 3, i lov om arbejdsformidling og  

 arbejdsløshedsforsikring m.v. (arbejdsløshedsloven) fastsættes:
 1. For at styrke og aktivisere arbejdsformidlingen og  

 arbejdsmarkedspolitikken inden for de respektive amtskommuners geografiske  

 områder og for Københavnsområdet er der nedsat 14 arbejdsmarkedsnævn.
De almindelige regler i dette cirkulære om nævnenes virksomhed suppleres  

 af de specielle regler, der er eller bliver fastsat om arbejdsmarkedsnævnenes  

 virksomhed på særlige områder, f.eks. budgettering, varsling i forbindelse  

 med afskedigelser af større omfang, anvendelse af beskæftigelsesmidler,  

 jobskabelsesaktiviteter og arbejdstilbud til langtidsledige, medvirken i  

 egnsudviklingsprojekter og offentlige investeringer m.v.
Reglerne tilsigter i  

 øvrigt ikke at være udtømmende, men at angive en ramme for en virksomhed, der  

 efter sin natur er afhængig af varierende forhold på arbejdsmarkedet.
I.
Arbejdsmarkedsnævnets opgaver og virkemidler 2. Nævnet er et forum for drøftelse og gensidig  

 orientering om forhold af betydning for områdets beskæftigelsessituation og  

 udviklingstendenser.
 Nævnet skal gennem sådanne drøftelser på grundlag af oplæg fra  

 sekretariatet eller det enkelte medlem følge det lokale arbejdsmarked og  

 vurdere udviklingstendenserne; nævnet skal overveje og beslutte de lokale  

 foranstaltninger, hvortil kompetence er henlagt til nævnet; men nævnet skal  

 herudover vurdere og træffe beslutninger om at fremlægge forslag til andre  

 lokale eller til centrale organer vedrørende mere omfattende foranstaltninger  

 end dem, der direkte er henlagt til nævnet.
 3. Nævnet skal udfolde bestræbelseer for at opnå og  

 opretholde balance inden for sit område mellem udbud og efterspørgsel af  

 arbejdskraft, dog under hensyntagen til ønskeligheden af mulighederne for  

 overflytning af virksomheder eller arbejdskraft til eller fra andre dele af  

 lande.
 4. Nævnet skal medvirke aktivt til, at der mellem  

 arbejdsformidlingen og erhvervsvirksomhederne samt disses organisationer  

 videreføres et samarbejde og gensidigt tillidsforhold, ligesom nævnet skal  

 medvirke til, at samarbejde mellem arbejdsformidlingen og  

 arbejdsløshedskasserne og fagforeningerne i det lokale område udbygges, jfr.  

 lovens § 10 og § 24.
 Udover de i henhold til loven fastsætte regler skal nævnet på et så  

 tidligt tidspunkt som muligt søge at få oplysning fra erhvervsvirksomhederne  

 om forestående større personaleindskrænkninger og- udvidelser, jfr. lovens §  

 19 a.
 5. Nævnet skal udøve sin virksomhed enten ved på eget  

 initiativ af fremsætte forslag eller gennem koordinering af den indsats, der  

 gøres af arbejdsformidlingen og lokale og regionale myndigheder, udvalg  

 o.lign. af betydning for arbejdsmarkedet i området, såsom udvalg, der  

 beskæftiger sig med skoleundervisning, ungdomsskoleundervisning,  

 erhvervsuddannelser, revalidering, planlægning af større bygge- og  

 anlægsarbejder, udvalg for erhvervsudvikling o.lign.
 Nævnet bør drage omsorg for snæver kontakt til områdets enkelte kommuner  

 med henblik på samarbejde mellem arbejdsformidlingen og de kommunale  

 myndigheder.
 Nævnet kan oprette lokale kontaktgrupper med repræsentanter for  

 arbejdsmarkedets parter, erhvervsgrupper, lokale myndigheder etc.
 Sådanne kontaktgruppers arbejdsopgaver må aftales nærmere i forbindelse  

 med deres nedsættelse og anfægter ikke nævnets kompetence og koordinerende  

 virksomhed for området som helhed.
 6. De grundlæggende retningslinier for  

 arbejdsformidlingens virke fastsættes af arbejdsministeriet og af  

 arbejdsdirektoratet under medvirken af landsarbejdsnævnet, medens  

 arbejdsmarkedsnævnet sammen med regionschefen fastlægger den lokale  

 arbejdsformidlings struktur og virkemidler.
 Fastlæggelse af arbejdsformidlingsvirksomhedens lokale, geografiske  

 struktur skal ske på baggrund af områdets geografiske og erhvervsmæssige  

 forhold.
 I det omfang, der opstår behov for oprettelse af andre  

 arbejdsformidlingskontorer end regionskontoret, træffer arbejdsministeren  

 bestemmelse herom efter indstilling fra arbejdsdirektøren, jfr. lovens § 5,  

 sstk. 2. Ved nedlæggelse eller oprettelse af afdelingskontorer, skal  

 spørgsmålet forelægges for arbejdsdirektoratet til godkendelse, jfr. lovens §  

 5, stk. 4.
7. Nævnet skal medvirke i arbejdsformidlingens  

 ledelse, navnlig i spørgsmål vedrørende opgavernes prioritering og  

 planlægning af arbejdsformidlingsvirksomheden.
Prioriteringen og  

 planlægningen sker først og fremmest gennem den styring, der finder udtryk i  

 arbejdsmarkedsnævnets budgetteringsvirksomhed, som lægger rammer for  

 anvendelsen af det personale og de økonomiske midler, der stilles til  

 rådighed for områdets arbejdsformidlingsvirksomhed.
Også ved den løbende  

 udnyttelse af disse rammer skal nævnet imidlertid inddrages, og chefen for  

 regionskontoret skal derfor forud for afgørelser og indstillinger af  

 væsentlig betydning for regionens arbejde forhandle disse med nævnet.
Den  

 løbende administration, herunder afgørelse af konkrete sager, varetages af  

 den enkelte arbejdsformidlingschef.
 8. Nævnet skal afgive indstilling til  

 arbejdsdirektøren om besættelse af stillinger som arbejdsformidlingschef for  

 det i henhold til lovens § 5, stk. 1, nævnte arbejdsformidlingskontor  

 (regionschefen) og andre arbejdsformidlingschefstillinger.
 Nævnet kan bemyndige et underudvalg til helt eller delvist at handle på  

 nævnets vegne i spørgsmål om besættelse af disse chefstillinger, jfr. punkt  

 14.
 I nævnets møder om indstilling af kandidater til posten som  

 arbejdsformidlingschef deltager alene nævnets stemmeberettigede medlemmer  

 eller stemmeberettigede suppleanter, jfr. punkt 12.
 Inden nævnet afgiver indstilling om besættelse af stillinger som  

 arbejdsformidlingschef, skal der finde en mundtlig forhandling sted med  

 arbejdsdirektøren eller dennes repræstentant.
 Arbejdsdirektøren eller dennes repræsentant kan overvære nævnets samtaler  

 med de enkelte ansøgere.
 Nævnet skal pege på 2 eller flere kandidater som egnet til stillingen.  

 Såfremt der er enighed i nævnet, kan nævnet angive, hvilken af kandidaterne  

 man indstiller til udnævnelse.
 Nævnet kan indstille, at stillingen bliver genopslået.
 Nævnet skal udtale sig forud for regionschefens indstilling til  

 arbejdsdirektøren om udnævnelsen af souschefen på regionskontoret og - efter  

 indstilling fra vedkommende arbejdsformidlingschef - souschefer ved andre  

 arbejdsformidlingskontorer.
 Hvad angår andre stillinger, der skal besættes af arbejdsdirektøren  

 (f.eks. afdelingsledere, AF-konsulenter og erhvervsvejledere) foretager  

 vedkommende arbejdsformidlingschef efter forhandling med chefen for  

 regionskontoret indstilling om sådanne stillingers besættelse.
 Nævnet bør efter omstændighederne medvirke til fastlæggelse af  

 personalepolitik af mere almen betydning, således at arbejdsformidlingen kan  

 løse sine opgaver i området.
 Nævnet skal respektere de almindelige regler for samarbejde mellem ledelse  

 og personale ved arbejdsformidlingskontorerne.
II.
Arbejdsmarkedsnævnets sammensætning og funktionsperiode 9. Arbejdsmarkedsnævnet består af en formand og 18  

 andre medlemmer.
Som repræsentanter for områdets lønmodtagerorganisationer udpeger  

 Landsorganisationen i Danmark 5 medlemmer og Funktionærernes og  

 Tjenestemændenes Fællesråd 1 medlem.
Som repræsentanter for områdets  

 arbejdsgiver- og erhvervsorganisationer udpeger Dansk Arbejdsgiverforening  

 efter forhandling med andre interesserede organisationer 6 medlemmer.
Udenfor  

 Københavnsområdet udpeger amtsrådet 3 medlemmer, og kommunalbestyrelserne  

 inden for amtet udpeger i fællesskab 3 medlemmer.
I Københavnsområdet udpeger  

 Københavns borgerrepræsentation og Københavns amtsråd hver 2 medlemmer,  

 medens Frederiksberg kommunalbestyrelse og Foreningen af Kommuner i  

 Københavns Amt hver udpeger 1 medlem.
Samtidig udpeges på tilsvarende måde  

 suppleanter for disse.
 Vedrørende udpegningen af medlemmerne henvises til lovens § 9, stk. 2, der  

 bl.a. giver udtryk for ønskeligheden af en bred erhvervsmæssig  

 repræsentation.
 Det forudsættes, at hele amtskommunens geografiske område i rimeligt  

 omfang er repræsenteret i nævnet.
 Borset fra formanden udpeges nævnets medlemmer og disses suppleanter for  

 en 4-årig periode, begyndende 1. februar umiddelbart efter de kommunale valg.  

 Samtidig med udpegning af formand udpeges en suppleant for denne.
De i henhold til lovens § 9, stk. 2, udpegede medlemmer udpeger formanden  

 og suppleanten for denne.
Såfremt der ved valg af formand opstår  

 stemmelighed, skal nævnssekretæren foranledige en fornyet afstemning,  

 eventuelt på et nyt møde.
Såfremt der påny opstår stemmelighed ved valget af  

 formand, foranlediger nævnssekretæren foretaget lodtrækning mellem  

 kandidaterne.
 Formandens og suppleantens funktionsperiode er 2 år med mulighed for  

 genvalg:
Regionschefen er tilforordnet nævnet og forestår nævnets  

 sekretariatsforretninger.
Souschefen ved regionskontoret er stedfortræder for  

 regionschefen.
 Regionschefen har for regionens arbejdsformidlingskontorer den overordnede  

 administrative ledelse i spørgsmål, hvor nævnene er eller senere gøres  

 medbestemmede.
 Regionschefen kan efter generel eller speciel bemyndigelse fra nævnet  

 handle på dettes vegne.
III.
Arbejdsmarkedsnævnets forretningsorden 10. inden 14 dage fra valgperiodens begyndelse  

 foranlediger regionschefen, at de i henhold til lovens § 9, stk. 2, udpegede  

 medlemmer holder det første møde i en ny funktionsperiode, således at nævnet  

 kan konstituere sig med formand og formandssuppleant.
Formandsposten kan besættes med en person fra nævnets egen medlemskreds  

 eller med en person udenfor denne kreds.
På det konstituerende møde ledes  

 forhandlingerne af nævnssekretæren.
Ved udløbet af formandens  

 funktionsperiode påhviler det denne at foranledige, at der sker valg til  

 formandsposten.
 Såfremt posten som formand besættes med et medlem af nævnet, må der af  

 vedkommende udpegede organisation eller myndighed snarest muligt udpeges et  

 nyt medlem af nævnet.
Posten som formandssuppleant besættes med et medlem af nævnet.
I tilfælde,  

 hvor formandssuppleanten fungerer som formand, deltager en suppleant for  

 formandssuppleanten i nævnsmøderne med stemmeret.
 Dersom formanden bliver ude af stand til at varetage sit hverv for resten  

 af 2-årsperioden, konstituerer nævnet sig påny i overensstemmelse med  

 reglerne i dette punkts 1. afsnit.
I tilfælde, hvor et nævn ikke kan konstituere sig straks ved valgperiodens  

 begyndelse, fungerer i overgangsperioden den hidtidige formandssuppleant og  

 de nyudpegede medlemmer samt i øvrigt hidtidige medlemmer, hvor der af  

 vedkommende organisation eller myndighed ikke er udpeget nye medlemmer.
Er  

 der alene foretaget nyudpegning af et mindre antal medlemmer, end den  

 udpegende organisation eller myndighed er berettiget til at udpege, afgør den  

 pågældende organisation eller myndighed, hvem af dens hidtidige medlemmer,  

 der fungerer i overgangsperioden.
Der kan i denne periode træffes nødvendige  

 beslutninger.
Medlemmer, der af vedkommende organisation eller myndighed er  

 udpeget for den nye valgperiode, indtræder i nævnet i perioden mellem 1.  

 februar og det tidspunkt, hvor nævnet konstituerer sig i overensstemmelse med  

 reglerne i dette punkts 1. afsnit.
11. Arbejdsmarkedsnævnet holder møde, så ofte  

 formanden efter samråd med regionschefen skønner, at de foreliggende  

 problemer gør dette nødvendigt.
Endvidere skal der indkaldes til møde, dersom  

 mindst 6 af nævnets medlemmer kræver det.
Formanden indkalder gennem sekretæren til møde.
Nævnet fastsætter de  

 nærmere retningslinier for mødeindkaldelse og dagsorden.
 I tilfælde af et medlems forfald må vedkommende drage omsorg for, at en af  

 de af medlemmets gruppe (arbejdsgiverside, lønmodtagerside eller den  

 kommunale/amtskommunale side) udpegede suppleanter indkaldes, samt give  

 regionskontoret meddelelse om, at vedkommende har forfald, og at der i stedet  

 er indkaldt en suppleant.
 Såfremt et medlem/suppleant i funktionsperioden ophører med at være  

 medlem/suppleant af nævnet, udpeger den pågældende organisation eller  

 myndighed et nyt medlem/suppleant og giver regionskontoret meddelelse herom.
 12. Nævnet er beslutningsdygtigt, når foruden  

 formanden mindst 9 stemmeberettigede medlemmer eller deres suppleanter er til  

 stede.
Nævnets beslutninger træffes ved almindeligt stemmeflertal, medmindre  

 andet er bestemt ved lov eller cirkulære.
I tilfælde af stemmelighed gør  

 formandens stemme udslaget.
Såfremt mindst 6 medlemmer forlanger det, skal  

 formanden foranledige, at sager, der vedrører arbejdsformidlingens  

 administration, jfr. dog punkt 8, eller den lokale arbejdsmarkedspolitiske  

 indsats, forelægges landsarbejdsnævnet til udtalelse, forinden  

 arbejdsmarkedsnævnet træffer afgørelse i sagen, ligesom formanden under samme  

 betingelse skal foranledige, at arbejdsmarkedsnævnets beslutning eller  

 indstilling, jfr. dog punkt 8, til arbejdsdirektøren forelægges  

 landsarbejdsnævnet.
Såfremt mindst 6 medlemmer forlanger det, skal formanden  

 endvidere foranledige, at sager af enhver art i henhold til lov nr. 280 af 9.  

 juni 1982 om jobskabelse forelægges landsarbejdsnævnet til udtalelse,  

 forinden arbejdsmarkedsnævnet træffer afgørelse i sagen, ligesom formanden  

 under samme betingelse skal foranledige, at sager vedrørende produktion til  

 afsætning efter denne lov sendes til udtalelse i landsdækkende  

 erhvervsorganisationer, forinden arbejdsmarkedsnævnet træffer afgørelse i  

 sagen.
 I sager, hvor arbejdsmarkedsnævnets afgørelse kan indankes til  

 landsarbejdsnævnet, kan arbejdsmarkedsnævnet eller medlemmer af dette ikke  

 forelægge sagen for landsarbejdsnævnet til udtalelse.
 Såfremt mindst 6 medlemmer forlanger det, skal formanden foranledige, at  

 arbejdsmarkedsnævnets beslutninger forelægges landsarbejdsnævnet til  

 orientering.
 Et spørgsmål skal afgøres ved skriftlig afstemning, hvis 6 af nævnets  

 medlemmer forlanger det.
13. Såfremt forhandlingerne vedrørende en ag gør det  

 ønskeligt, kan formanden tilkalde eller indbyde personer, der ikke er  

 medlemmer af nævnet, herunder tilstedeværende medlemmers suppleanter, til at  

 deltage i sagens behansling uden stemmeret.
Hvis 6 af nævnets medlemmer  

 forlanger sådanne personer tilkaldt eller indbudt til at deltage i et møde,  

 skal formanden foranledige dette.
 Det er nævnets afgørelse, om et medlem har en sådan personlig interesse i  

 en sags afgørelse, at medlemmet ikke bør deltage i behandlingen af sagen.
 Nævnets forhandlinger ledes af formanden eller under formandens forald af  

 formandssuppleanten.
 Såfremt der i en region er mere end et arbejdsformidlingskontor, kan den  

 eller de øvrige arbejdsformidlingschefer overvære nævnets møder.
Nævnets møder overværes af 1 repræsentant for regionens samlede  

 arbejdsformidlingspersonale - uanset antallet af arbejdsformidlingskontorer i  

 regionen.
I forbindelse med konkrete sager angående arbejdsformidlingens  

 personale er personalerepræsentanten udelukket fra at overvære nævnets  

 behandling af dette punkt.
Personalerepræsentanten har ingen stemmeret.
 Under behandlingen af enkelte sager kan mødelederen tilsige flere  

 medarbejderrepræsentanter til at deltage i nævnets møder uden stemmeret.
14. Nævnets kan af sin midte sammensætte udvalg med  

 ligelig repræsentation fra nævnets tre medlemsgrupper (arbejdsgiverside,  

 lønmodtagerside samt den kommunale/amtskommunale side). Udvalgene bør på  

 nævnets vegne behandle og træffe afgørelse i løbende sager, f.eks. vedrørende  

 budgetforhold, jobskabelse, varslingsspørgsmål, egnsudvikling og  

 beskæftigelsesforhold, såfremt der er enighed i udvalget.
I sager, hvor der  

 ikke er enighed, skal sagerne forelægges det samlede nævn.
 Suppleanter og særligt sagkyndige kan deltage i udvalgsarbejdet, jfr.  

 punkt 11, stk. 3 og punkt 13, stk. 1.
 Nævnet kan endvidere nedsætte udvalg til forberedelse af drøftelse af  

 problemer af mere omfattende karakter.
Formanden påser, at der udarbejdes referat af nævnets forhandlinger og  

 beslutninger.
Disse referater samles i en protokol.
Ethvert medlem kan  

 forlange sit standpunkt tilført referatet.
Det godkendte referat underskrives  

 af formanden og sekretæren.
 Formanden påser, at nævnets vedtagelse bringes til rette vedkommendes  

 kendskab.
 Information til presse m.v. om nævnets virksomhed gives af nævnets formand  

 eller af en person, formanden bemyndiger hertil.
 Nævnet kan fastsætte supplerende og udfyldende bestemmelser om  

 forretningsordenen.
 15. Nævnsmedlemmerne er omfattet af straffelovens  

 almindelige bestemmelser om tavshedspligt med hensyn til oplysninger, som er  

 kommet til deres kundskab ved udøvelsen af deres virksomhed.
IV.
Andre bestemmelser 16. Der forudsættes en regelmæssig kontakt mellem  

 nævnet og landsarbejdsnævnet, men herudover afgiver nævnet en redegørelse til  

 landsarbejdsnævnet hvert år i januar måned.
Redegørelsen skal indholde  

 oplysninger om nævnets virksomhed i det forløbne finansår, herunder om  

 principielle problemer, der måtte være behandlet.
 17. Arbejdsministeriets cirkulære af 23. maj 1979 om  

 arbejdsmarkedsnævn ophæves.
