 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 390 af 20. maj 1992 om forsikring mod følger af arbejdsskade,  

 som ændret ved lov nr. 1125 af 22. december 1993, foretages følgende  

 ændringer:
1. I § 41, stk. 6, ændres »280.500 kr.« til:  

 »293.000 kr.« 2. § 42, stk. 1, affattes således:
»De i §§ 33, 35 og 41, stk. 3-5, nævnte beløb reguleres hvert år pr.  

 1. januar med 2,0 pct. tillagt tilpasningsprocenten for det pågældende  

 finansår, jf. lov om en satsreguleringsprocent.
De herefter fremkomne beløb  

 afrundes til nærmeste med 1.000 delelige kronebeløb.« 3. § 42, stk. 3, affattes således:
»Stk. 3.  Chefen for Arbejdsskadestyrelsen  

 bekendtgør hvert år inden udgangen af oktober måned, hvilke reguleringer der  

 skal finde sted. Ændringerne har gyldighed fra den følgende 1. januar.« 4. I § 53, stk. 1, indsættes som 2. pkt.:
»Betalingsforpligtelsen for statslige sager efter § 6, stk. 3,  

 påhviler staten og ikke de enkelte statsinstitutioner.« 5. I § 53, stk. 2, indsættes som 2. pkt.:
»Bidrag til administrationen af sager efter lovens § 6, stk. 3, kan  

 beregnes som et samlet beløb, der fordeles på forsikringsselskaberne, staten  

 og de kommuner, der i medfør af lovens § 45 ikke har tegnet forsikring.« 6. I § 71 indsættes efter stk. 3 som nyt stykke:
»Stk. 4.  I sager, der er omfattet af stk. 2,  

 reguleres de i §§ 28, 30 og 37, stk. 3-5, nævnte beløb hvert år pr. 1. januar  

 med 2,0 pct. tillagt tilpasningsprocenten for det pågældende finansår, jf.  

 lov om en satsreguleringsprocent.
De herefter fremkomne beløb afrundes til  

 nærmeste med 500 delelige kronebeløb.
De i medfør af § 42, stk. 3, fastsatte  

 reguleringer finder tilsvarende anvendelse.« Stk. 4  bliver herefter stk. 5.
7. I § 72, stk. 1, ændres »den 1. januar 1993 til  

 260,8 pct.« til: »den 1. april 1995 til 272,3 pct.« 8. I § 72 indsættes som nyt stk. 2:
»Stk. 2.  Løbende ydelse efter lov om forsikring  

 mod følger af arbejdsskade forhøjes fra den 1. april 1995 til 104,4 pct. af  

 den løbende ydelse, der svarer til grundlønnen.« Stk. 2  og 3 bliver herefter stk. 3 og 4.
§ 2 I lov om erstatningsansvar, jf. lovbekendtgørelse nr. 599 af 8. september  

 1986, som senest ændret ved lov nr. 389 af 7. juni 1989, foretages følgende  

 ændring:
 § 15,  stk. 1, affattes således:
»De i § 3, § 4, stk.1, § 7, stk. 3, og § 13, stk.1, 2. pkt., nævnte  

 beløb reguleres årligt pr. 1. januar med 2,0 pct. tillagt  

 tilpasningsprocenten for det pågældende finansår, jf. lov om en  

 satsreguleringsprocent.
De herefter fremkomne beløb afrundes til nærmeste med  

 500 delelige kronebeløb, for de i § 3, 1. pkt., nævnte beløb dog til nærmeste  

 med 10 delelige kronebeløb.« § 3 Stk. 1.  Loven træder i kraft den 31. januar 1995, jf.  

 dog stk. 2 og 3.
 Stk. 2.  De i § 42, stk. 1, og § 71, stk. 4, som  

 affattet ved denne lovs § 1, nr. 2 og nr. 6, nævnte reguleringer sker første  

 gang 1. april 1995 med udgangspunkt i de beløb, der er fastsat med virkning  

 for perioden 1. april 1994 - 31. marts 1995.
 Stk. 3.  Reguleringen af de i § 3, § 4, stk. 1, § 7,  

 stk. 3, og § 13, stk.1, 2. pkt., i erstatningsansvarsloven nævnte beløb sker  

 første gang den 1. april 1995 med udgangspunkt i de beløb, som er fastsat med  

 virkning for skader, der indtræder i perioden 1. april 1994 - 31. marts 1995.
Givet på Amalienborg, den 1. februar  

 1995 Under Vor Kongelige Hånd og Segl MARGRETHE R.
