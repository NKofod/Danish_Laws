A.
Indledning ============= 1. Ved kongelig resolution af 14/6 1951 ratificeredes  

 de på den diplomatiske konference i Geneve den 12/8 1949 undertegnede fire  

 konventioner henholdsvis I til forbedring af såredes og syges vilkår i de væbnede styrker i felten, II til forbedring af såredes, syges og skibbrudnes vilkår i de væbnede  

 styrker på søen, III om behandling af krigsfanger og IV om beskyttelse af civile personer i krigstid.
 2. Nærværende bestemmelser omfatter de i  

 konventionerne nævnte identitetskort for følgende personelkategorier:
A.1: Kombattanter (konvention III), A.2: Kombattanter, der har modtaget sekundær uddannelse som sygehjælpere  

 (konvention I), B.1: Sanitært og gejstligt personel, der virker til lands (konvention I), B.2: Sanitært og gejstligt personel, der virker til søs (konvention II) og C. : Personel, der følger de væbnede styrker uden at være medlem af disse  

 (konvention III).
3.a.
Af konvention lII, artikel 4, fremgår det, at medlemmer af de  

 stridende parters væbnede styrker såvel som medlemmer af hjemmeværnet eller  

 frivillige korps, der udgør en del af de nævnte væbnede styrker, skal  

 behandles som krigsfanger i overensstemmelse med konventionens artikler, når  

 de falder i fjendens magt. lfølge de af Den internationale Røde Kors Komite i  

 1960 udgivne kommentarer til ovennævnte bestemmelse er det enhver nations  

 pligt at tage skridt til, at medlemmerne af de væbnede styrker umiddelbart  

 kan erkendes som sådanne, og at drage omsorg for, at de er lette at skelne  

 fra medlemmer af de fjendtlige væbnede styrker eller fra civile.
Herunder  

 fremgår af kommentarerne, at udtrykket "medlemmer af de væbnede  

 styrker" omfatter såvel kombattanter som nonkombattanter.
 Til medlemmer af de væbnede styrker, der som følge af ovenstående skal  

 bære en af de tre værns uniformer, udstedes militært identitetskort eller  

 identitetskort for sanitært og gejstligt personel tilknyttet de væbnede  

 styrker, som beskrevet i pkt. b.-e. nedenfor.
b.
Af konvention IIl, artikel 17, fremgår, at enhver af de stridende  

 parter er forpligtet til at udstyre alle under den hørende personer, der i  

 givet fald kan blive krigsfanger, med et identitetskort.
Identitetskortet skal på forlangende forevises af krigsfangen, men må i  

 intet tilfælde fratages ham.
Identitetskortets udseende fremgår af bilag 1.
 Kortet benævnes i det følgende "identitetskort A.1".
c.
I konvention I, artiklerne 25, 29 og 41, bestemmes, at medlemmer af de  

 væbnede styrker, der særligt er uddannede til i påkommende tilfælde at  

 anvendes som sygepassere, sygeplejersker eller frivillige sygebærere til  

 eftersøgning, opsamling, transport eller behandling af sårede og syge, skal  

 respekteres og beskyttes, såfremt de udfører disse pligter på et tidspunkt,  

 hvor de kommer i berøring med fjenden eller falder i fjendens hænder.  

 Personel, som er faldet i fjendens hænder, er at anse som krigsfanger, men  

 skal udøve dets sanitære pligter, hvor dette er påkrævet.
 Personellet skal under udøvelsen af dets sanitære pligter og kun  da bære  

 et hvidt armbind, der i midten er forsynet med kendemærket (rødt kors på hvid  

 bund) i formindsket gengivelse; armbindet skal hidrøre fra og stemples af den  

 militære myndighed.
 Militære identitetspapirer, der bæres af sådant personel, skal nærmere  

 anføre, hvilken særlig uddannelse det har modtaget, den midlertidige karakter  

 af de opgaver, hvormed det er beskæftiget, og dets hjemmel til at bære  

 armbindet.
 Identitetskortets udseende fremgår af bilag 1.
 Kortet benævnes i det følgende »Identitetskort A.2«.
 Identitetskort A.2 adskiller sig fra type A.1 ved, at der på bagsiden af  

 type A.2 er anført følgende tekst:
 »Modtaget sekundær uddannelse som sygehjælper og skal under  

 midlertidig udøvelse af sanitære pligter bære hvidt armbind med  rødt  

 kors«.
d.
Af konvention 1, artiklerne 24, 28 og 40, fremgår, at sanitært  

 personel, som udelukkende er beskæftiget med eftersøgning, opsamling,  

 transport eller behandling af sårede eller syge eller med forebyggelse af  

 sygdomme, personer, der udelukkende er beskæftiget med sanitære enheders og  

 indretningers administration, såvel som feltpræster, tilknyttet de væbnede  

 styrker, skal respekteres og beskyttes under alle forhold.
 Personel, som falder i den fjendtlige parts hænder, er ikke at anse som  

 krigsfanger og må kun tilbageholdes, for så vidt eventuelle krigsfangers  

 helbredstilstand, åndelige fornødenheder og antal kræver dette.
 Personellet skal på venstre arm bære et armbind, der kan tåle vand, er  

 forsynet med kendemærket (rødt kors på hvid bund) og er udstedt og stemplet  

 af den militære myndighed.
 Personellet skal tillige bære et særligt identitetskort, der er forsynet  

 med kendemærket.
I intet tilfælde må kendetegn, identitetskort eller retten til at bære  

 armbind fratages det nævnte personel.
Ved tab af kort eller kendetegn har  

 personellet ret til at erholde genpart af kortene og til at få kendetegnene  

 erstattet.
 Identitetskortets udseende fremgår af bilag 2.
 Kortet benævnes i det følgende »Identitetskort B.1«.
e.
I konvention II, artiklerne 36, 37 og 42, er bestemt, at hospitalskibes  

 gejstlige, lægelige og sanitære personel samt deres besætning skal  

 respekteres og beskyttes; de nævnte personer må ikke tages til fange i det  

 tidsrum, de er i hospitalskibets tjeneste, hvad enten der er sårede og syge  

 om bord eller ej.
Medlemmer af det gejstlige, lægelige og sanitære personel, der har fået  

 til opgave at øve den lægelige eller åndelige forsorg for sårede, syge eller  

 skibbrudne af de væbnede styrker på søen, skal, dersom de falder i fjendens  

 hænder, respekteres og beskyttes.
De kan fortsat udføre deres pligter,  

 sålænge dette er nødvendigt af hensyn til de såredes og syges pleje.
De skal  

 derefter sendes tilbage, så snart den øverstkommanderende, under hvis  

 myndighed de befinder sig, anser det for muligt.
Når de forlader skibet, er  

 de berettiget til at medføre deres personlige ejendele.
 Personellet skal bære et særligt identitetskort, der er forsynet med  

 kendemærket.
I intet tilfælde må kendetegn, identitetskort eller retten til at bære  

 armbind fratages det nævnte personel.
Ved tab af kort eller kendetegn har  

 personellet ret til at erholde genpart af kortene og til at få kendetegnene  

 erstattet.
 Identitetskortets udseende fremgår af bilag 2.
 Kortene benævnes i det følgende »Identitetskort B.2«.
f.
I konventionen III, artikel 4, er anført, at personer, der følger de  

 væbnede styrker uden direkte at være medlemmer af disse, får  

 krigsfangestatus, når de falder i fjendens magt.
Som eksempler på sådanne  

 personer er nævnt civile medlemmer af militære luftfartøjers besætninger,  

 krigskorrespondenter, leverandører af arbejdsenheder eller af tjenestegrene,  

 som er ansvarlig for de væbnede styrkers velfærd.
 Forudsætningerne for krigsfangestatus er, at de er autoriserede af de  

 væbnede styrker, som de følger.
 For at lette gennemførelsen af denne bestemmelse skal de forsynes med et  

 identitetskort, hvis udseende fremgår af bilag 3.
 Kortet benævnes i det følgende »identitetskort C«.
B.
Bestemmelser vedrørende udstedelse ===================================== 4. Generelt.
a.
Til alt tjenestgørende militært personel samt til hjemsendt og  

 hjemkommanderet personel, der som kombattanter eller som gejstlige eller  

 sanitært personel skal møde ved fredsstyrkens forøgelse, skal der udfærdiges  

 identitetskort type A.1, A.2, B.1 eller B.2 som anført i pkt. 3, idet der for  

 hver person kun udfærdiges kort af een af nævnte typer.
b.
Til civilt personel, der ikke i henhold til mødebefaling har  

 uopholdelig mødepligt ved det militære forsvar, herunder hjemmeværnet, ved  

 mobilisering, og som i krigstid skal fortsætte deres funktioner i forsvaret  

 (herunder NATOs militære hovedkvarterer), udstedes et identitetskort C.
 Til civilt personel, der er ansat ved Forsvarets Oplysnings- og  

 Velfærdstjeneste, Nyboders Kommandantskab, Orlogsværftet, Statens Konfektion  

 og Farvandsdirektoratet, udstedes normalt ikke identitetskort, idet det  

 pågældende personel i folkeretlig henseende henhører under konvention IV.
c.
Til personer, der ikke er ansatte i forsvaret, og som ikke har  

 mødepligt ved dette, men som er udpegede til i krigstid at udføre funktioner  

 i forsvaret eller for dette på forsvarets etablissementer eller i snæver  

 tilknytning til kampenheder, herunder som forbindelsespersonel til forsvaret  

 fra civile myndigheder, udstedes et identitetskort C ved udpegningen af de  

 pågældende.
d.
Herudover kan identitetskort C under ekstraordinære forhold eller under  

 krig udstedes til andet civilt personel, der kommer til at udøve en funktion  

 med direkte relation til det militære forsvar.
5.a.
Identitetskort af typerne A.1 og A.2 skal forsynes med fotografi.  

 Dette gælder dog for hjemmeværnets vedkommende kun for det faste personel.
b.
Identitetskort af typerne B.1 og B.2 skal forsynes med fotografi og  

 underskrift - også for hjemsendt (hjemkommanderet) personel og  

 hjemmeværnspersonel.
c.
Identitetskort af type C skal forsynes med fotografi.
 6. Kort af alle typer udfærdiges i 2 eksemplarer med  

 maskinskrift.
Alle originaleksemplarer af identitetskortene for såvel tjenestgørende som  

 ikke-tjenestgørende militært personel samt for såvel civilt ansat personel  

 som designeret civilt personel indkapsles i lamineringsfolie.
Identitetskort  

 af typerne B.1 og B.2 forsynes med prægestempel.
7.a.
Identitetskort af typerne A.1, A.2 og C udfærdiges på dansk, engelsk  

 og tysk.
b.
Identitetskort af typerne B.1 og B.2 udfærdiges kun på dansk.
 8. Udleverede identitetskort tilbageleveres/inddrages,  

 når betingelserne for kortets udstedelse ikke længere er til stede.
 9. Administrative bestemmelser i tilknytning til  

 nærværende kundgørelse fastsættes af Forsvarskommandoen.
 10. Kortudstedende myndigheder fastsættes af  

 henholdsvis Forsvarsministeriet, Forsvarskommandoen og Hjemmeværnskommandoen.
 Fortegnelse over kortudstedende myndigheder optages i de i pkt. 9 nævnte  

 bestemmelser.
 11. Kundgørelse for Forsvaret B.27-1973 og B.10-1979  

 udgår.
FMN 1.kt.87-4042-3 P.
M.
V.
E.
B.
K.
D.
Andersen.
