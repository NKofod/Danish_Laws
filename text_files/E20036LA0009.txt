Skatteministeren kan bemyndige de statslige told- og skattemyndigheder  

 til at træffe afgørelse efter lønsumsafgiftsloven.
Derudover fastsætter  

 ministeren regler for adgangen til at påklage de trufne afgørelser, samt  

 hvornår afgørelserne ikke kan indbringes for en højere administrativ  

 myndighed.
 De nærmere regler for klageadgangen fremgår lønsumsafgiftsloven,  

 opkrævningsloven og af bekendtgørelse nr. 520 af 25. juni 2002 om  

 myndighedsinddeling og sagsudlægning (sagsudlægningsbekendtgørelsen).
En klage til Told- og Skattestyrelsen skal indgives til  

 den regionale told- og skattemyndighed, der har truffet afgørelse i  

 sagen.
Klagen skal være modtaget af myndigheden senest 3 måneder  

 efter, at klageren har modtaget den afgørelse, der klages over, jf.  

 sagsudlægningsbekendtgørelsens § 20.
 Efter modtagelsen af klagen udarbejder den regionale told- og  

 skattemyndighed en sagsfremstilling over afgørelsen og sender denne sammen  

 med klagen og sagens øvrige bilag til Told- og Skattestyrelsen,  

 Østbanegade 123, 2100 København Ø.
 Det følger af opkrævningsloven,  lovbekendtgørelse nr. 289 af 28.  

 april 2003, § 16, stk. 2, at Landsskatteretten påkender klager over  

 ToldSkat's afgørelser i 1. instans vedrørende skønsmæssig ansættelse efter  

 § 5, stk. 2.
 Der er tale om en udtømmende opregning af sager, hvilket medfører, at  

 alle andre sager end de ovennævnte kan påklages til Told- og  

 Skattestyrelsen.
 Der henvises i øvrigt til  

 Vejledning om       processuelle regler på ToldSkats område , hvor der findes  

 en detaljeret  

 beskrivelse af sagsbehandlingsreglerne, klagebehandling - herunder i  

 Landsskatteretten, domstolsprøvelse, henstand i forbindelse med klage,  

 omkostningsgodtgørelse, forældelse m.v.
