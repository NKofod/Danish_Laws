Fremsat den 8. december 2004 af Frank Jensen (S),  

 Thomas Adelskov (S), Pia Gjellerup (S), Ole  

 Stavad (S),  

 Marianne Jelved (RV),  

 Morten Helveg Petersen (RV) og Margrethe&nbsp  

 ;Vestager (RV) Forslag til folketingsbeslutning om lukning af skattehuller  

 og investeringer i Danmarks fremtid Forslagsstillerne konstaterer med tilfredshed, at regeringen har  

 valgt at lukke det skattehul som de hidtidige regler for international  

 sambeskatning af virksomheder har udgjort.
Det provenu, som herved  

 fremkommer,  

 bør investeres i Danmarks fremtid.
Derfor pålægger Folketinget regeringen:
At provenuet anvendes til at styrke Danmarks  

 langsigtede konkurrenceevne, gavne miljøet og til at komme almindelige  

 danskere  

 til gode i form af lavere takster på kollektiv transport og lettelser i  

 registreringsafgiften  

 på miljøvenlige personbiler.
Provenuet udmøntes som angivet i pkt. 2-6.
At styrke uddannelse og forskning med 1,3  

 mia. kr.
Regeringen taler meget om, at forskningsindsatsen skal øges.
Trods  

 de  

 mange pæne ord om forskning er de statslige forskningsbevillinger ikke  

 steget.  

 På uddannelsesområdet er der gennemført omfattende grønthøsterbesparelser.  

 Der  

 er færre ressourcer pr. studerende.
Hertil kommer, at regeringen har nedlagt  

 uddannelser og begrænset antallet af kursister gennem øget brugerbetaling.
At  

 investere i forskning, uddannelse og regional erhvervsinnovation er det mest  

 fremadrettede, som det danske samfund kan bruge sine ressourcer på.
At iværksætte et udviklingsprogram for den  

 danske folkeskole i det 21. århundrede.
Bevillingerne til folkeskolen styrkes  

 med 600 mio. kr. årligt.
Midlerne skal bruges til at styrke kvaliteten i  

 undervisningen, bl.a. ved et markant løft i efteruddannelse af lærere,  

 investeringer i undervisningsmaterialer og anvendelse af ny teknologi i  

 undervisningen.
Der skal også afsættes midler til målrettet at styrke de  

 folkeskoler, der løfter store sociale og integrationsmæssige opgaver.
At styrke indsatsen i forbindelse med massefyringer  

 med 100 mio. kr.
Mange industriarbejdspladser flytter i disse år til  

 udlandet.  

 Det er positivt, at danske virksomheder også kan begå sig internationalt, men  

 udflytninger skaber store problemer i mange af de lokalsamfund, hvor  

 arbejdspladser nedlægges.
Derfor er der brug for en langt mere aktiv statslig  

 indsats i forbindelse med massefyringer.
Det drejer sig både om en styrket  

 indsats i forhold til de arbejdsløse og i forhold til den regionale  

 erhvervspolitik.
Der skal være bedre muligheder for hurtig omskoling af  

 lønmodtagere, som bliver ramt af udflytninger eller virksomhedslukninger.
At  

 nedsætte taksterne på kollektiv trafik med 400 mio. kr. til gavn for  

 personer,  

 der pendler mellem hjem og arbejdsplads.
Takstnedsættelsen målrettes  

 pendlerkort, hvor prisen nedsættes med ca. 25 pct.
Priserne på kollektiv  

 trafik  

 er nærmest eksploderet gennem de seneste år.
At nedsætte registreringsafgiften på biler med  

 400 mio. kr.
Forslagsstillerne er åbne over for at diskutere metoden til at  

 gøre de mindst forurenende biler med lavt brændstofforbrug billigere og mere  

 konkurrencedygtige.
Udgangspunktet er, at der gennemføres et nedslag i  

 registreringsafgiften for biler med et lavt brændstofforbrug.
Det tilstræbes,  

 at de miljøvenlige biler i gennemsnit bliver ca. 10.000 kr. billigere.
Bemærkninger til forslaget Både Socialdemokratiet og Det Radikale Venstre har foreslået at  

 ophæve de eksisterende regler om sambeskatning med udenlandske  

 datterselskaber.  

 Begge partier mener, at de nuværende regler kan misbruges, og at det i  

 praksis  

 er mere eller mindre umuligt at kontrollere, om gældende lovgivning bliver  

 efterlevet.
De danske regler er særegne og findes stort set ikke i de lande,  

 der  

 normalt sammenlignes med.
Derfor har begge partier  

 i deres respektive finanslovudspil indarbejdet et provenu fra en afskaffelse  

 af  

 den eksisterende sambeskatningsordning som en del af finansieringen af  

 partiernes udgiftskrævende forlag.
Regeringen skønner nu, at en anden  

 sambeskatningsmodel vil medføre et merprovenu, der sætter den i stand til at  

 sænke selskabsskatten med ca. 2,8 mia. kr.  Regeringen anfører selv, at  

 der er tale om lukning af et skattehul.
Socialdemokratiet og Det  

 Radikale Venstre mener, at afskaffelsen af de nuværende regler for  

 sambeskatning med udenlandske selskaber skaber en provenugevinst, som bør  

 anvendes til at investere i forskning, udvikling og uddannelse samt til at få  

 en  

 tiltrængt nedsættelse af registreringsafgiften på biler og billetpriser i den  

 kollektive trafik.
Kun ved at investere i forskning, udvikling og uddannelse  

 bliver det muligt at fremtidssikre det danske velfærdssamfund i en  

 globaliseret  

 verden.
Med finanslovaftalen for  

 2005 har regeringen brudt sit eget skattestop.
Alligevel vil regeringen ikke  

 anvende pengene fra lukning af skattehuller til en aktiv indsats for flere i  

 arbejde og investeringer i fremtiden.
I stedet foreslår regeringen at anvende  

 provenuet til en generel nedsættelse af selskabsskatten med to procentpoint.  

 Hermed prioriterer regeringen en skattelettelse, som ingen har efterspurgt,  

 som  

 ikke svarer til regeringens egne udtalte prioriteringer, og som ikke vil yde  

 noget mærkbart bidrag til at nå de målsætninger, som Socialdemokratiet og Det  

 Radikale Venstre har for at fremtidssikre Danmark.
Det bidrager heller ikke  

 til  

 at realisere de målsætninger, som statsministeren for nylig har tilkendegivet  

 om Danmark som det mest konkurrencedygtige land i verden.
Det er en konsekvens af  

 beslutningsforslaget, at  

 den danske  

 selskabsbeskatning fastholdes på 30 pct.
Den danske  

 selskabsskatteprocent er ikke noget væsentligt problem for Danmarks  

 konkurrenceevne.  

 Vi har en selskabsskatteprocent på niveau med de OECD-lande, der normalt  

 sammenlignes  

 med.
Danmark hverken kan eller skal konkurrere på skatter.
Alle undersøgelser  

 og udtalelser viser, at danske virksomheder i langt højere grad ønsker en  

 styrket forsknings- og uddannelsesindsats samt en lavere skat på  

 arbejdsindkomst.
Skriftlig fremsættelse Frank Jensen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om lukning af skattehuller og investeringer i Danmarks  

 fremtid.
(Beslutningsforslag nr.
B 73).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
