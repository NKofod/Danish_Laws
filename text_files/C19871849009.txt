 Ifølge kursgevinstlovens § 8, stk. 1, kan ligningsrådet tillade, at  

 fortjeneste eller tab på fordringer opgøres efter det såkaldte lagerprincip,  

 således at ikke-realiserede værdisvingninger medregnes ved opgørelsen af den  

 skattepligtige indkomst.
 I medfør af denne bestemmelse bemyndiger ligningsrådet herved  

 ligningskommissionerne til at tillade, at de i kursgevinstlovens § 2 og 3  

 omhandlede skattepligtige anvender lagerprincippet ved opgørelse af gevinst  

 eller tab på fordringer.
 Tilladelse kan gives, når anvendelsen af lagerprincippet kan anses  

 rimeligt gebrundet i hensynet til en hensigtsmæssig tilrettelæggelse af  

 regnskabsføringen og skatteopgørelsen, hvorimod andragender, der hovedsagelig  

 må anses begrundet i ønsket om at udskyde eller fremskynde  

 beskatningstidspunktet, ikke kan imødekommes.
