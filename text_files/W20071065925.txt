Klage over at vagtlæge ikke indlagde en patient med stærke smerter i brystet og ud i begge arme Nævnet fandt grundlag for at kritisere vagtlægen, idet det var nævnets opfattelse, at lægen burde have indlagt patienten til undersøgelse for blodprop i hjertet.
Nævnet lagde vægt på, at patienten tidligere havde haft hjertekrampe, og at han havde forhøjet blodtryk og tidligere havde haft god virkning af nitroglycerin.
Endvidere lagde nævnet vægt på, at den iværksatte behandling med nitroglycerin gav en vis bedring.
Nævnet bemærkede, at der også var symptomer på facetledssyndrom.
