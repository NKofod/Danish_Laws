Vejledning om OK 99   frie grundskoler (Til alle frie grundskoler) Den 1. august 2000 træder en ny organisationsaftale  

 for ledere, lærere og børnehaveklasseledere ved de frie  

 grundskoler i kraft.
I organisationsaftalens  § 3 - § 10, § 26 samt i  

 bilagene I - IV findes de lønbestemmelser, som skolerne skal  

 følge pr. 1 august 2000.
 Med organisationsaftalen indføres et nyt  

 basislønsystem for lærere, der har mindre end 8 års  

 anciennitet, og for børnehaveklasseledere, der har mindre end 6  

 års anciennitet.
 Lærere, der den 1. august 2000  har 8 års  

 anciennitet eller mere, omklassificeres i henhold til nedenstående  

 overgangsordninger, medens de øvrige indplaceres i  

 basislønsystemet - afhængig af deres anciennitet.
 Børnehaveklasseledere, der ligeledes den 1. august  

 2000 har 6 års anciennitet eller mere, omklassificeres i henhold til  

 overgangsordningerne, mens de øvrige indplaceres i  

 basislønsystemet - afhængig af deres anciennitet.
 Lærere/børnehaveklasseledere, der pr. 1.  

 august 2000 er på orlov, indplaceres ved tilbagevenden efter reglerne i  

 organisationsaftalens § 3, litra E, jf. bestemmelsen i § 3, litra E, stk.  

 6.
Lønnen er i organisationsaftalen anført i  

 årlige grundbeløb pr. 1. oktober 1997.  Lønnen opregnes  

 til aktuelt lønniveau ved hjælp af reguleringsprocenten.
Denne  

 fremgår af Finansministeriets lønoversigt og af de  

  løntabeller, som udsendes af skoleforeninger og  

 lærerforeninger.
Basisløn Pr. 1. august 2000 indføres som nævnt et nyt  

 lønsystem med udgangspunkt i en basisløn.
Lærerne og  

 børnehaveklasselederne skal afhængig af optjent  

 lønanciennitet indplaceres på de nye løntrin.  

 Ud over basislønnen udbetales et ureguleret områdetillæg,  

 som i organisationsaftalen er oplyst som årlige tillæg.  

 Områdetillæggene erstatter de hidtidige stedtillæg.
Overgangsordninger Lærere og børnehaveklasseledere, der pr. 1.  

 august 2000 ville være indplaceret på mindst skalatrin 31  

 (lærere) og skalatrin 27 (børnehaveklasseledere),  

 omklassificeres pr. denne dato og bevarer skalatrinsaflønning i et nyt  

 lønforløb.
Organisationsaftalens § 3, litra E, beskriver,  

 hvordan omklassificeringen foretages i praksis.
Der henvises i øvrigt  

 til omstående afsnit.
Nyansatte lærere/børnehaveklasseledere fra  

 andre frie grundskoler, efterskoler, husholdnings- og håndarbejdsskoler  

 eller en kommunal undervisningsinstitution, som har bevaret retten til  

 fortsat skalatrinsaflønning, bevarer denne ret ved umiddelbar overgang  

 til en tilsvarende stilling ved en fri grundskole.
Umiddelbar overgang  

 forstås i denne sammenhæng som en periode på højst 2  

 måneder.
Hvis disse lærere/børnehaveklasseledere har  

 været uden beskæftigelse i en periode på mere end 2  

 måneder, skal de altså indplaceres i basislønskalaen med  

 tillæg af den opnåede anciennitet.
Hvis en lærer eller børnehaveklasseleder  

 får beregnet en lavere løn efter ny lønindplacering,  

 inklusive undervisningstillæg, skal lønforskellen udlignes.  

 Dette sker ved at tildele den pågældende et personligt,  

 pensionsgivende udligningstillæg svarende til den beregnede  

 lønnedgang.
Udligningstillæg bortfalder ved stillingsskift.
 Reglerne for optjening af lønanciennitet er  

 uændrede og findes i organisationsaftalens § 4.  

 Anciennitetsbestemmelser for overgangsordninger er særligt omtalt i §  

 4.
Funktions- og kvalifikationstillæg samt engangsvederlag Til basislønnen er knyttet bestemmelser om  

 funktions- og kvalifikationstillæg.
Ved de centrale forhandlinger er  

 der på forhånd aftalt følgende ikke-pensionsgivende  

 funktionstillæg, som skal udbetales til lærere og  

 børnehaveklasseledere efter de aftalte kriterier:
i Undervisningstillæg for henholdsvis lærere og  

 børnehaveklasseledere i Det såkaldte flydende tillæg for særlig  

 godkendt undervisning i Souscheftillæg Skolerne kan lokalt aftale funktions- og  

 kvalifikationstillæg.
Disse tillæg kan aftales som midlertidige  

 eller varige tillæg (jf. organisationsaftalens bilag III). For ansatte  

 med forsikringsmæssig pensionsordning gælder, at varige  

 tillæg altid er pensionsgivende, mens midlertidige tillæg er  

 pensionsgivende, når dette fremgår af den indgåede  

 lønaftale.
Herudover kan der ydes engangsvederlag for at honorere en  

 særlig indsats.
Engangsvederlag kan aldrig udløse  

 pensionsoptjening.
 Der kan også aftales kvalifikations- og  

 funktionstillæg til skalatrinsaflønnede lærere og  

 børnehaveklasseledere, men det forudsættes, at man ved aftalen  

 tager hensyn til, at de skalatrinsaflønnede er garanteret et  

 lønforløb, der er højere end  

 basislønningerne.
Den lokale løndannelse har som forudsætning,  

 at der skal være sammenhæng mellem lønfastsættelse  

 og en samlet vurdering af den ansattes relevante funktioner og  

 kvalifikationer.
Overordnet skal kvalifikationer vurderes i sammenhæng  

 med den kompetenceudvikling, der måtte være en følge af  

 skolens personalepolitik.
Lønudløsende funktioner  

 forudsættes at ligge ud over, hvad man kan forvente varetaget inden for  

 basislønnen.
I organisationsaftalens bilag III findes en  

 indgående beskrivelse af forudsætningerne for funktions- og  

 kvalifikationstillæg.
Lokale lønforhandlinger Overenskomstparterne har ved aftalens indgåelse  

 forudsat, at der på hver skole mellem lærere og ledelse aftales  

 rammer for den lokale forhandlingsprocedure og sammenhængen mellem  

 skolens personalepolitik og lønpolitik.
Det kan være en del af  

 denne rammebeskrivelse, at der mellem parterne er principiel enighed om  

 forhåndsaftaler, hvor lønkriterier og formen for  

 lønændringer indgår, så løntillæg  

 automatisk kan udmøntes, når de aftalte kriterier er opfyldt,  

 jf. organisationsaftalens bilag IV, afsnit II.
Lokale lønaftaler indgås mellem skolens  

 ledelse og tillidsrepræsentanten.
Hvis der ikke er valgt  

 tillidsrepræsentant, skal skolens ledelse indgå aftale med Frie  

 Grundskolers Lærerforening, på de private gymnasiers  

 grundskoleafdelinger dog med Danmarks Lærerforenings lokale kreds.
I  

 det omfang der på skolen er indgået forhåndsaftaler med  

 senere automatisk udmøntning af tillæg, skal disse også  

 være forhåndsaftalt med den relevante lærerforening, hvis  

 der ikke er valgt tillidsrepræsentant.
 Krav til en lokal lønaftale (med virkning fra 1. august  

 2000):
i Det skal fremgå, om der er tale om  

 kvalifikationstillæg, funktionstillæg eller engangsvederlag i Lønaftalens karakter.
Er der tale om  

 engangsvederlag, en midlertidig aftale (i så fald med tidsangivelse)  

 eller en varig aftale? i Eventuel pensionsbestemmelse for midlertidige  

 tillæg i Eventuel aftale om supplerende pensionsoptjening i Begrundelse for det aftalte funktionstillæg,  

 kvalifikationstillæg eller engangsvederlag (fx: For varetagelsen af  

 funktionen som skolebibliotekar er aftalt ....) i Ved personlige lønaftaler skal den  

 pågældende være identificeret i Ved lønaftaler for grupper af medarbejdere eller  

 særlige stillingskategorier skal medarbejdergruppen / kategorien  

 være defineret og afgrænset i Forhåndsaftalte lønkriterier skal være  

 nøje beskrevet, så den automatiske udmøntning ikke giver  

 anledning til misforståelser i Eventuelt grundlag for ophør af en  

 lønudløsende funktion i Opsigelsesbestemmelser (fx: Denne aftale kan af begge  

 parter opsiges med 6 måneders varsel). For så vidt angår  

 opsigelse af tillægsaftaler/ophør af tillæg henvises i  

 øvrigt til organisationsaftalens bilag IV, afsnit IV.
Det anbefales, at der på skolen oprettes en  

 lønprotokol, som dels indeholder rammebeskrivelse, dels indeholder  

 alle indgåede lønaftaler med de relevante underskrifter  

 (tillidsrepræsentant/lærerfore- ning, skoleleder, bestyrelse og  

 eventuelt den involverede lærer). Varige, lokale aftaler bør  

 indskrives i ansættelsesbrevene, og Undervisningsministeriet har  

 fået oplyst, at de ansættelsesbreve, som er godkendt af  

 overenskomstparterne, vil blive revideret med henblik på dette.
Ydelse  

 af tillæg bør i øvrigt ske skriftligt, og aftalen  

 bør udleveres til den ansatte.
Pension (Organisationsaftalens § 9 og § 10) Skolerne skal fortsat indbetale pensionsbidrag til  

 Lærernes Pension, idet ansatte med en personlig tjenestemandslignende  

 pensionsordning dog bevarer retten til denne (Efterlønskassen og  

 Pensionskassen af 1925).
Ved indbetaling til Lærernes Pension skal der fra 1.  

 august 2000 indbetales 15,79 % af de pensionsgivende løndele. 1/3 af  

 indbetalingen skal behandles som den ansattes andel.
Forhøjelsen af  

 pensionsprocenten er en følge af, at der ikke længere skal ske  

 opregning af den pensionsgivende løn før beregning af  

 pensionsindbetalingen.
Lærere og børnehaveklasseledere, som optjener  

 løn efter basislønskalaen, kan have personlig ordning med  

 optjening af tjenestemandslignende pension.
Pensionsoptjeningen følger  

 stort set de hidtidige lønforløb, idet skalatrin 39 er  

 erstattet af skalatrin 40 i lærernes forløb, og  

 børnehaveklasseledernes forløb er udvidet med skalatrin 31.  

 Skolerne indbetaler bidrag til statskassen (Efterlønskassen og  

 Pensionskassen af 1925) efter det skalatrin, hvor  

 læreren/børnehaveklasselederen beregningsmæssigt er  

 indplaceret i pensionsmæssig henseende.
Lærere og børnehaveklasseledere med  

 tjenestemandspensionsret optjener ikke automatisk pension af funktions- og  

 kvalifikationstillæg.
Der kan imidlertid aftales en supplerende  

 pensionsordning, hvor der til Lærernes Pension indbetales 15,79 % af de  

 varige og eventuelt midlertidige løntillæg.
For ledere på intervalløn er tilsvarende  

 aftalt, at forskellen mellem den pensionsgivende løn og den aftalte  

 intervalløn helt eller delvis kan gøres pensionsgivende med en  

 supplerende pensionsordning i Lærernes Pension.
Denne ændring har  

 virkning fra 1. april 2000.
Særlige feriefridage Mellem Finansministeriet og centralorganisationerne er  

 aftalt, at der i perioden 1999 - 2001 gradvis optjenes ret til 3 årlige  

 feriefridage.
De særlige feriefridage optjenes i form af  

 feriefritimer, der for en fuldtidsbeskæftiget svarer til 7,4 timer pr.  

 særlig feriefridag.
For deltidsansatte skal dette timetal reduceres  

 forholdsmæssigt i henhold til beskæftigelsesgraden.  

 Optjeningsreglerne er nærmere beskrevet i Finansministeriets  

 cirkulære af 20. september 1999 om særlige feriefridage, der  

 tidligere er udsendt til skolerne.
Fuldtidsansatte, der også var i beskæftigelse  

 i skoleåret 1998/99, har optjent 1 særlig feriefridag (= 7,4  

 time). Fuldtidsansatte, der er ansat i perioden 1. august 1999 - 31. december  

 1999, har optjent 1,233 særlig feriefritime for hver måneds  

 uafbrudt beskæftigelse.
Det er for ledere, lærere og  

 børnehaveklasseledere aftalt, at denne særlige feriefridag/disse  

 særlige feriefritimer, der er optjent før 31. december 1999,  

 skal afvikles i skoleåret 1999/2000, hvis der ikke træffes aftale  

 om udbetaling.
En lærer, som er ansat den 1. august 1999, har  

 altså optjent 5 x 1,233 feriefritime = 6,2 time, som skal afvikles i  

 indeværende skoleår.
Afviklingen kan ske på 3 måder 1. Antallet af optjente særlige feriefritimer (max.  

 7,4 time for en fuldtidsansat) indgår i arbejdstidsopgørelsen  

 for skoleåret 1999/2000.
 2. Der gives en feriefridag, som indregnes i  

 arbejdstidsopgørelsen med 7,4 time for en fuldtidsansat.
 3. Der gives en feriefridag, som i henhold til  

 tjenesteplanen er fastlagt med arbejde og indregnes i  

 arbejdstidsopgørelsen med den planlagte arbejdstid.
 Fra 1. januar 2000 optjener fuldtidsansatte i  

 øvrigt feriefridagene, som det fremgår af nedenstående  

 oversigt.
Periode Optjening Afholdes 1/1 - 30/6 2000 1,233 feriefritime pr. måneds an-  

 sættelse (svarer til 1 dag/7,4 time) Skoleåret  

 00-01 1/7 - 31/12 2000 1,233 feriefritime pr. måneds an-  

 sættelse (svarer til 1 dag/7,4 time) Skoleåret  

 00-01 1/1 - 30/4 2001 1,850 feriefritime pr. måneds an-  

 sættelse (svarer til 1 dag/7,4 time) Skoleåret  

 00-01 1/5 - 31/8 2001 1,850 feriefritime pr. måneds an-  

 sættelse (svarer til 1 dag/7,4 time) Skoleåret  

 01-02 1/9 - 31/12 2001 1,850 feriefritime pr. måneds an-  

 sættelse (svarer til 1 dag/7,4 time) Skoleåret  

 01-02 1/1 - 30/4 2002 1,850 feriefritime pr. måneds an-  

 sættelse (svarer til 1 dag/7,4 time) Skoleåret  

 01-02 Herefter:
1,850 feriefritime pr. måneds ansæt-  

 telse (svarer til 3 feriefridage pr. år) Det kommen-  

 de skoleår For deltidsbeskæftigede optjenes feriefridagene i  

 forhold til deres beskæftigelsesgrad.
 I skoleåret 2001/2002 indregnes de særlige feriefridage, der  

 er optjent i perioderne 1/5 - 31/8 2001, 1/9 -31/12 2001 og 1/1 - 30/4  

 2002.
 For ansatte under organisationsaftalen for frie grundskoler er det aftalt,  

 at lærerne/børnehaveklasselederne senest den 1. april skal  

 meddele skolen, om de ønsker løn for de pågældende  

 dage udbetalt som særligt løntillæg, eller om de  

 ønsker timerne indregnet i arbejdstiden for det følgende  

 skoleår.
Hvis timerne ønskes indregnet i arbejdstiden, er  

 det aftalt, at der fra og med skoleåret 2000/2001 løbende  

 indregnes 3 feriefridage svarende til årligt 22,2 timer for en  

 fuldtidsbeskæftiget.
Feriefridage kan enten gives som hele dage eller  

 som forlods nedsættelse af den almindelige arbejdsforpligtelse i den  

 planlagte skoletid.
Den ansatte kan også vælge at forøge  

 antallet af sammenhængende egentidsdage (dog max. 20).
Resultatløn Der kan lokalt også aftales resultatbaserede  

 lønordninger, jf. fælles- overenskomstens § 10. Dette  

 forudsætter, at der på forhånd defineres kvantitative og  

 kvalitative mål, som i aftalt omfang og i en aftalt måleperiode  

 kan udløse løntillæg.
 Opmærksomheden henledes i den forbindelse  

 på, at skolerne IKKE er bemyndiget til at indgå aftaler om  

 resultatløn, før skolerne modtager et særskilt  

 bemyndigelsesbrev fra Undervisningsministeriet herom.
Timelønnede vikarer (Organisationsaftalens § 25 og § 26) Timelønnede vikarer kan ansættes til  

 midlertidig beskæftigelse af under tre måneders varighed.  

 Aflønningen afhænger af opgavens karakter, idet undervisning kan  

 aflønnes med en højere sats end andre arbejdsopgaver.
Der er  

 aftalt to lønintervaller for henholdsvis uddannede og uuddannede, men  

 der skelnes ikke længere mellem lærere og  

 børnehaveklasseledere.
Timetaksten indeholder betaling for  

 forberedelse.
Pauser i forbindelse med undervisning medregnes for vikarer som  

 undervisningstid.
Der skal fortsat ske betaling for minimum 3 lektioner, med  

 mindre vikaren tilkendegiver, at vedkommende ikke ønsker at stå  

 til rådighed i 3 lektioner efter mødetidspunktet.
