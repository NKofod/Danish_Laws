Nr LSF 148 Forslag til Lov om ændring af lov om kommunal aktivering og lov om aktiv  

 socialpolitik (Forhøjelse af præmien i præmieringsordningen for offentlige  

 arbejdsgivere) Fremsat af socialministeren (Karen Jespersen) den 18. december 1997 § 1 I lov om kommunal aktivering, jf. lovbekendtgørelse nr. 36 af 26. januar  

 1996, som senest ændret ved § 7 i lov nr. 803 af 24. oktober 1997, foretages  

 følgende ændring:
 1. I § 27 a , stk. 1 , ændres »25.000 kr.«  

 til: »50.000 kr.«.
§ 2 I lov nr. 455 af 10. juni 1997 om aktiv socialpolitik, som senest ændret  

 ved § 8 i lov nr. 803 af 24. oktober 1997, foretages følgende ændring:
 1. I § 101, stk. 1, ændres »25.000 kr.« til:  

 »50.000 kr.«.
§ 3 Stk. 1. § 1 træder i kraft den 1. februar 1998 og har virkning for  

 ansættelsesforhold, der er indgået den 1. januar 1998 eller senere.
 Stk. 2. § 2 træder i kraft den 1. juli 1998.
Bemærkninger til lovforslaget Lovforslaget fremsættes som led i opfølgningen på en aftale indgået mellem  

 regeringen og Enhedslisten.
Med henblik på at øge offentlige arbejdsgiveres anvendelse af  

 præmieringsordningen forhøjes det beløb, som offentlige arbejdsgivere kan  

 opnå, når der ansættes en person fra jobtræning, puljejob eller individuel  

 jobtræning hos offentlige arbejdsgivere i en varig fuldtidsstilling på  

 overenskomstmæssige løn- og ansættelsesvilkår.
Beløbet sættes op fra 25.000  

 kr. til 50.000 kr.
 Der igangsættes endvidere en informationsindsats over for de offentlige  

 arbejdsgivere om præmieringsordningen.
 Lovforslaget træder i kraft den 1. februar 1998. For ansættelsesforhold,  

 der er indgået den 1. januar 1998 eller senere, udbetales det forhøjede beløb  

 på 50.000 kr.
 Lovforslaget skal ses i sammenhæng med det af arbejdsministeren samtidig  

 fremsatte lovforslag om ændring af lov om en aktiv arbejdsmarkedspolitik.
 Økonomiske konsekvenser m.v.
Lovforslaget sigter på at fremme offentlige arbejdsgiveres anvendelse af  

 ordningen.
Forslagets økonomiske konsekvenser skønnes at kunne afholdes  

 indenfor det beløb, der i 1998 er afsat til præmieringsordningen.
Forslaget skønnes endvidere ikke at medføre en administrativ  

 merbelastning.
Forslaget forventes ikke at have økonomiske eller  

 administrative konsekvenser for erhvervslivet eller have miljømæssige  

 konsekvenser.
Forslaget indeholder ikke EU-retlige aspekter.
Skriftlig fremsættelse (18. december 1997) Socialministeren (Karen Jespersen):
 Jeg tillader mig herved for Folketinget at fremsætte:
 Forslag til lov om ændring af lov om kommunal aktivering og lov om  

 aktiv socialpolitik. (Forhøjelse af præmien i præmieringsordningen for  

 offentlige arbejdsgivere).
(Lovforslag nr.
L 148).
 Lovforslaget fremsættes som led i opfølgningen på en aftale indgået mellem  

 regeringen og Enhedslisten.
Med henblik på at øge offentlige arbejdsgiveres anvendelse af  

 præmieringsordningen forhøjes det beløb, som offentlige arbejdsgivere kan  

 opnå, når der ansættes en person fra jobtræning, puljejob eller individuel  

 jobtræning hos offentlige arbejdsgivere i en varig fuldtidsstilling på  

 overenskomstmæssige løn- og ansættelsesvilkår.
Beløbet sættes op fra 25.000  

 kr. til 50.000 kr.
 Der igangsættes endvidere en informationsindsats over for de offentlige  

 arbejdsgivere om præmieringsordningen.
 Med disse bemærkninger skal jeg indstille lovforslaget til Folketingets  

 velvillige behandling.
