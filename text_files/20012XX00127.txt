Skriftlig fremsættelse (27. februar  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov Lov om ændring af lov om dagpenge  

 ved sygdom eller fødsel (Forenkling af arbejdsgiveres betaling af ATP  

 af sygedagpenge).
(Lovforslag nr.
L 125).
Forslaget er en del af Finanslovforslaget for 2002, hvor  

 regeringen har fremsat forslag om at afsætte 500 mio. kr. til en  

 konkurrenceevnepakke, der har til formål at forbedre danske  

 virksomheders konkurrenceevne.
Forslaget udmønter den del  

 Konkurrenceevnepakken, der vedrører administrative forenklinger af  

 arbejdsgiveres indbetaling af ATP-bidrag af sygedagpenge.
 Lovforslaget har til formål administrativt at lette  

 arbejdsgiverne gennem at afskaffe arbejdsgiveres indbetaling af dobbelt  

 ATP-bidrag, når arbejdsgivere udbetaler sygedagpenge under de  

 første 2 ugers sygdom (arbejdsgiverperioden) til ansatte, der ikke  

 får løn under sygdom.
Efter de gældende regler indbetaler arbejdsgiverne  

 dobbelt ATP-bidrag af sygedagpenge under ansattes 2 første ugers  

 sygdom (arbejdsgiverperioden), hvis der ikke udbetales løn under  

 sygdom.
Det dobbelte bidrag består dels af et sædvanligt  

 ATP-bidrag, dels af et tillægsbidrag, der beregnes af det antal timer,  

 der udbetales sygedagpenge for.
Forslaget indebærer, at der fremover alene vil  

 skulle indbetales enkelt ATP-bidrag af sygedagpengene på samme  

 måde som ved udbetaling af løn.
Forslaget indebærer derfor  

 en økonomisk besparelse for arbejdsgiverne svarende til  

 tillægsbidraget, der foreslås afskaffet.
Ud over den økonomiske besparelse lettes  

  både private og offentlige arbejdsgivere administrativt for at skulle  

 foretage særskilt beregning og bogføring af  

 tillægsbidraget.
Offentlige arbejdsgivere lettes derudover for at  

 skulle foretage særskilt indberetning af tillægsbidraget ved  

 årets udløb til Told og Skat.
Endelig indebærer forslaget en økonomisk  

 besparelse for de private arbejdsgivere på op til 8,9 mio. kr. og en  

 økonomisk besvarelse for de offentlige arbejdsgivere og dermed en  

 mindreudgift for det offentlige på op til 3 mio. kr. svarende til 2/3  

 af tillægsbidraget (arbejdsgivernes andel af  

 ATP-tillægsbidraget). Ophævelsen af tillægsbidraget i de  

 første 2 uger af sygdomsperioden vil indebære en lille  

 forringelse af den ansattes pensionsforhold ved sygdom.
For sygdomsperioder  

 ud over 14 dage, hvor dagpengene betales af kommunen, indbetales der fortsat  

 dobbelt ATP-bidrag.
Det skønnes derfor, at der gennemsnitligt vil  

 være tale om en ganske lille effekt på den enkeltes samlede  

 ATP-pension.
 Af hensyn til arbejdsgivernes omstilling af ATP- og  

 lønsystemerne foreslås det, at loven træder i kraft den 1.  

 juli 2002.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 forslaget til Tingets velvillige behandling.
