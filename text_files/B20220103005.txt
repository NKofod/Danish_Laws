Bekendtgørelse om ændring af bekendtgørelse om bygningsreglement 2018 (BR18) § 1 I bekendtgørelse nr. 1399 af 12. december 2019 om bygningsreglement 2018 (BR18), som ændret ved bekendtgørelse nr. 182 af 5. marts 2020, bekendtgørelse nr. 794 af 2. juni 2020, bekendtgørelse nr. 1872 af 7. december 2020, bekendtgørelse nr. 1282 af 11. juni 2021 og bekendtgørelse nr. 2312 af 7. december 2021, foretages følgende ændringer:
 1.  § 4, stk. 1, nr. 7, affattes således:
»7) Midlertidige udendørs camping- og salgsområder og lignende til højst 150 personer.« 2. I § 4, stk. 1, indsættes som nr. 9:
»9) Indkvartering i medfør af beredskabslovens § 12, stk. 1, 2. pkt.« 3. I § 4, stk. 1, indsættes som nr. 10:
»10) Midlertidig overnatning i hele eller dele af egen bolig.« 4. I § 4, stk. 1, indsættes som nr. 11:
»11) Private arrangementer i egen bolig.« 5. I § 6, stk. 1, nr. 6, ændres »152 a« til: »6 g«.
 6. Overskriften før § 6 f affattes således:
»Midlertidige udendørs camping- og salgsområder og lignende.« 7. § 6 f affattes således:
»§ 6 f.
Midlertidige udendørs campingområder til flere end 150 personer og midlertidige udendørs salgsområder og lignende til flere end 150 personer er i afsnit II alene omfattet af brandforhold i kapitel 5.
 Stk. 2. De i stk. 1 nævnte områder kræver ikke byggetilladelse, hvis de præ-accepterede løsninger for midlertidige  transportable forsamlingstelte, midlertidige udendørs campingområder og midlertidige udendørs salgsområder i Bygningsreglementets vejledning til kapitel 5 - brand følges i sin helhed, og kommunalbestyrelsen modtager meddelelse om områderne, jf. stk. 3.
 Stk. 3. Meddelelse med oplysning om områdets placering, indretning og brug, jf. kapitel 5, skal være modtaget af kommunalbestyrelsen senest 4 uger før, området tages i brug.
Stk. 4. Hvis det i forbindelse med ansøgning om byggetilladelse vurderes, at der skal inddrages en certificeret brandrådgiver jf. § 493, stk. 3, nr. 1, kan ansøger vælge, at kommunalbestyrelsen skal foretage den tekniske byggesagsbehandling af brandforhold, jf. kapitel 5 i stedet for en certificeret rådgiver.
Dokumentation for overholdelse af kapitel 5 skal være modtaget af kommunalbestyrelsen senest 4 uger før, at området tages i brug.« 8. Før § 6 g indsættes som ny overskrift:
»Midlertidig overnatning« 9. Efter § 6 f indsættes:
»§ 6 g.
Midlertidig overnatning i byggeri eller bygningsafsnit, der ikke kan henføres til anvendelseskategori 5, kan ske i højst 50 døgn inden for samme kalenderår.
Den midlertidige overnatning skal foregå i overensstemmelse med bestemmelserne i kapitel 5.
Stk. 2. Ved midlertidig overnatning i højst 7 døgn, i byggeri eller bygningsafsnit, der kan henføres til anvendelseskategori 2, 3 og 6, skal kommunalbestyrelsen have modtaget meddelse om den midlertidige overnatning senest 2 uger før første overnatningsdøgn.
Omfatter overnatningen flere end 150 personer, skal kommunalbestyrelsen have modtaget meddelelse om overnatningen senest 4 uger før.
Den midlertidige overnatning skal ske i overensstemmelse med de præ-accepterede løsninger for midlertidige overnatninger, som beskrevet i Bygningsreglementets vejledning til kapitel 5  Brand.
 Stk. 3. Midlertidig overnatning, som ikke er omfattet af stk. 2, kan finde sted, når en af følgende punkter er opfyldt:
1) Betingelserne for midlertidig overnatning er indarbejdet i byggeriets drifts-, kontrol- og vedligeholdelsesplan, jf. §§ 143-146, og meddelelse om den midlertidig overnatning er modtaget af kommunalbestyrelsen senest 2 uger før første overnatningsdøgn.
Omfatter overnatningen flere end 150 personer, skal kommunalbestyrelsen have modtaget meddelelse om overnatningen senest 4 uger før.
2) Der er givet byggetilladelse til den midlertidige overnatning.
Dokumentation for, at den midlertidige overnatning sker i overensstemmelse med bestemmelserne i kapitel 5, skal være modtaget af kommunalbestyrelsen senest 4 uger før første overnatningsdøgn.« 10. Overskriften før § 6 h affattes således:
»Planer m.v. vedrørende brandmæssige forhold« 11. § 6 h affattes således:
»§ 6 h.
Ved ændringer af pladsfordelingsplaner og inventaropstillingsplaner, skal den ændrede plan enten 1) indgå i forbindelse med ansøgning om byggetilladelse, 2) udfærdiges af en certificeret brandrådgiver, der er certificeret til at virke i den brandklasse som byggeriet eller bygningsafsnit indplaceres i, eller 3) være indeholdt i certificeringen af en transportabel konstruktion.
 Stk. 2. Ændring af følgende dokumentation skal opfylde stk. 1, nr. 1-3, jf. dog stk. 3:
 1) Drifts-, kontrol og vedligeholdelsesplaner.
 2) Brand- og evakueringsinstruks.
 3) Driftsjournal.
 4) Brandplaner.
 5) Situationsplaner.
 6) Belægningsplaner for lagerafsnit.
 7) Belægningsplaner for midlertidige overnatninger.
 8) Værelsesplaner for hoteller mv.
 9) Etageplaner for hoteller mv.
 10) Etageplaner for undervisningsafsnit.
 Stk. 3. Hvis der ikke sker ændringer af forudsætningerne for de brandmæssige forhold, kan dokumentation, jf. stk. 2 udarbejdes og ændres uden brug af certificeret brandrådgiver eller ansøgning om byggetilladelse.
Stk. 4. For byggeri eller bygningsafsnit hvor betingelserne for midlertidige overnatninger er indarbejdet i byggeriets drifts-, kontrol- og vedligeholdelsesplan, skal denne udfærdiges af en certificeret brandrådgiver, der er certificeret til at virke i den brandklasse, som byggeriet eller bygningsafsnittet kan indplaceres i.
For byggeri eller bygningsafsnit indplaceret i blandklasse 1 skal drifts-, kontrol- og vedligeholdelsesplan udfærdiges af en brandrådgiver, der er certificeret til at virke mindst til brandklasse 2.
Stk. 5. For byggeri eller bygningsafsnit, der er omfattet af §§ 147 og 153, skal den ændrede dokumentation, jf. stk. 1, 1. pkt. og stk. 2 indsendes til kommunalbestyrelsen.« 12. Før § 6 i indsættes som ny overskrift:
»Midlertidig indendørsarrangementer« 13. Efter § 6 h indsættes:
»§ 6 i.
Kommunalbestyrelsen kan meddele byggetilladelse til afholdelse af midlertidige indendørsarrangementer i byggeri eller bygningsafsnit, som ikke er godkendt hertil, hvis det midlertidige indendørsarrangement omfatter højst samtidigt ophold af 1.000 personer.
Der kan i et byggeri eller bygningsafsnit meddeles tilladelse til sådanne midlertidige arrangementer i højst 50 dage inden for samme kalenderår.
 Stk. 2. Afholdelse af midlertidige indendørsarrangementer i byggeri eller bygningsafsnit, jf. stk. 1, er alene omfattet af følgende krav i afsnit II:
 1) Brandforhold i kapitel 5.
2) Konstruktive forhold i kapitel 15, hvis anvendelsen af bygningen ændrer ved de bærende konstruktioners virkemåde. Ændringer af lastvirkning på mindre end 5 pct. i forhold til eksisterende dokumentation og uændret statisk virkemåde af konstruktionen betragtes ikke som en ændring.« 14. Efter § 11 a indsættes:
»§ 11 b.
Ansøgning om byggetilladelse til byggearbejder omfattet af §§ 6 f - 6 i skal, hvis det er relevant for byggearbejdet indeholde:
 1) Oplysninger til identifikation af ejendommen, bygningen eller enheden, herunder eksempelvis matrikelbetegnelse, adgangsadresse, ejendomsnummer og etageangivelse.
 2) Oplysninger til identifikation af det arbejde, der udføres, herunder eksempelvis tegningsmateriale, hvoraf bygningens dimensioner og placering fremgår.
3) Oplysning om den planlagte benyttelse af bebyggelsen.
Ved ombygning og ændret benyttelse af bebyggelsen skal den ligeledes indeholde oplysninger om den hidtidige benyttelse.
 4) Dokumentation for overholdelse af kap. 5 og 15. Kommunalbestyrelsen vurderer i hvilket omfang, der skal foreligge dokumentation.
 Stk. 2. Ved ansøgning om byggetilladelse til byggearbejder efter stk. 1, kan ansøger vælge, at kommunalbestyrelsen skal foretage den tekniske byggesagsbehandling af de brand- og konstruktionsmæssige forhold, jf. kapitel 5 og 15.
Stk. 3. Kommunalbestyrelsen kan indhente sagkyndig bistand vedrørende dokumentation af de brand- og konstruktionsmæssige forhold.
Udgifterne hertil afholdes af ansøger.
Stk. 4. Byggearbejder omfattet af §§ 6 f - 6 i er ikke omfattet af §§ 40, 43 og 46.« 15. Før § 28 indsættes som ny overskrift:
»Lovliggørelse af bærende konstruktioner og brandforhold« 16. Efter § 23 indsættes:
 »§ 28. Lovliggørelse af bærende konstruktioner indplaceret i konstruktionsklasse 2-4, skal tilknyttes certificeret statiker, jf. §§ 16-19 og ske i overensstemmelse med bilag 5. Lovliggørelse af bærende konstruktioner omfatter alene de bærende konstruktioner eller konstruktionsafsnit, der er ulovlige, samt andre dele af byggeriet, såfremt disses virkemåde og dokumentation påvirkes heraf.
 Stk. 2. Bærende konstruktioner eller konstruktionsafsnit, der er omfattet af lovliggørelsen, jf. stk. 1, indplaceres i konstruktionsklasser i medfør af kapitel 26.
 Stk. 3. Lovliggørelse af brandforhold indplaceret i brandklasse 2-4, skal tilknyttes certificeret brandrådgiver, jf. §§ 20-23 og ske i overensstemmelse med bilag 6. Lovliggørelse af brandforhold omfatter alene de brandforhold eller bygningsafsnit, der er ulovlige, samt andre dele af byggeriet, såfremt forudsætningerne for de brandmæssige forhold og dokumentation påvirkes heraf.
 Stk. 4. Byggeri eller bygningsafsnit, der er omfattet af lovliggørelsen, jf. stk. 3, indplaceres i brandklasser i medfør af kapitel 27.
Stk. 5. Når der anvendes anden materiel regulering, end den, der gælder på lovliggørelsestidspunktet, anses de detailbaserede løsninger for brandsikring af byggeri, som opfyldte kravene til brandsikring i denne regulering, for præ-accepterede løsninger, jf.
Bygningsreglementets vejledning til kapitel 5  Brand, ved indplacering i brandklasser.
Stk. 6. Hvis lovliggørelsen efter kommunalbestyrelsens vurdering består af en simpel fysisk udbedring, kan kommunalbestyrelsen beslutte, at stk. 1-5 ikke finder anvendelse, og selv foretage den byggetekniske sagsbehandling af lovliggørelsen.« 17. Efter § 28 indsættes:
 »§ 29. Inden lovliggørelse af byggeri i konstruktionsklasse 2-4 og brandklasse 2-4, jf. § 28, stk. 1 og 3, påbegyndes, skal ejeren indsende dokumentation i henhold til § 10 til kommunalbestyrelsen.
 Stk. 2. Når lovliggørelsen foretages på baggrund af anden materiel regulering, end den gældende på lovliggørelsestidspunktet, skal der ikke indsendes dokumentation i henhold til § 10, stk. 2, nr. 6. I stedet skal der indsendes dokumentation for redningsberedskabets indsatsforhold, jf. den materielle regulering, som lovliggørelsen foretages efter, i det omfang det er relevant for lovliggørelsen.
Stk. 3. Dokumentationen for indplacering i konstruktionsklasser, jf. § 28, stk. 2, skal ske i henhold til § 503. Når lovliggørelsen baseres på anden materiel regulering end den, der gælder på lovliggørelsestidspunktet, skal dokumentationen omfatte de dele af konstruktionsgrundlag, statiske beregninger, konstruktionstegninger og modeller, der er nødvendige for at dokumentere indplaceringen i konstruktionsklasser.
Dokumentation for indplacering i konstruktionsklasser skal tillige omfatte en redegørelse for lovliggørelsen, jf. stk. 5.
 Stk. 4. Dokumentation for indplacering i brandklasse, jf. § 28, stk. 4, skal ske i henhold til § 511. Dokumentation for indplacering i brandklasser skal tillige omfatte en redegørelse for lovliggørelsen, jf. stk. 5.
 Stk. 5. Redegørelsen, jf. stk. 3 og 4, skal indeholde:
1) en afgrænsning af de ulovlige forhold, 2) omfanget af den allerede foreliggende dokumentation og dennes brugbarhed, 3) resultatet af de indledende undersøgelser, og 4) en beskrivelse af, hvorledes forholdene påtænkes lovliggjort.
 Stk. 6. Kommunalbestyrelsen skal foretage en vurdering af, om den dokumentation, der er indsendt, jf. stk. 1-5, er i overensstemmelse med de for lovliggørelsen relevante krav i den regulering, der ligger til grund for lovliggørelsen.
 Stk. 7. Sker der ændringer undervejs i lovliggørelsen, som ikke er i overensstemmelse med den indsendte dokumentation, jf. stk. 1-5, har ejeren pligt til at oplyse kommunalbestyrelsen herom.
 Stk. 8. Afslutning af lovliggørelsen sker i henhold til §§ 40-46 med følgende ændringer:
 1) Dokumentation og erklæringer jf. § 40, stk. 2, skal baseres på den lovgivning, der ligger til grund for lovliggørelsen.
 2) Dokumentation for bærende konstruktioner og dokumentation af brandforhold skal være i overensstemmelse med bilag 5 henholdsvis bilag 6.
Stk. 9. Hvis lovliggørelsen efter kommunalbestyrelsens vurdering består af en simpel fysisk udbedring, kan kommunalbestyrelsen beslutte, at stk. 1-8 ikke finder anvendelse, og selv foretage den byggetekniske sagsbehandling af lovliggørelsen.« 18. § 152 a ophæves.
 19. § 344, stk. 2, affattes således:
 »Stk. 2. Projektering og udførelse af konstruktioner skal ske i overensstemmelse med:
 1) DS/EN 1990:2007 Projekteringsgrundlag for bærende konstruktioner med DS/EN 1990 DK NA.
 2) DS/EN 1991-1-1:2007 Densiteter, egenlast og nyttelast for bygninger med DS/EN 1991-1-1 DK NA.
 3) DS/EN 1991-1-2:2007 Brandlast med DS/EN 1991-1-2 DK NA.
 4) DS/EN 1991-1-3:2007 Snelast med DS/EN 1991-1-3 DK NA.
 5) DS/EN 1991-1-4:2007 Vindlast med DS/EN 1991-1-4 DK NA.
 6) DS/EN 1991-1-5:2007 Termiske laster med DS/EN 1991-1-5 DK NA.
 7) DS/EN 1991-1-6:2007 Last på konstruktioner under udførelse med DS/EN 1991-1-6 DK NA.
 8) DS/EN 1991-1-7:2007 Ulykkeslast med DS/EN 1991-1-7 DK NA.
9) DS/EN 1998-1:2005 Konstruktioner i seismiske områder - Del 1: Generelle regler, seismiske påvirkninger og regler for bygninger med DS/EN 1998-1 DK NA.« 20. I § 344 indsættes efter stk. 2 som nyt stykke:
»Stk. 3. Referencer er inklusiv tilhørende rettelsesblade og tillæg.« Stk. 3 bliver herefter stk. 4.
 21. § 345 affattes således:
 »§ 345. Projektering og udførelse af betonkonstruktioner skal, udover bestemmelserne i § 344, ske i overensstemmelse med:
 1) DS/EN 1992-1-1+AC:2008: Betonkonstruktioner, Generelle regler samt regler for bygningskonstruktioner med DS/EN 1992-1-1 DK NA.
 2) DS/EN 1992-1-2+AC:2013 Betonkonstruktioner, Brandteknisk dimensionering med DS/EN 1992-1-2 DK NA.
 3) DS/EN 1992-3:2009, Betonkonstruktioner til opbevaring af væsker og pulvere med DS/EN 1992-3 DK NA.
 4) DS/EN 206 Beton, specifikation, egenskaber, produktion og overensstemmelse og DS/EN 206 DK NA Beton  Materialer - Regler for anvendelse af DS/EN 206 i Danmark.
 5) DS/EN 1520 Præfabrikerede armerede elementer af letbeton med lette tilslag og åben struktur med bærende eller ikke- bærende armering med DS/EN 1520 DK NA for konstruktioner i letbeton med lette tilslag.
 6) DS/EN 12602. Præfabrikerede armerede komponenter af autoklaveret porebeton med DS/EN 12602 DK NA for konstruktioner af autoklaveret porebeton.
Stk. 2. Referencer er inklusiv tilhørende rettelsesblade og tillæg.« 22. § 346 affattes således:
 »§ 346. Projektering og udførelse af stålkonstruktioner skal, udover bestemmelserne i § 344, ske i overensstemmelse med:
 1) DS/EN 1993-1-1+AC:2007 Stålkonstruktioner, Generelle regler samt regler for bygningskonstruktioner med DS/EN 1993-1-1 DK NA.
 2) DS/EN 1993-1-2+AC:2007 Stålkonstruktioner, Brandteknisk dimensionering med DS/EN 1993-1-2 DK NA.
 3) DS/EN 1993-1-3:2007 Stålkonstruktioner, Supplerende regler for koldformede elementer og beklædning af tyndplader med DS/EN 1993-1-3 DK NA.
 4) DS/EN 1993-1-4:2007 Stålkonstruktioner, Supplerende regler for Rustfrit stål med DS/EN 1993-1-4 DK NA.
 5) DS/EN 1993-1-5:2007 Stålkonstruktioner, Pladekonstruktioner med DS/EN 1993-1-5 DK NA.
 6) DS/EN 1993-1-6+AC:2012 Stålkonstruktioner, Styrke og stabilitet af skalkonstruktioner med DS/EN 1993-1-6 DK NA.
 7) DS/EN 1993-1-7+AC:2011 Stålkonstruktioner, Styrke og stabilitet af pladekonstruktioner med tværbelastning med DS/EN 1993- 1-7 DK NA.
 8) DS/EN 1993-1-8+AC:2007 Stålkonstruktioner, Samlinger med DS/EN 1993-1-8 DK NA.
 9) DS/EN 1993-1-9+AC:2007 Stålkonstruktioner, Udmattelse med DS/EN 1993-1-9 DK NA. 10.
 10) DS/EN 1993-1-10+AC:2007 Stålkonstruktioner, Materialesejhed og egenskaber i tykkelsesretningen med DS/EN 1993-1-10 DK NA.
Stk.  2. Referencer er inklusiv tilhørende rettelsesblade og tillæg.« 23. § 347 affattes således:
 »§ 347. Projektering og udførelse af kompositkonstruktioner skal, udover bestemmelserne i § 344, ske i overensstemmelse med:
 1) DS/EN 1994-1-1:2007 Kompositkonstruktioner, Generelle regler samt regler for bygningskonstruktioner med DS/EN 1994-1- 1 DK NA.
 2) DS/EN 1994-1-2:2007 Kompositkonstruktioner, Brandteknisk dimensionering med DS/EN 1994-1-2 DK NA.
Stk. 2. Referencer er inklusiv tilhørende rettelsesblade og tillæg.« 24. § 348 affattes således:
 »§ 348. Projektering og udførelse af trækonstruktioner skal, udover bestemmelserne i § 344, ske i overensstemmelse med:
 1) DS/EN 1995-1-1+AC:2007 Trækonstruktioner, Almindelige regler samt regler for bygningskonstruktioner med DS/EN 1995-1-1 DK NA.
 2) DS/EN 1995-1-2+AC:2007 Trækonstruktioner, Brandteknisk dimensionering med DS/EN 1995-1-2 DK NA.
Stk. 2. Referencer er inklusiv tilhørende rettelsesblade og tillæg.« 25. § 349 affattes således:
 »§ 349. Projektering og udførelse af murværkskonstruktioner skal, udover bestemmelserne i § 344, ske i overensstemmelse med:
 1) DS/EN 1996-1-1+A1:2007 Murværkskonstruktioner, Generelle regler for armeret og uarmeret murværk med DS/EN 1996-1-1 DK NA.
 2) DS/EN 1996-1-2:2007 Murværkskonstruktioner, Brandteknisk dimensionering med DS/EN 1996-1-2 DK NA.
 3) DS/EN 1996-2:2007 Murværkskonstruktioner, Designbetragtninger, valg af materialer og udførelse af murværk med DS/EN 1996-2 DK NA.
Stk. 2. Reference er inklusiv tilhørende rettelsesblade og tillæg.« 26. § 350 affattes således:
 »§ 350. Projektering og udførelse af geotekniske konstruktioner skal, udover bestemmelserne i § 344, ske i overensstemmelse med:
 1) DS/EN 1997- 1:2007 Geoteknik, Generelle regler med DS/EN 1997-1 DK NA.
 2) DS/EN 1997- 2+AC:2011 Geoteknik, Jordbundsundersøgelse og -prøvning med DS/EN 1997-2 DK NA.
Stk. 2. Reference er inklusiv tilhørende rettelsesblade og tillæg.« 27. § 351 affattes således:
 »§ 351. Projektering og udførelse af aluminiumkonstruktioner skal, udover bestemmelserne i § 344, ske i overensstemmelse med:
 1) DS/EN 1999-1-1:2008 Aluminiumkonstruktioner, Generelle regler med DS/EN 1999-1-1 DK NA.
 2) DS/EN 1999-1-2:2008 Aluminiumkonstruktioner, Brandteknisk dimensionering med DS/EN 1999-1-2 DK NA.
 3) DS/EN 1999-1-3:2007 Aluminiumkonstruktioner, Udmattelse med DS/EN 1999-1-3 DK NA.
Stk. 2. Reference er inklusiv tilhørende rettelsesblade og tillæg.« 28. I § 489, stk. 4, indsættes efter »Midlertidige«: »udendørs«.
 29. I § 489, stk. 7, ændres »stk. 5« til: »stk. 6«.
 30. I § 493, stk. 3, indsættes efter »Midlertidige«: »udendørs«.
 31. Efter § 550 a indsættes:
»§ 550 b.
Ved brug af en certificeret brandrådgiver, jf. § 6 h, stk. 1, nr. 2, omfatter den certificerede brandrådgivers virke som minimum udfærdigelse af dokumentation, jf. § 6 h, stk. 1 og 2, med det indhold der fremgår af kap. 29 og 30 samt at sikre, at de valgte løsninger er i overensstemmelse med kravene i kapitel 5.
 Stk. 2. For byggeri i brandklasse 2-4 skal der foretages en uafhængig kontrol, jf. § 526, stk. 1, nr. 2 af dokumentationen, jf. stk. 1, på et kontrolniveau svarende til en maksimumkontrol, jf. § 527, stk. 2, nr. 3.
 Stk. 3. For byggeri i brandklasse 4 skal der tillige foretages tredjepartskontrol, jf. § 526, stk. 1, nr. 3 af dokumentationen, jf. stk. 1, på et kontrolniveau svarende til en maksimumkontrol, jf. § 527, stk. 2, nr. 3.
 Stk. 4. Den certificeredes brandrådgivers virke efter stk. 1 kan ikke uddelegeres.
Stk. 5. Den certificerede brandrådgiver kan få assistance til at udfærdige dokumenterne i stk. 1, men vil stadig fungere som den udfærdigende.« 32. Bilag 1, tabel 1 til bygningsreglementet affattes som bilag 1 til denne bekendtgørelse.
 33. Som bilag 5 til bygningsreglementet, indsættes bilag 2 til denne bekendtgørelse.
 34. Som bilag 6 til bygningsreglementet, indsættes bilag 3 til denne bekendtgørelse.
§ 2 Stk. 1. Bekendtgørelsen træder i kraft den 1. juli 2022.
Stk. 2. Bekendtgørelsen finder ikke anvendelse på ansøgninger om byggetilladelse, der er indsendt før bekendtgørelsens ikrafttræden.
Bekendtgørelsen finder endvidere ikke anvendelse på byggearbejder, som ikke kræver tilladelse, hvis byggearbejdet er påbegyndt før bekendtgørelsens ikrafttræden.
