 Landsskatteretskendelse af 31. maj 2002 vedr.  

 landbrugsejendom, afstået før salg af mælkekvote.
 As klage vedrører spørgsmålet, om der er hjemmel i  

 ejendomsavancebeskatningslovens § 5, stk. 4, til at nedsætte  

 anskaffelsessummen  

 for en ejendom med vederlaget for afståelse af en mælkekvote, når ejendommen  

 afstås før mælkekvoten.
 Klagen vedrører som konsekvens heraf tillige spørgsmålet om  

 kursfastsættelse af inkonvertible lån skal ansættes til kurs 100 eller til de  

 historiske priser.
Det er oplyst, at klageren gennem en årrække har drevet en  

 landbrugsejendom.
Ejendommen er på 39,5 ha og drevet med en malkebesætning  

 indtil 1997. Klagerens regnskab løber fra den 1. juli til den 30. juni.
Det er videre oplyst, at klageren ved aftale underskrevet den 8.  

 november 1997 har afhændet i alt ca. 25 ha. til B mod en berigtigelsessum på  

 1.665.000 kr., der skulle berigtiges ved kontant betaling samt overtagelse af  

 obligationslån til kreditselskab til restgælden og inkonvertible lån til C  

 til  

 kursværdien pr. 31. oktober 1997. Overdragelsesdato blev fastsat til den 1.  

 april 1998. Det fremgår desuden af aftalen, at en person ved navn D skulle  

 erhverve et areal på 10 ha. af jorden.
Følgende fremgår videre af  

 salgsaftalen:
Ejendommens mælkekvote bortsælges før overdragelsen, og salget  

 er betinget af at sælger får afhændet mælkekvoten før overtagelsen. Indtil udgangen af 1997 blev værdien af mælkekvote ansat af  

 mælkeudvalget, der i 1997 fastsatte prisen til 1,60 kr. pr. kg.
Pr. 1. januar  

 1998 blev der oprettet en mælkebørs, hvor mælkekvoter kunne sælges, og hvor  

 prisen blev bestemt ud fra udbud og efterspørgsel.
Mælkeudvalget har oplyst,  

 at  

 man ikke kan beholde en mælkekvote samtidig med, at man frasælger jorden fra  

 sin landbrugsejendom, og at en sådan mælkekvote uden jord vederlagsfrit  

 bliver  

 inddraget af mælkeudvalget.
Dog accepteres det, at en mælkekvote indsendes  

 til  

 den førstkommende kvotebørs, efter at jorden er frasolgt.
For 1998, der var  

 det  

 første år med kvotebørs, blev det dog accepteret, at såfremt kvoten ikke blev  

 solgt på den første børs, fik man lov til at sælge den på den efterfølgende  

 børs et halvt år senere.
 Klageren har forklaret, at han ved indgivelse af mælkekvoten til  

 mælkeudvalget forlangte en mindstepris på 1,44 kr. pr. kg mælk.
 Det fremgår af skrivelse af 11. marts 1998 fra Danske Mejeriers  

 Mælkeudvalg, at den af klageren udbudte mælkekvote på 450.396 kg er solgt.  

 Ligevægtsprisen blev 2,2877 kr. pr. kg mælkekvote ved en fedtprocent på 4,36  

 %.  

 Afregning ved klagerens bedrift med en fedtprocent på 4,17 % er beregnet til  

 2,2330 kr. pr. kg, således at klageren har fået udbetalt i alt 1.005.746 kr.
Den 23. marts 1998 er der udfærdiget skøde på salg af jorden med  

 salg af 10,5355 ha. til D i alt 619.167 kr. og salg af 26,5466 ha. til B i  

 alt  

 1.497.423 kr., hvilket til sammen andrager i alt 2.116.590 kr.
Klageren har  

 beholdt bygninger samt 2,4246 ha. landbrugsjord.
Klageren har ved opgørelse af afståelsessummen for jorden lagt  

 kursværdien på anskaffelsestidspunktet til grund ved kursfastsættelse af  

 kontantværdien for inkonvertible kontantlån.
Klageren har videre ikke  

 modregnet  

 salg af mælkekvote i jordens anskaffelsespris.
Skatteankenævnet har anset frasalg af jord fra ejendommen for  

 suspensivt betinget af, at mælkekvoten bliver solgt, hvorfor salg af jord og  

 mælkekvote skal anses for sket samtidigt i 1998, således at  

 afståelsesvederlaget for mælkekvoten skal modregnes i jordens  

 anskaffelsespris  

 i medfør af ejendomsavancebeskatningslovens § 5, stk. 4. Skatteankenævnet har  

 ved sin afgørelse henset til, at det af salgsaftalen, der er underskrevet den  

 8. november 1997, fremgår, at ejendommens mælkekvote bortsælges før  

 overdragelsen, og at salget af jorden er betinget af, at sælger får afhændet  

 mælkekvoten.
Aftalen om frasalg af jord er dermed først opfyldt i 1998, hvor  

 mælkekvoten sælges på mælkebørsen.
 Skatteankenævnet har bemærket, at eftersom det ikke i aftalen er  

 anført, hvad der skal ske, såfremt mælkekvoten ikke er solgt inden den 1.  

 april  

 1998, må det betyde, at handlen dermed annulleres eller skal genforhandles.
Vedrørende kursfastsættelse af inkonvertible lån har  

 skatteankenævnet fundet, at eftersom ejendomsafståelsen først er sket i 1998,  

 skal reglerne i ejendomsavancebeskatningsloven § 3, stk. 4, som er gældende  

 fra  

 1. januar 1998, anvendes.
Dette medfører, at de inkonvertible lån skal  

 ansættes  

 til kurs 100, der herefter kan ansættes til restgælden.
Skatteankenævnet har  

 ved opgørelsen medtaget en mælkekvote indkøbt i 1993, der ikke er medtaget i  

 ejendomsvurderingen pr. 1. januar 1993.
 Skatteankenævnet har herefter opgjort ejendomsavancen for salg  

 af ca. 37 ha. jord som følger:
 kr.
Hele ejendommen Solgt jordareal 37,0843 ha Bygninger + 2,3777 ha Mælkekvote Stuehus 340.000 340.000 Grund 425.000 400.050 25.650 Forskelsværdi 1.313.830 1.234.668 79.162 Mælkekvote 416.376 kg á 1,25 520.470 1.634.718 444.812 520.470 I alt 2.600.000 Køb af mælkekvote efter 1993 53.663 53.663 I alt 2.653.663 1.634.718 444.812 574.133 Af ejendomsværdien uden mælkekvote har den frasolgte jordparcel  

 udgjort 1.6.34.718 / (1.634.718 + 444.812) = 78,61 %.
 Anskaffelsessum for den  

 frasolgte jordparcel:
 - 87,61 % af ejendomsvurderingen på 2.653.663 kr.
 2.086.045 kr.
- 10 % 208.605 kr.
 2.294.650 kr.
Pristalsregulering 1993-1998 10,2 % 234.405 kr.
5 år á 10.000 kr. pristalsreguleret i alt 55.100 kr., hvoraf  

 solgte andel udgør 78,61 % 43.314 kr.
Reguleret anskaffelsespris 2.572.369 kr.
 78,61 % af mælkekvote solgt for 1.005.746 kr.
 790.616 kr.
Reguleret anskaffelsessum 1.781.753 kr.
Kontant salgspris  handelsomkostninger 2.002.654 kr.
Ejendomsavance 220.901 kr.
Klagerens repræsentant har over for Landsskatteretten nedlagt  

 påstand om, at aftalen vedrørende salg af jord skal anses for resolutivt  

 betinget, således at der ikke ved opgørelsen af ejendomsavance ved salget af  

 jorden skal ske en forholdsmæssig nedsættelse i anskaffelsessummen for jorden  

 med salgsprisen for mælkekvoten.
Afståelsen af 37 ha jord må anses for  

 indgået  

 ved slutsedlens underskrivelse den 8. november 1997, hvorimod mælkekvoten  

 først  

 er afstået efterfølgende den 11. marts 1998.
 Repræsentanten har desuden nedlagt påstand om, at kursen på  

 inkonvertible lån kan fastsættes til de historiske kurser, jr.  

 ikrafttrædelsesbestemmelserne til § 3 i lov nr. 440 af 10. juni 1997.
Repræsentanten har anført, at skatteretten følger den  

 civilretlige behandling af aftaler.
Afståelse anses for at foreligge på det  

 tidspunkt, hvor der mellem køber og sælger er indgået en endelig og bindende  

 aftale.
Aftaler om overdragelse af fast ejendom er normalt resolutive, og  

 retsvirkningerne indtræder på tidspunktet for indgåelse af den bindende  

 aftale  

 ved slutsedlens underskrivelse.
Det tillægges som hovedregel ikke  

 skattemæssig  

 virkning, såfremt aftalens betingelser ikke overholdes.
På denne baggrund kan det ikke være afgørende for, hvorvidt en  

 aftale skal anses for suspensivt eller resolutivt betinget, om der i aftalen  

 er  

 truffet bestemmelse om, hvad der skal ske i tilfælde af, at betingelserne i  

 aftalen ikke bliver opfyldt.
Det, der er afgørende for, om aftalen er  

 resolutiv  

 eller suspensiv, er, om betingelserne anses for en ren formsag, eller om der  

 hersker reel usikkerhed om, hvorvidt aftalen bliver gennemført.
Repræsentanten har videre anført, at årsagen til, at klageren  

 ønskede at ophøre med sin malkekvægsbesætning, var, at helbredet ikke længere  

 kunne holde til det hårde arbejde.
Samtidig var det vanskeligt at få en  

 ordentlig medhjælper, hvorfor det var nødvendigt at ophøre.
Der var derfor  

 ingen tvivl om, at kvoten skulle sælges, og da køber af jorden ikke var  

 interesseret, blev kvoten sat til salg på mælkekvotebørsen.
Mælkekvoten blev sat til salg på mælkekvotebørsen mod en  

 mindstepris på 1,44 kr., fordi klageren ville være sikker på, at kvoten blev  

 solgt.
Indtil udgangen af 1997 blev værdien af mælkekvoter ansat af  

 mælkeudvalget, og prisen var i 1997 1,60 kr. pr. kg.
Ligevægtsprisen på  

 mælkekvotebørsen blev i marts 1998 fastsat til 2,2813 kr. pr. kg.
Var kvoten  

 ikke blevet solgt på den pågældende børs, ville klageren ikke have mistet  

 kvoten, men han ville have haft mulighed for at afsætte den på en af de to  

 efterfølgende mælkekvotebørser i henholdsvis juni 1998 og december 1998.
Repræsentanten har derudover anført, at det er en formsag, at  

 der som en betingelse i skødet er henvist til vejledning om leveranceforhold,  

 hvoraf fremgår, at hvis mælkeleverancen ophører fra en ejendom, skal der  

 inden  

 udløbet af det efterfølgende kvoteår ske genoptagelse af mælkeleverancen,  

 eller  

 mælkekvoten skal være overdraget ved salg eller bortforpagtning af hele  

 bedriften, eller der skal ske salg på kvotebørsen.
At der alene er tale om en  

 formsag kan blandt andet ses derved, at klageren solgte sin maskinpark den  

 20.  

 december 1997 for 300.000 kr.
Derudover begyndte klageren at sælge køerne i  

 januar 1998, altså forud for offentliggørelse af ligevægtsprisen pr. 11.  

 marts  

 1998. Klageren har dermed været sikker på, at mælkekvoten blev afstået på  

 mælkekvotebørsen.
Repræsentanten har ydermere anført, at eftersom salget af  

 mælkekvoten er foretaget efter salget af jorden, er anskaffelsessummen for  

 jorden ikke reguleret forholdsmæssigt med salgssummen for mælkekvoten i  

 relation til beregning af ejendomsavance for salget af jorden.
Dette er  

 begrundet med, at det i § 5, stk. 4, nr. 6, i ejendomsavancebeskatningsloven  

 er  

 anført, at anskaffelsessummen nedsættes med vederlag for kvote, som er solgt,  

 hvorfor der ifølge bestemmelsen ikke er hjemmel til at kræve  

 anskaffelsessummen  

 nedsat med en salgspris for en kvote, der først sælges efterfølgende.
 Der er henvist til skattemeddelelse, SKATM 1998, 02-18, fra Told  

 og Skattestyrelsen, der udtaler, at en mælkekvote skal anses for afstået på  

 tidspunktet for offentliggørelsen af ligevægtsprisen.
Repræsentanten har desuden anført, at der ikke er hjemmel i  

 ejendomsavancebeskatningsloven til at kræve, at flere delsalg foretaget i et  

 indkomstår skal opgøres ved den samme ejendomsavance.
Ligningsrådet har i en  

 bindende forhåndsbesked af 17. august 1999 tilkendegivet, at hvert salg, det  

 være sig af helsalg eller delsalg, skal behandles for sig i relation til  

 ejendomsavancebeskatningslovens regler.
 Repræsentanten har henvist til Højesterets dom af 17. februar  

 1982, hvor retten fandt, at afståelse af en fast ejendom, der blev solgt til  

 tre forskellige købere med efterfølgende udstykning i tre ejendomme i  

 skattemæssig henseende skulle betragtes som tre uafhængige salg.  

 Repræsentanten  

 har hertil anført, at rækkefølgen af de enkelte delafståelser dermed må være  

 afgørende for, om anskaffelsessummen ved salg af jordparcellen skal nedsættes  

 med en forholdsmæssig andel af salgssummen opnået ved salg af mælkekvote.
Til det i Ligningsvejledningen E.J.2.3.1.2 nævnte om, at  

 ejendommens anskaffelsessum skal nedsættes med vederlaget for salget af  

 kvoten,  

 har repræsentanten anført, at denne regel må forudsætte, at kvoten er solgt  

 inden salget af ejendommen eller i det mindste sammen med salget af  

 ejendommen,  

 jf.
Ligningsvejledningen E.E.3.10.2, hvoraf fremgår følgende:
I konsekvens heraf kan den landmand, der køber en mælkekvote  

 via Mælkekvotebørsen hverken fradrage eller afskrive mælkekvotens  

 anskaffelsessum, idet han herved erhverver en indtægtskilde.
Ved et eventuelt  

 senere salg af ejendommen nedsættes ejendommens anskaffelsessum med det  

 vederlag, der er modtaget for afståelse af mælkekvote, mens  

 anskaffelsessummen  

 forhøjes med det beløb, som er betalt for erhvervelse af mælkekvote, jf.
EBL  

 §  

 5, stk. 3 og 4. Repræsentanten har derudover henvist til bemærkningerne til  

 ændringen af ejendomsavancebeskatningslovens § 5, stk. 4, lovforslag nr.
L  

 85,  

 1999/00, hvoraf det i relation til den indtil 1. januar 2000 gældende  

 bestemmelse er anført, at reglerne for køb og salg af mælkekvoter særligt  

 efter  

 indførelsen af mælkekvotebørsen har fået et sådant indhold, at køb og salg  

 kan  

 være løsrevet fra salget af ejendommen, samt at med de gældende regler vil  

 vederlag betalt ved køb og tildeling af mælkekvoten i sådanne situationer  

 indgå  

 i avanceopgørelsen ved delsalget i form af en forhøjelse af  

 anskaffelsessummen,  

 mens afståelsesvederlaget ikke vil indebære en skattemæssig påvirkning, da  

 vederlaget skal nedsættes med anskaffelsessummen ved et skattefrit salg,  

 således at en eventuel fortjeneste på mælkekvoten ikke vil blive beskattet.  

 Dette gælder blandt andet i de tilfælde, hvor man ved delsalg først sælger  

 jorden, dernæst sælger mælkekvoten og slutteligt sælger den resterende  

 ejendom  

 skattefrit som parcelhus.
 Repræsentanten har herefter opgjort ejendomsavancen for salget  

 af ca. 37 ha jord som følger:
 kr.
Hele ejendommen Solgt jordareal 37,0843 ha Bygninger + 2,3777 ha Mælkekvote Stuehus 340.000 340.000 Grund 425.000 400.050 25.650 Forskelsværdi 1.313.830 1.234.668 79.162 Mælkekvote 416.376 kg á 1,25 520.470 1.634.718 444.812 520.470 I alt 2.600.000 Køb af mælkekvote efter 1993 53.663 I alt 2.600.000 1.634.718 444.812 574.133 Den frasolgte jordparcel har herefter udgjort  

 1.634.718/2.600.000 i alt 62,87 % af den samlede ejendomsvurdering.
 Ved opgørelsen er anvendt reglerne om indeksering i  

 ejendomsavancebeskatningslovens § 5 a, og indekseringsprocenten er fastsat ud  

 fra, at jordsalget er foregået den 8. november 1997.
Anskaffelsessum 1.634.718 kr.
10 % 163.472 kr.
 1.798.190 kr.
Pristalsregulering 7,3 % 131.268 kr.
Forholdsmæssig andel af 10.000 kr.s tillæg inkl. pristalsregulering 3,85 % 26.116 kr.
Reguleret anskaffelsessum 1.955.574 kr.
 Tab kan herefter opgøres som følger:
Kontant salgssum ved anvendelse af historiske kurser for inkonvertible lån 1.945.187 kr.
Andel af handelsomkostninger 23.004 kr.
Reguleret anskaffelsessum 1.955.574 kr.
Tab ¸  

  

 33.391 kr.
 Landsskatteretten skal  

 udtale:
 Det følger af § 5, stk. 4, i den dagældende  

 ejendomsavancebeskatningslov, jf. lovbekendtgørelse nr. 640 af 2. august  

 1997,  

 at anskaffelsessummen for en ejendom nedsættes i afståelsesåret med det  

 vederlag, der modtages ved afståelsen af en mælkekvote.
 Følgende fremgår af forarbejderne til lov nr. 958 af 20.  

 december 1999:
Reglerne for køb og salg af mælkekvoter har særligt efter  

 indførelsen af mælkekvotebørsen fået et sådant indhold, at køb og salg kan  

 være  

 løsrevet fra salget af ejendommen.
Det er således muligt først at sælge en  

 del  

 af ejendommen og derefter sælge mælkekvoten for endelig at sælge  

 restejendommen  

 skattefrit efter parcelhusreglen i ejendomsavancebeskatningslovens § 8. Med  

 de  

 gældende regler vil vederlag betalt ved køb eller tildeling af mælkekvoten i  

 sådanne situationer indgå i avanceopgørelsen ved delsalget i form af en  

 forhøjelse af anskaffelsessummen, mens afståelsesvederlaget ikke vil indebære  

 nogen skattemæssig påvirkning, da vederlaget skal nedsætte anskaffelsessummen  

 ved et skattefrit salg.
Det vil sige, at en eventuel fortjeneste på  

 mælkekvoten  

 ikke vil blive beskattet. Ligningsrådet har i en ikke offentliggjort bindende  

 forhåndsbesked, j.nr. 99/01-482-00214 af 19. februar 2002, fundet, at der  

 ikke  

 er hjemmel til at reducere anskaffelsessummen for en ejendom med vederlag for  

 mælkekvote, når ejendommen afstås, inden mælkekvoten sælges.
I denne  

 situation  

 skal vederlaget for mælkekvoten ikke indgå i opgørelsen efter  

 ejendomsavancebeskatningsloven.
Der er nærmere henset til, at mælkekvotens  

 tilknytning til ejendommen først kan anses at ophøre på tidspunktet for  

 afståelsen - det vil sige på tidspunktet for modtagelsen af brevet fra  

 Mælkeudvalget om salg af mælkekvoten.
Retten finder efter det oplyste i sagen, at betingelsen om salg  

 af mælkekvoten må tillægges virkning som en resolutiv betingelse, idet sælger  

 af ejendommen må anses for i fornødent omfang at have rådigheden over,  

 hvorvidt  

 mælkekvoten bliver afstået på førstkommende kvotebørs.
Ejendommen kan derfor  

 ikke anses for først at være afstået sammen med mælkekvoten.
Som følge heraf  

 finder retten ikke, at kursfastsættelse af inkonvertible lån skal ansættes  

 til  

 kurs 100, men derimod til historiske kurser som anført af klagerens  

 repræsentant, idet ejendommen må anses for afstået ved slutseddel af 8.  

 november 1997.
 Henset til blandt andet det i forarbejderne anførte vedrørende  

 beskatning af afståelsesvederlag for mælkekvoter finder retten endvidere  

 ikke,  

 at der er hjemmel i ejendomsavancebeskatningslovens § 5, stk. 4, til at  

 nedsætte anskaffelsessummen for ejendommen med afståelsesvederlaget for en  

 mælkekvote, der tidsmæssigt er afstået efter den faste ejendom, til hvilken  

 mælkekvoten er knyttet.
 Den påklagede afgørelse ændres derfor i overensstemmelse hermed,  

 således at afståelsesvederlaget for mælkekvoten ikke skal nedsætte  

 anskaffelsessummen for ejendommen.
