Et pengeinstitut markedsførte et pensionssystem indeholdende både  

 opsparing og forsikring.
Forsikringsdelen var afdækket i et  

 forsikringsselskab.
Der blev ikke af Forbrugerombudsmanden stillet krav om,  

 at forsikringsselskabets identitet skulle fremgå af pengeinstituttets  

 almindelige markedsføring.
Derimod burde navnet oplyses til kunderne ved  

 individuelle henvendelser og indgåelse af aftaler.
Den omstændighed, at  

 forsikringsdelen var afdækket i et forsikringsselskab, burde oplyses i den  

 almindelige markedsføring.
Pengeinstitutternes reklamering med pensionsordninger FO har tidligere især over for pengeinstitutterne ved disses annoncering  

 med pensionsordninger understreget, hvilke retningslinier der må følges  

 herved.
 Der har således bl.a. været udtalt, at det hører med til  

 pengeinstitutternes almindelige oplysningspligt at oplyse, at man ikke i et  

 pengeinstitut kan få den invaliditets- og dødsrisikodækning, der kan ydes af  

 forsikringsselskaber og pensionskasser, medmindre sådan forsikring særskilt  

 tegnes i et forsikringsselskab eller en pensionskasse.
 I forbindelse med behandlingen af en konkret sag vedrørende et  

 pengeinstituts markedsføring af et pensionssystem, bestående af en  

 opsparingsdel og en forsikringsdel forespurgte Forsikringstilsynet FO, om  

 navnet på forsikringsselskabet efter markedsføringsloven bør fremgå af  

 annonceringen.
FO udtalte i denne forbindelse, at det efter hans opfattelse ikke vil  

 kunne anses for stridende mod god markedsføringsskik eller i øvrigt anses for  

 vildledende eller mangelfuldt, såfremt navnet på livsforsikringsselskabet  

 ikke direkte fremgår af pengeinstituttets almindelige markedsføring af sin  

 pensionsordning.
Derimod må det ved individuelle henvendelser og indgåelse af  

 konkrete (forsikrings-) aftaler oplyses, i hvilket forsikringsselskab  

 risikoen afdækkes.
Ligeledes udtalte FO, at det findes bedst stemmende med  

 god markedsføringsskik, at pengeinstitutter ved deres almindelige  

 markedsføring af tilsvarende ordninger oplyser, at forsikringsdelen afdækkes  

 i et forsikringsselskab.
 (* 1) Offentliggjort i Beretning fra Forbrugerombudsmanden 1987, s. 41.
