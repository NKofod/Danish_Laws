6. Tjenestebog Tjenestebog udleveres kun til værnepligtigt personel.
Den udleveres ved  

 hjemsendelsen fra kaserneuddannelsen.
Den værnepligtige har ved mobilisering  

 pligt til at opbevare tjenestebogen på sin person og sørge for, at den ved  

 fremmødet ved mobilisering bliver stemplet.
Til K-værnepligtige udleveres en gul tjenestebog (CF-formular 5009),  

 hvoraf et eksemplar findes som bilag 13. Denne tjenestebog, der specielt er  

 beregnet for K-værnepligtige, er forskellig fra den grønne tjenestebog, der  

 udleveres til CF-korpsets værnepligtige, og som KK-værnepligtige er forsynet  

 med ved overførsel til det lokale civilforsvar.
KK-værnepligtige skal ikke  

 have ombyttet den grønne tjenestebog.
Opmærksomheden henledes på bestemmelsen i den gule tjenestebog, hvorefter  

 den værnepligtige ved ændring af bopæl har pligt til - så længe den pligtige  

 uddannelse endnu ikke er afsluttet - at melde flytning både til  

 folkeregistret og den lokale civilforsvarsmyndighed.
Der kan dog ikke rejses  

 straffesag eller i øvrigt anvendes disciplinarmidler over for værnepligtige  

 for udeblivelse i tilfælde, hvor indkaldelsesordre ikke er kommet den  

 værnepligtige i hænde på grund af flytning, når han på behørig måde har  

 anmeldt flytning til folkeregistret.
 Til værnepligtige, hvis tjenestebog er bortkommet, udleveres en ny  

 tjenestebog, hvori indsættes tjenestebogsblad og mødebefaling samt eventuelt  

 designeringsbevis.
7. Mødebefaling A. værnepligtigt mandskab a.
K-værnepligtige Udfærdigelse af mødebefalinger til værnepligtigt personel sker ved  

 anvendelse af en hvid blanket (CF-formular 482-84), hvoraf et eksemplar  

 findes som bilag 14.
 Mødebefalinger udfærdiges og indsættes i tjenestebogen af CF-kasernen på  

 grundlag af ajourførte oversigter fra de lokale civilforsvarsmyndigheder  

 over, hvilket mødested der skal angives på mødebefalingen.
Ved de værnepligtiges flytning til anden stamafdeling er det den ny  

 stamafdelings pligt at udfærdige ny mødebefaling for den pågældende og drage  

 omsorg for, at den indsættes i tjenestebogen.
Den hidtidige mødebefaling  

 inddrages og makuleres ved den ny stamafdelings foranstaltning.
b.
KK-værnepligtige Ved mandskabets overførsel til det lokale civilforsvar påhviler det den  

 lokale civilforsvarsmyndighed at udstede ny (hvid) mødebefaling til  

 udskiftning af den mødebefaling til CF-korpset, der findes i deres  

 tjenestebog.
 Til værnepligtige i det kommunale civilforsvar anvendes CF-formular  

 482-84, der er optaget som bilag 14. Til værnepligtige i CF-ordenskorpset  

 anvendes CF-formular 524-77, der er optaget som bilag 14a.
 Den tidligere mødebefaling skal inddrages og makuleres ved den lokale  

 civilforsvarsmyndigheds foranstaltning.
Værnepligtige, der overføres fra CF-korpset til det kommunale civilforsvar  

 umiddelbart efter afslutningen af deres uddannelse i CF-korpset, hjemsendes  

 uden mødebefaling.
Den lokale stamafdeling skal ved mandskabets overførsel  

 udfærdige mødebefaling (CF-formular 482-84, bilag 14) til indsætning i  

 vedkommendes tjenestebog.
 Ved flytning af KK-værnepligtige fra en stamafdeling til en anden  

 forholdes som ovenfor anført vedrørende K-værnepligtige.
B.
Ikke værnepligtigt personel Udfærdigelse af mødebefalinger til ikke værnepligtigt personel sker ved  

 anvendelsen af en orange blanket (CF-form. 443-83), hvoraf 1 eksemplar findes  

 som bilag 15. Eventuelle tidligere udfærdigede mødebefalinger (CF-form. 443a  

 og 443b) behøver ikke at ombyttes med nye.
 Mødebefalinger skal udleveres til:
- personer, der er omfattet af civilforsvarslovens § 13, jf. dog nedenfor  

 om egenbeskyttelsen, - frivillige i det kommunale civilforsvar, - frivillige i politiets civilforsvarstjeneste, herunder frivillige i  

 varslingstjenesten.
 Til frivillige i den statslige ambulancetjeneste anvendes en særlig  

 mødebefaling (CF-form. 617), som findes som bilag 15A.
 For så vidt angår det frivillige mandskab er det dog en forudsætning, at  

 der er indgået sædvanlig kontrakt med det om civilforsvarstjeneste.
 Mødebefaling udleveres således hverken til deltagere i bedriftsværn eller  

 til frivillige i boligværn og villaværn.
Der må ikke udstedes mødebefaling til civilforsvaret til personer, der ved  

 forøget beredskab eller mobilisering har pligt til at give møde ved de  

 militære værn i henhold til derom modtaget mødebefaling (gul eller rød  

 mødebefaling eller hvid mødebefaling med rød kant). Der kan derimod godt  

 udleveres mødebefaling til civilforsvaret til personer, der indgår i  

 forsvarets værnepligtsreserve og således ikke har mødepligt straks ved  

 mobilisering (de har hvid mødebefaling), samt til personer, der er overført  

 til hjemmeværnet.
Disse personer vil dog fortsat kunne indkaldes til tjeneste  

 ved forsvaret.
I så fald bortfalder mødepligten i civilforsvaret.
 Ved flytning til anden stamafdeling påhviler det den tilflyttede  

 stamafdeling - efter modtagelsen af den pågældendes papirer fra den  

 fraflyttede stamafdeling - at sørge for udfærdigelse af ny mødebefaling og  

 inddragelse af den tidligere mødebefaling.
 Mødebefalinger inddrages først, når det frivillige mandskabs  

 kontraktforhold ophører, men ikke når de pågældende bare overgår til andre  

 funktioner i det frivillige arbejde.
8. Ekstraordinær indkaldelsesordre Til brug ved udstedelse af ekstraordinær indkaldelsesordre til  

 værnepligtigt personel i det lokale civilforsvar, herunder værnepligtige  

 overført til CF-ordenskorpset, anvendes standardblanket (CF-form. 504) med  

 tilhørende rudekuvert, hvoraf et eksemplar findes som bilag 16. Blanketten  

 vil tillige efter behov kunne anvendes ved ekstraordinær indkaldelse af  

 frivilligt mandskab.
De ekstraordinære indkaldelsesordrer udfærdiges ved modtagelse af nyt  

 personel.
De ekstraordinære indkaldelsesordrer lægges i rudekuverter og  

 anbringes i kartotek, ordnet tjenestegrensvis og årgangsvis, således at de  

 ligger klar til hurtig ekspedition i påkommende tilfælde.
Ved designering af personel til anden tjeneste tilintetgøres den  

 ekstraordinære indkaldelsesordre.
Ny ekstraordinær indkaldelsesordre  

 udfærdiges ved eventuelt senere bortfald af designeringen.
Indkaldelse af X-værnepligtige i en beredskabssituation foretages ved  

 ekstraordinære indkaldelsesordrer, der udskrives af datacentralen efter  

 anmodning fra Civilforsvarsstyrelsen.
De ekstraordinære indkaldelsesordrer  

 vil derefter hurtigst muligt blive tilsendt de lokale CF-myndigheder med  

 henblik på videresendelse til mandskabet i den takt, hvormed styrken ønskes  

 mønstret eller indkaldt.
Med indkaldelsesordrerne følger en samtidig dermed  

 udskrevet navneliste.
 Hvis mødestedsrubrikken på grund af manglende oplysninger herom ikke er  

 udfyldt, må mødestedet påføres, inden indkaldelsesordrerne videresendes til  

 de værnepligtige.
9. Almindelig indkaldelsesordre Fremgangsmåden ved indkaldelse af værnepligtigt mandskab fremgår af  

 Indenrigsministeriets bekendtgørelse nr. 564 af 15 december 1980, der findes  

 optrykt som bilag 17. Opmærksomheden henledes navnlig på bestemmelsen i  

 bekendtgørelsens § 4, hvorefter indkaldelsesordrer sendes som anbefalet brev.
 Det bemærkes, at reglen i bekendtgørelsens §5 indebærer, at man kan anmode  

 om politiets bistand ved udlevering af indkaldelsesordre, hvis det ikke på  

 anden måde har været muligt at udlevere denne til den værnepligtige.
 Til brug ved indkaldelse af værnepligtigt mandskab til fortsat lokal  

 uddannelse fremstiller civilforsvarsmyndigheden selv en indkaldelsesordre.
 Følgende forhold bør omtales i indkaldelsesordren:
 Man henleder opmærksomheden på, at den pågældendes personnummer ikke må  

 anføres på kuverten eller i den del af adressen, der er synlig gennem en  

 rudekuvert.
 Indkaldelsesordrer til de værepligtige bør altid udsendes af de respektive  

 stamafdelinger, uanset om uddannelsen måtte foregå ved et uddannelsescenter.
 I tilfælde, hvor en værnepligtig ulovligt udebliver fra uddannelsen i et  

 uddannelsescenter, skal meddelelse herom bilagt alle relevante oplysninger  

 tilgå den pågældendes stamafdeling, der herefter træffer beslutning om  

 indgivelse af politianmeldelse for ulovlig udeblivelse til vedkommende  

 politimester.
10. Udrustningskort A.
Værnepligtigt personel a.
K-værnepligtige På CF-kasernen iklædes de K-værnepligtige en standardudrustning.
 Af bilag 18 fremgår, hvilket udstyr de enkelte standardudrustninger består  

 af.
 For tiden udleveres standardudrustning M/80. I denne indgår indsatsuniform  

 M/71 - M/81.
Med alle standardudrustninger udleveres som forbrugsvare 4 par sokker, 1  

 par vanter og 1 par badetøfler.
Der kræves ikke regnskab for disse effekter.  

 Mandskabet er dog erstatningspligtigt herfor, såfremt effekterne bortkommer i  

 uddannelsestiden.
For modtagelsen af standardudrustningen afgiver de værnepligtige  

 kvittering på et udrustningskort (CF-form. 3052-70), hvoraf et eksemplar  

 findes som bilag 19, og som udfærdiges af CF-kasernen i overensstemmelse med  

 pkt.
III i instruksen, der er optrykt som bilag 8.
 De værnepligtige hjemsendes til fortsat uddannelse i det lokale  

 civilforsvar med nævnte standardudrustning.
Ved denne hjemsendelse udfærdiger kasernen følgeseddel på et antal  

 udrustningskort svarende til antallet af K-værnepligtige, der overføres til  

 den enkelte stamafdeling.
Følgeseddel og udrustningskort sendes af kasernen  

 sammen med de øvrige værnepligtspapirer direkte til den ny stamafdeling.  

 Denne kvitterer på følgesedlen og sender eksemplar 1 og 2 til  

 Civilforsvarsstyrelsens centralkartotek.
Det påhviler herefter den lokale  

 myndighed at drage omsorg for, at enhver supplerende udlevering af  

 udrustning, herunder også ved ændring af standardmodel, påføres  

 udrustningskortet og sørge for kvittering herpå fra modtageren.
Yderligere  

 udrustning ud over standardudrustning bør normalt udleveres som  

 funktionsudrustning, d.v.s. at udleveringen finder sted med en  

 specialuddannelse for øje og inddrages igen samme dag, således at  

 funktionsudrustningen ikke opbevares hos brugerne.
 Ved senere flytning til anden stamafdeling beholder den værnepligtige den  

 udleverede standardudrustning, og udrustningskortet sendes på følgeseddel til  

 den nye stamafdeling.
 De K-værnepligtiges udrustning inddrages ved afslutningen af den 2-årige  

 lokale uddannelse, med mindre de pågældende ønsker at fortsætte som  

 frivillige eller ønsker at gennemgå en befalingsmandsuddannelse.
 Ved de K-værnepligtiges fremmøde til vedligeholdelsesøvelser er det  

 nødvendigt at iklæde mandskabet, men dette kan eventuelt ske med en  

 kedeldragt.
b.
KK-værnepligtige Iklædning af KK-værnepligtige foretages ikke i fredstid, da disse  

 værnepligtige ikke indkaldes til uddannelse.
For så vidt de værnepligtige  

 ønsker at forrette tjeneste på frivillig basis eller melder sig til det  

 fredsmæssige katastrofeberedskab, forholdes der som nedenfor nævnt vedrørende  

 ikke værnepligtigt personel.
c.
Værnepligtige i CF-ordenskorpset Til værnepligtige i ordenskorpset, som uddannes på frivillig basis, kan  

 der udlånes en standardudrustning M/80, jf. bilag 18 samt følgende  

 specialudrustning:
2 refleksarmbind, 2 refleksankelbind, 1 reflekterende bandoler m/skede.
 Det praktiske arbejde omkring udlevering og iklædning foreståes af de  

 kommunale CF-myndigheder.
 Der henvises iøvrigt til »Bestemmelser om tilvejebringelse,  

 uddannelse m.v. af personel til det lokale civilforsvar«, bilag 26.
B.
Ikke-værnepligtigt personel Med hensyn til de ikke værnepligtige mandskabskategorier kan der i  

 overensstemmelse med det gældende uniformsreglement for personel i  

 civilforsvaret uden for CF-ordenskorpset udleveres uniformseffekter fra  

 Civilforsvarsstyrelsens beholdning til samtlige frivillige i den kommunale  

 hjælpetjeneste og politiets civilforsvarstjeneste, hvorimod der ikke for  

 tiden kan udleveres uniformseffekter til f.eks. egenbeskyttelsens personel.
 Til frivillige med kontrakt i kommuner uden udvidet hjælpetjeneste kan der  

 udleveres såvel standardudrustning M/80 som udgangsuniform M/64 eller DKB.
 Det forudsættes, at kommunen selv påtager sig munderingsforvaltningen, der  

 i det væsentlige vil bestå i papirmæssig administration, idet der ikke bliver  

 tale om udlevering af beholdning til opbevaring på depot.
Når en frivillig tegner kontrakt, indsender kommunens civilforsvar til  

 Civilforsvarsstyrelsen en hvid rekvisition, hvoraf fremgår størrelsesnormen  

 på uniformen.
Et størrelsesskema kan fås ved henvendelse til CF-korpsets  

 Materieltjeneste, Glostrup, munderingsdepotet.
 1. gang der indsendes en hvid rekvisition på  

 uniformseffekter, skal kommunens civilforsvar samtidig medsende en erklæring  

 om, at kommunen påtager sig at være munderingsforvaltende.
 Menigt personel, der i medfør af civilforsvarslovens §13 er pålagt  

 civilforsvarstjeneste, kan på samme måde som de frivillige iklædes de af  

 Civilforsvarsstyrelsen leverede effekter.
Man går derimod ud fra, at kommunalt personel, der har  ledende poster i  

 civilforsvaret, udstyres på kommunens regning med eventuelle fornødne  

 uniformseffekter.
Ligeledes må f.eks. uniformseffekter til personel i de  

 kommunale bedriftværn betales af vedkommende kommune på samme måde, som  

 private virksomheder selv må betale tilsvarende udgifter til deres  

 bedriftværn.
 Til frivilligt personel, hvis uddannelse eller aktive tjeneste i  

 væsentligt omfang gennemføres udendørs, kan der udleveres indsatsuniformer.  

 For tiden udleveres indsatsuniform M/71 og indsatsuniform DKB.
Stamafdelingen opretter et udrustningskort for hver enkelt person, der  

 iklædes, og opfører herpå hver enkelt uniformsgenstand, der udleveres.  

 Personellet afgiver kvittering på selve udrustningskortet, jfr. pkt.
III i  

 instruksen, der er optrykt som bilag 8.
 Såfremt den frivillige senere flytter til en anden kommune, og fortsat  

 ønsker at gøre tjeneste i civilforsvaret, beholdes udrustningen, og  

 udrustningskortet overføres på følgeseddel på sædvanlig måde til den ny  

 stamafdeling.
 Det ikke værnepligtige personels udrustning inddrages, når deres kontrakt  

 opsiges eller ophører, eller når pålæg om tjenesten i henhold til  

 civilforsvarslovens §13 tilbagekaldes.
 De under A og B nævnte følgesedler opbevares i 10 år.
C.
Samtlige personelkategorier - aflevering af udrustning Personellet er ansvarlig for den udleverede udrustning efter dansk rets  

 almindelige erstatningsregler.
Stamafdelingen er ansvarlig for, at udrustningen inddrages, enten når den  

 fortsatte lokale uddannelse afsluttes, jf. pkt.
A, eller når kontrakten  

 opsiges eller ophører eller §13- pålægget bortfalder, jf. pkt.
B.
Udrustningen skal snarest søges inddraget.
Tages der ikke skridt til  

 inddragelse (se a.) inden 1/2 år efter uddannelsens afslutning eller  

 kontraktens ophør, bliver stamafdelingen ansvarlig for udrustningens  

 eventuelle bortkomst eller beskadigelse.
Når en K-værnepligtig flytter til en  

 ny stamafdeling efter uddannelsens afslutning, påhviler det den hidtidige  

 stamafdeling at inddrage udrustning, der ikke er afleveret ved sidste  

 fremmøde.
Den nye stamafdeling kan bistå ved inddragelsen.
Eventuelt ansvar  

 for bortkomst eller beskadigelse påhviler den hidtidige stamafdeling.
Når udrustningen afleveres, skal der gives den pågældende en kvittering  

 for den afleverede udrustning, se kap. 14. Afleveringen skal endvidere  

 noteres på udrustningskortet med dato for afleveringen og underskrift af den  

 person, der ved afleveringen repræsenterer stamafdelingen.
Udrustningskortet  

 opbevares i 5 år, regnet fra det tidspunkt, hvor udrustningen inddrages.
 Det påhviler stamafdelingen mindst 1-gang årligt at kontrollere den  

 udleverede udrustning.
a.
Inddragelse af udrustning Når udrustningen ikke er afleveret ved sidste fremmøde, skal  

 stamafdelingen snarest - og inden 1/2 år - skriftligt kontakte den  

 pågældende.
Efterfølgende henvendelser bør ske mindst 1 gang ved anbefalet  

 brev, og i øvrigt telefonisk eller ved besøg på den pågældendes bopæl.
I  

 henvendelserne præciseres de pågældendes erstatningsansvar for udrustningen,  

 og der oplyses om tid og sted for afleveringen.
Resulterer henvendelserne ikke i en aflevering, skal udrustningen søges  

 inddraget med fogedens bistand.
For fogedretten fremlægges udrustningskort  

 med den pågældendes kvittering og kopi af brevveksling med den pågældende om  

 afleveringen.
For frivillige fremlægges endvidere kopi af kontrakten med den  

 frivillige.
Møder den pågældende uden udrustningen, men oplyser at have den,  

 anbefales det at følge med til bopælen for at få den udleveret.
 Udebliver den pågældende fra fogedretten uden lovligt forfald, begæres den  

 pågældende fremstillet for fogeden af politiet (politifremstilling).
Når værdien af de ikke afleverede effekter er under 700 kr. , kan  

 stamafdelingen undlade at søge effekterne inddraget ved fogedens bistand.
I  

 bilag 29 er anført andre eksempler på tilfælde, hvor inddragelse kan opgives.
 Er der en rimelig begrundet formodning om, at den pågældende har  

 disponeret ulovligt over udrustningen, skal der rettes henvendelse til  

 politiet.
b.
Erstatning for bortkommet eller beskadiget udrustning Ansvar for bortkommet eller beskadiget udrustning kan kun gøres gældende  

 over for den pågældende, hvis bortkomsten eller beskadigelsen skyldes den  

 pågældendes fortsætlige eller groft  uagtsomme adfærd , jf. §19 og §20 i lov  

 om erstatningsansvar, der er optaget som bilag 29a.
Ansvar kan ikke gøres gældende, hvis bortkomsten skyldes hændelig  

 undergang eller et simpelt uagtsomt forhold.
Ved vurderingen af, om der  

 foreligger grov eller simpel uagtsomhed, kan der lægges vægt på, om  

 uagtsomheden må anses som grov tilsidesættelse af elementære hensyn til  

 andre.
I bilag 29 er nævnt eksempler på bortkomst ved tyveri eller brand.
 Skønner stamafdelingen, at den pågældende er ansvarlig for bortkomsten,  

 skal der rejses krav om erstatning, der normalt fastsættes til de beløb, der  

 er nævnt i den pågældende prisliste over statsligt materiel og personlig  

 udrustning.
I de tilfælde, hvor erstatningsbeløbet ikke betales, og hvor det er oplyst  

 f. eks. af kommunens incassoafdeling, at den pågældendes betalingsevne er  

 ringe, kan erstatningskravet opgives.
I bilag 29 er nævnt eksempler på  

 tilfælde, hvor erstatningskravet kan opgives.
c.
Indberetning om bortkommet eller beskadiget udrustning Når det konstateres, at udleverede udrustningseffekter er bortkommet eller  

 beskadiget, indsender stamafdelingen gennem vedkommende CF-region en  

 indberetning til Civilforsvarsstyrelsen, der udsteder tabsattest og tager  

 stilling til eventuel opgivelse af erstatningskravet.
Se bilag 29 om  

 indberetningens indhold.
På grundlag af tabsattesten afskrives effekterne i  

 centralkartoteket og i stamafdelingens beholdningsregnskab.
 I de tilfælde, hvor stamafdelingen ikke har søgt udrustningen inddraget  

 inden 1/2-års fristens udløb, og hvor udrustningen ikke er afleveret og  

 erstatning ikke er betalt, vil stamafdelingen normalt blive afkrævet  

 erstatning for den bortkomne udrustning.
d.
Rengøring af mundering.
For at bevare munderingen bedst muligt er der  

 fastsat regler for hvordan den skal rengøres og vedligeholdes.
 Disse regler er optaget som bilag 18.A og 18.A.1-18.A.4.
