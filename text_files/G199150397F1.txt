Formålet med registeret er at tilgodese en administrativ lettelse samt en forbedret servive over for børn og voksne, der modtager vidtgående specialundervisning eller anden specialpædagogisk bistand i henhold til lovbekendtgørelse nr.
438 af 20. juni 1989 om folkeskolen § 19, stk. 2, bekendtgørelse nr. 537 af 16. juli 1990 om folkeskolens specialundervisning og anden specialpædagogisk bistand samt lovbekendtgørelse nr. 256 af 4. maj 1987 om specialundervisning af voksne.
Personkreds: Registeret må kun indeholde oplysninger om personer, der er henvist til specialundervisningsafdelingen fra Pædagogisk-Psykologisk Rådgivningskontor eller kommunerne samt om personer, der selv henvender sig til afdelingen.
De pågældende personer må først registreres, når de af amtets visitationsudvalg er visiteret til en §19, stk. 2, foranstaltning.
Endvidere må der først ske registrering, når der er truffet beslutning om konsulentbistand over for personer, der selv henvender sig, eller over for elever, der er henvist af skolen eller Pædagogisk Psykologisk Rådgivningskontor i primærkommunen.
 Ikrafttrædelsesdato: 16/12/1991.
