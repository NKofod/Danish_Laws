Nr LSF 235 Forslag til Lov om ændring af retsplejeloven (Dommerundersøgelser) Fremsat af justitsministeren (Engell) den 15. maj 1990 Vedtaget ved tredjebehandling den 1. juni 1990 Lov nr. 406 af 13/06/1990 § 1 I lov om rettens pleje, jf. lovbekendtgørelse nr. 748 af 1. december  

 1989, foretages følgende ændringer:
 1. Efter § 21 indsættes i kapitel 1:
»  § 21 a.
Justitsministeren kan anmode en eller flere dommere  

 om at gennemføre en undersøgelse af nærmere bestemte sager.
Justitsministeren  

 kan bestemme, at der skal deltage sagkyndige i undersøgelsen.
 Stk. 2. Undersøgelsesretten har ingen dømmende myndighed.
Stk. 3. Undersøgelsen gennemføres efter reglerne i denne lov.  

 Justitsministeren kan dog i særlige tilfælde bestemme, at undersøgelsen skal  

 foregå for lukkede døre.
Bestemmelserne om retskredsenes grænser og  

 bestemmelsen i § 169 finder ikke anvendelse.
 Stk. 4. Undersøgelsesrettens afgørelser kan påkæres umiddelbart  

 til Højesteret.
Stk. 5. Undersøgelsen afsluttes med en beretning.
Beretningen  

 offentliggøres af justitsministeren, medmindre ganske særlige grunde taler  

 imod offentliggørelse.« 2. § 1019 m, stk. 1, nr. 3, affattes således:
»3) regeringen eller justitsministeren træffer bestemmelse om, at  

 sagen skal undersøges efter reglerne i § 21, stk. 1, eller § 21 a.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om rettens pleje, jf. lovbekendtgørelse nr. 748 af 1. december 1989,  

 foretages følgende ændringer:
 1. Efter § 21 indsættes i kapitel 1:
» § 21 a.
Justitsministeren kan anmode en eller flere dommere  

 om at gennemføre en undersøgelse af nærmere bestemte sager.
Justitsministeren  

 kan bestemme, at der skal deltage sagkyndige i undersøgelsen.
 Stk. 2. Undersøgelsesretten har ingen dømmende myndighed.
Stk. 3. Undersøgelsen gennemføres efter reglerne i denne lov.  

 Undersøgelsen foregår for lukkede døre.
Bestemmelserne om retskredsenes  

 grænser og bestemmelsen i § 169 finder ikke anvendelse.
 Stk. 4. Undersøgelsesrettens afgørelser kan påkæres umiddelbart til  

 Højesteret.
Stk. 5. Undersøgelsen afsluttes med en beretning.
Justitsministeren kan  

 offentliggøre beretningen.«.
 2. § 1019 m, stk. 1, nr. 3, affattes således:
 »3) regeringen eller justitsministeren træffer bestemmelse om, at  

 sagen skal undersøges efter reglerne i § 21, stk. 1, eller § 21 a.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Lovforslaget har til formål at give justitsministeren udtrykkelig  

 hjemmel til at iværksætte dommerundersøgelser i sager af almen betydning.  

 Undersøgelserne gennemføres efter retsplejelovens regler.
Herved sikres det,  

 at de personer, som afhøres under dommerundersøgelsen, har vidnepligt, og at  

 undersøgelsen foretages under de retssikkerhedsgarantier, som følger af  

 retsplejelovens almindelige regler.
Der er i forhold til  

 kommissionsdomstolsundersøgelser tale om en mere smidig undersøgelsesform,  

 hvilket navnlig kommer til udtryk i forbindelse med iværksættelsen af  

 dommerundersøgelsen.
2. I de senere årtier har der været gennemført en række undersøgelser af  

 sager af almen betydning ved kommissionsdomstole eller som  

 dommerundersøgelser.
Undersøgelserne har navnlig taget sigte på at klarlægge,  

 om nogen i offentlig tjeneste eller hverv i forbindelse med en bestemt sags  

 forløb har begået fejl eller forsømelser, som kan begrunde, at et retligt  

 ansvar søges gennemført.
For tiden er der nedsat 3 kommissionsdomstole og et undersøgelsesudvalg.  

 Det drejer sig om kommissionsdomstolen vedrørende udgifterne til edb inden  

 for Skatteministeriets område, kommissionsdomstolen om udbudsmaterialet i  

 licitationssagen vedrørende Storebæltsbroen og kommissionsdomstolen  

 vedrørende sagsbehandllingen omkring et staldventilationsanlæg.  

 Undersøgelsesudvalget skal klarlægge omstændighederne i forbindelse med  

 flytningen af Thulebefolkningen.
Justitsministeren har herudover anmodet  

 præsidenten for Østre Landsret om at indstille en dommer til at beklæde en  

 kommissionsdomstol vedrørende Landbrugets Finansieringsfond af 1963 og  

 Landbrugets Grovvarefonde.
3. Undersøgelse af sager om offentlige myndigheders behandling af bestemte  

 sager eller opgaver kan gennemføres på en række forskellige måder.
Hvilken  

 undersøgelsesform der anvendes, beror i høj grad på, hvordan sagen er  

 opstået.
En række sager om den offentlige forvaltnings sagsbehandling  

 undersøges af Folketingets Ombudsmand, som enten af egen drift eller efter  

 klager fra borgerne tager initiativ til undersøgelsen.
I andre tilfælde,  

 navnlig hvor det er nærliggende at pege på fejl eller forsømmelser begået af  

 bestemte tjenstemænd, gennemføres undersøgelsen efter tjenestemandslovens  

 regler om disciplinærforfølgning eller som en almindelig strafferetlig  

 forfølgning.
I mere omfattende sagsforhold og i sager af større politisk  

 betydning er undersøgelserne som nævnt gennemført ved kommissionsdomstole  

 eller som dommerundersøgelser.
Der er dog også eksempler på, at regeringen  

 eller Folketinget har nedsat særlige undersøgelsesudvalg til at klarlægge en  

 sags faktiske omstændigheder.
4. Dommerundersøgelserne blev tidligere i almindelighed iværksat på  

 vedkommende ministers initiativ uden særlig lovhjemmel.
Det har aldrig været  

 fuldt ud klarlagt, efter hvilke regler dommerundersøgelserne skulle  

 foretages, men det har været nærliggende at antage, at undersøgelserne i  

 mangel af udtrykkelig hjemmel til at lade retsplejelovens regler finde  

 anvendelse, måtte gennemføres efter almindelige forvaltningsretlige regler.  

 Disse regler er imidlertid ikke særligt velegnede til at danne grundlag for  

 en retlig undersøgelse af et større sagsforhold, hvori der kan blive tale om  

 at bedømme, hvorvidt der er grundlag for at gøre retligt ansvar gældende mod  

 nogen, som virker eller har virket i offentlig tjeneste eller hverv.
Det  

 skyldes blandt andet, at der ikke i dag gælder regler om vidnepligt i  

 forbindelse med dommerundersøgelser.
En vis forpligtelse til at afgive  

 forklaring kan dog følge af ansættelsesforholdet.
Usikkerheden omkring retsgrundlaget for gennemførelsen af  

 dommerundersøgelser har også fået præsidenterne for Højesteret, Østre  

 Landsret, Vestre Landsret og Sø- og Handelsretten til at rette henvendelse  

 til Justitsministeriet.
En kopi af retspræsidenternes henvendelse er optrykt  

 som bilag til lovforslaget.
Retspræsidenterne er af den opfattelse, at sager  

 af større betydning, som ønskes undersøgt, ikke bør gøres til genstand for en  

 dommerundersøgelse, før der eventuelt måtte være tilvejebragt et bedre  

 retsgrundlag for sådanne undersøgelser.
I stedet peger retspræsidenterne på  

 muligheden for at gennemføre eventuelle undersøgelser ved kommissionsdomstole  

 efter retsplejelovens § 21 eller kommissionsdomstole nedsat i medfør af  

 særlig lov.
 5. Det betydelige antal kommissionsdomstolsundersøgelser, der er påbegyndt  

 i den seneste tid, taler for, at det må overvejes at gennemføre regler, som  

 gør det muligt at foretage undersøgelserne på en mere enkel og smidig måde  

 end ved nedsættelse af kommissionsdomstole.
 Under hensyn til den usikkerhed, der består omkring retsgrundlaget for  

 dommerundersøgelser og dermed også for de personer, som berøres af  

 undersøgelserne, har Justitsministeriet fundet det rigtigst at foreslå  

 nærmere regler om gennemførelse af dommerundersøgelser fastsat ved en ændring  

 af retsplejeloven.
Ved ændringen foreslås det, at dommerundersøgelser skal gennemføres efter  

 retsplejelovens og ikke almindelige forvaltningsretlige regler.
Der sikres  

 også undersøgelsesretten den uvildighed, som lederne af en retlig  

 undersøgelse af denne karakter bør have.
Undersøgelsesrettens afgørelser kan  

 ikke behandles af Folketingets Ombudsmand, men kan ved kære indbringes  

 umiddelbart for Højesteret.
 Undersøgelsen adskiller sig fra de egentlige kommissionsdomstole ved, at  

 undersøgelsen kan iværksættes uden en formel regeringsbeslutning.  

 Undersøgelsen iværksættes normalt af justitsministeren, som også fastlægger  

 temaet for undersøgelsen.
Der kan ikke uden særlig lovgivning nedsættes kommissionsdomstole, som  

 beklædes af andre end dommere med juridisk kandidateksamen, jf.  

 retsplejelovens § 43, stk. 5. For at sikre en smidig undersøgelsesmulighed,  

 også i sager, hvor der kan være grund til at udpege særligt sagkyndige som  

 dommere, f.eks. økonomer, læger, ingeniører eller andre med særlig uddannelse  

 eller erfaring inden for det område, der er tale om at undersøge, er det  

 foreslået, at justitsministeren kan træffe bestemmelse om, at sagkyndige skal  

 deltage i undersøgelsen.
Undersøgelsesretten forudsættes ledet af en allerede  

 udnævnt dommer, men den eller de sagkyndige medvirker i øvrigt på lige fod  

 med dommeren.
Justitsministeren kan herudover, ligesom ved  

 kommissionsdomstole, beskikke een eller flere til at bistå  

 undersøgelsesretten med undersøgelsen, herunder udpege en sekretær for  

 undersøgelsesretten.
Justitsministeren kan også - hvis det skønnes  

 hensigtsmæssigt - beskikke en person til at repræsentere det offentlige i  

 forbindelse med undersøgelsen.
 For at give undersøgelsesretten mulighed for at afkræve vidnerne  

 forklaring uden, at de har haft adgang til at gøre sig bekendt med, hvad  

 andre vidner måtte have udtalt i sagen, foreslås det, at undersøgelsen skal  

 foregå for lukkede døre.
Pligten til at afgive vidneforklaring følger, bortset fra bestemmelsen i §  

 169, retsplejelovens almindelige regler om vidnepligt og vidnefritagelse m.v.  

 Det følger blandt andet heraf, at retsplejelovens regler om vidnefritagelse i  

 § 171 også gælder med hensyn til afgivelse af forklaring for  

 undersøgelsesretten.
Der er herefter ikke pligt til at afgive  

 vidneforklaring, hvis forklaringen vil udsætte vidnet selv for straf eller  

 tab af velfærd.
Hvis der er mulighed for, at der efter afslutningen af  

 dommerundersøgelsen vil blive indledt tjenstligt forhør mod en tjenestemand,  

 som skal afgive forklaring for undersøgelsesretten, eller der er mulighed  

 for, at der efterfølgende vil blive indledt almindelig strafferetlig  

 forfølgning mod den pågældende, har vedkommende ikke pligt til at udtale sig  

 under strafansvar.
 Undersøgen afsluttes med, at undersøgelsesretten udarbejder en beretning.  

 Beretningen kan indholde citater eller referat af de forklaringer og  

 dokumenter m.v., der er afgivet eller fremlagt under undersøgelsen.  

 Justitsministeren vil kunne offentliggøre beretningen uanset bestemmelsen i §  

 31.
6. Lovforslagets økonomiske og administrative konsekvenser Gennemførelsen af retlige undersøgelser er forbundet med betydelige  

 omkostninger.
En undersøgelse af udgifterne til kommissionsdomstole inden for  

 de senere år har vist, at udgifterne i almindelighed ligger mellem 0,5 og 6,5  

 mio. kr. pr. undersøgelse.
Bilag Ø.L.49a-3/1988.bfk.
Justitsministeriet,6. maj 1988 Slotsholmsgade 10, 1216 København K.
Præsidenterne for Højesteret, Østre Landsret, Vestre  

 Landsret og Sø- og Handelsretten henvender sig hermed til Justitsministeriet  

 i følgende anledning:
Som det vil være ministeriet bekendt, er der i de senere år af  

 landsdommere gennemført undersøgelser om forskellige, nærmere beskrevne  

 forhold af offentlig interesse.
Til grund for den enkelte af vedkommende  

 landsretspræsident foretagne udpegning af en dommer til at forestå en sådan  

 undersøgelse, har ligget en beslutning truffet af enten folketinget,  

 regeringen eller en minister.
Beslutningsgrundlaget har indeholdt en  

 kortfattet beskrivelse af temaet for undersøgelsen, der altid har haft til  

 formål at klarlægge et vist handlingsforløb, men i reglen tillige har  

 omfattet en vurdering af, om der måtte være begået fejl eller være mangler  

 ved den offentlige forvaltnings sagsbehandling.
 Udpegning af en sådan undersøgelsesdommer er sket uden særlig hjemmel,  

 hvilket har medført, at den af dommeren udøvede virksomhed ikke er nærmere  

 reguleret, således som det ville være tilfældet, hvis udpegning var sket i  

 medfør af bestemmelsen i retsplejelovens § 21 eller som led i en disciplinær  

 undersøgelse mod en offentlig tjenestemand.
Det er almindelig antaget, at undersøgelsesdommeren ikke er omfattet af  

 reglerne i retsplejeloven, men bortset herfra giver den manglende regulering  

 anledning til uklarhed og uvished på en række punkter både i forhold til den  

 dommer, der leder undersøgelsen og til den, der skal afgive forklaring, eller  

 på anden måde omfattes af undersøgelsen.
Den manglende regulering er særlig  

 uheldig, hvis undersøgelsesdommeren, som det oftest er tilfældet, skal  

 placere et ansvar og således har en domstolslignende funktion.
I disse  

 tilfælde består der tillige mulighed for tvivl med hensyn til, i hvilket  

 omfang undersøgelsens indhold og konklusion senere kan danne grundlag for  

 andre retlige skridt, f.eks. i form af strafferetlig forfølgning eller  

 disciplinærundersøgelse over for offentlige tjenestemænd.
I forbindelse med en for tiden pågående dommerundersøgelse er der  

 endvidere opstået spørgsmål om, hvorvidt der for pressen består ret til  

 aktindsigt i medfør af lov om offentlighed i forvaltningen og om, hvorvidt  

 Folketingets Ombudsmand kan tage stilling hertil.
Besvarelsen af spørgsmålet  

 afhænger naturligvis af, om undersøgelsesdommerens virksomhed er en del af  

 den offentlige forvaltning, men herom hersker også uklarhed.
Det må antages, at der ved valget af denne form for undersøgelser er lagt  

 afgørende vægt på, at den, der foretager undersøgelsen er uafhængig af  

 forvaltningen og har betydelig erfaring i at gennemgå, fremstille og vurdere  

 et større erfaringsmateriale udfra et retligt synspunkt.
Det er derfor  

 naturligt at udpege en dommer hertil.
Vi finder imidlertid at måtte pege på, at den manglende regulering  

 medfører en retsusikkerhed, der vil kunne give anledning til problemer, som  

 muligt kan svække undersøgelsernes autoritet og den almene tillid, der bør  

 være knyttet til deres indhold og konklusion.
Det henstilles derfor til  

 Justitsministeriets overvejelse, hvorvidt der bør udarbejdes særlige regler  

 om undersøgelsesdommeres virke.
 Da behovet for undersøgelser af den omhandlede art efter vor opfattelse i  

 tilstrækkelig grad vil kunne tilgodeses ved anvendelse af bestemmelserne i  

 retsplejelovens § 21, ser vi imidlertid ikke noget udtalt behov for  

 tilvejebringelse af et andet, særligt regelsæt om dommerundersøgelser, men  

 finder at der, indtil et sådant regelsæt eventuelt måtte blive udfærdiget,  

 alene bør foretages dommerundersøgelser i medfør af bestemmelsen i  

 retsplejelovens § 21 eller eventuelt i medfør af særlig lov.
 Såfremt der påbegyndes udarbejdelse af et regelsæt, bør det tillige  

 overvejes at revidere bestemmelserne i retsplejelovens § 21 på baggrund af de  

 med anvendelse af denne bestemmelse indvundne erfaringer.
 En nærmere uddybning og supplering af de ovenfor anførte synspunkter vil  

 eventuelt kunne finde sted ved en mundtlig drøftelse med Justitsministeriet.  

 Vi er rede til at deltage i en sådan drøftelse.
Haulrig P.
Christensen Agersnap Frank Poulsen Efter 2. behandling den 30. maj 1990 § 1 I lov om rettens pleje, jf. lovbekendtgørelse nr. 748 af 1. december  

 1989, foretages følgende ændringer:
 1. Efter § 21 indsættes i kapitel 1:
»  § 21 a.
Justitsministeren kan anmode en eller flere dommere  

 om at gennemføre en undersøgelse af nærmere bestemte sager.
Justitsministeren  

 kan bestemme, at der skal deltage sagkyndige i undersøgelsen.
 Stk. 2. Undersøgelsesretten har ingen dømmende myndighed.
Stk. 3. Undersøgelsen gennemføres efter reglerne i denne lov.  

 Justitsministeren kan dog i særlige tilfælde bestemme, at undersøgelsen skal  

 foregå for lukkede døre.
Bestemmelserne om retskredsenes grænser og  

 bestemmelsen i § 169 finder ikke anvendelse.
 Stk. 4. Undersøgelsesrettens afgørelser kan påkæres umiddelbart  

 til Højesteret.
Stk. 5. Undersøgelsen afsluttes med en beretning.
Beretningen  

 offentliggøres af justitsministeren, medmindre ganske særlige grunde taler  

 imod offentliggørelse.« 2. § 1019 m, stk. 1, nr. 3, affattes således:
»3) regeringen eller justitsministeren træffer bestemmelse om, at  

 sagen skal undersøges efter reglerne i § 21, stk. 1, eller § 21 a.« § 2 Loven træder i kraft dagen efter bekendtgørelsen i Lovtidende.
