 Den 9. september 1983 undertegnedes i Khartoum en  

 finansieringsoverenskomst mellem Danmark og Sudan, i medfør af hvilken den  

 danske regering yder Sudan bunden gavebistand på 145 millioner kroner.
 Ifølge overenskomsten, som trådte i kraft på datoen for undertegnelsen,  

 vil beløbet blive anvendt til finansiering af leverancer af udstyr købt i  

 Danmark samt danske tjenesteydelser i forbindelse med opførelse af et nyt  

 kraftværk i Atbara til udbygning af el-fordelingsnettene i to af de byer,  

 hvor der i medfør af statslån nr. 4 til Sudan er blevet opført kraftværker,  

 til visse mindre tilpasninger af teknisk art af de igangsatte  

 dansk-finansierede værker samt til etablering af et uddannelses- og  

 vedligeholdelsesprogram for de eksisterende og senere tilkommende anlæg og  

 installationer på el-området.
