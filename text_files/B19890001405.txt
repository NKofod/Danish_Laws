 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15 juni 1988, meddeles:
 § 1.  Undervisnings- og Forskningsministeriet har den  

 16. november 1988 godkendt frikommuneregulativ nr. 3 for Lyngby-Taarbæk  

 Kommune, hvorefter skolekommissionen kan godkende, at der på 8.-10.  

 klassetrin tilbydes undervisning i andre fag eller emner, end de, der følger  

 af § 9 i lov om folkeskolen.
 § 2.  Det i § 1 nævnte frikommuneregulativ indebærer,  

 at § 9, stk. 4, i lov om folkeskolen, jf. lovbekendtgørelse nr. 541 af 21.  

 august 1986, ikke gælder for Lyngby-Taarbæk Kommune.
 § 3.  Frikommuneregulativet har virkning fra 1. august  

 1989 og bortfalder senest ved udgangen af skoleåret 1992/93.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse, § 9, stk. 4.
Undervisnings- og Forskningsministeriet den 5. januar 1989 P.
M.
V E.
B.
