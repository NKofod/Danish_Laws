 I medfør af § 10, stk. 3, og stk. 5-6, og § 11, stk. 4, i lov nr. 367 af  

 6. juni 1991 om patientforsikring, som ændret ved lov nr. 239 af 8. april  

 1992, fastsættes:
Indledende bestemmelser § 1.  Bestemmelserne i denne bekendtgørelse finder  

 anvendelse på forsikringer, der tegnes til dækning af krav i medfør af lov om  

 patientforsikring.
 § 2.  Et forsikringsselskab, der tilbyder at tegne  

 forsikring i medfør af lov om patientforsikring, er forpligtet til at  

 overtage forsikring for enhver forsikringspligtig med de begrænsninger, der  

 følger af selskabets vedtægter eller dets koncession.
 § 3.  Forsikringer tegnet til dækning af krav i  

 henhold til lov om patientforsikring skal omfatte alle krav efter loven, jf.  

 dog § 12.
Hæftelse § 4.  Forsikringsselskaber, der har tegnet  

 forsikringer omfattet af lov om patientforsikring, hæfter for så vidt angår  

 de lovpligtige forsikringer pro rata efter den i stk. 2 fastsatte  

 fordelingsnøgle for et samlet beløb på indtil 50 mio. kr. pr. år for dækning  

 af krav om erstatning efter loven mod en forsikringspligtig, der ikke har  

 opfyldt sin forsikringspligt, jf. lovens § 10, stk. 5, nr. 1. Endvidere  

 hæfter de pågældende forsikringsselskaber for de nævnte lovpligtige  

 forsikringer subsidiært solidarisk for det nævnte beløb.
 Stk. 2.  Forsikringsselskaberne hæfter for de i stk. 1  

 nævnte udgifter i forhold til de enkelte forsikringsselskabers årlige  

 præmieindtægt fra forsikringspligtige.
 Stk. 3.  Der er regres over for den pågældende  

 forsikringspligtige driftsansvarlige myndighed for beløb, som  

 forsikringsselskaberne har betalt i medfør af stk. 1, samt adgang til at  

 opkræve den ubetalte præmiesum.
 § 5.  De i § 4 nævnte forsikringsselskaber hæfter for  

 de lovpligtige forsikringer i henhold til lov om patientforsikring desuden  

 pro rata efter den i § 4, stk. 2, fastsatte fordelingsnøgle for et samlet  

 beløb på indtil 50 mio. kr. i tilfælde, hvor den enkelte forsikringspligtiges  

 erstatningspligt overstiger forsikringens dækningssum efter § 8, jf. lovens §  

 10, stk. 5, nr. 2. Endvidere hæfter de pågældende forsikringsselskaber for de  

 nævnte lovpligtige forsikringer subsidiært solidarisk for det nævnte beløb.
 Stk. 2.  Der er regres over for den enkelte  

 forsikringspligtige driftsansvarlige myndighed for beløb, som  

 forsikringsselskaberne har betalt i medfør af stk. 1.
 § 6.  Forsikringsselskaber, der har tegnet  

 forsikringer for erstatningskrav i henhold til lov om patientforsikring, samt  

 de selvforsikrende myndigheder hæfter pro rata efter den i stk. 2 fastsatte  

 fordelingsnøgle for et samlet beløb på indtil 100 mio. kr. pr. år for dækning  

 af erstatningskrav, hvor det ikke er muligt med rimelig sikkerhed at udpege  

 den erstatningspligtige efter lovens § 9, jf. lovens § 10, stk. 5, nr. 3.  

 Endvidere hæfter de pågældende forsikringsselskaber samt de selvforsikrende  

 myndigheder subsidiært solidarisk for det nævnte beløb.
 Stk. 2.  Forsikringsselskaberne og de selvforsikrende  

 myndigheder hæfter for de i stk. 1 nævnte udgifter i forhold til henholdsvis  

 forsikringsselskabernes samlede årlige præmieindtægter og et af bestyrelsen  

 for Patientforsikringsforeningen for de selvforsikrende myndigheder  

 skønsmæssigt beregnet præmiebeløb svarende til risikoen.
 Stk. 3.  Forsikringsselskaberne og de selvforsikrede  

 myndigheder har regres for beløb, der er udbetalt i medfør af stk. 1 over for  

 den erstatningspligtige, såfremt den erstatningspligtige efterfølgende kan  

 udpeges.
 § 7.  Hæftelsen for de i § 4 nævnte  

 forsikringsselskaber vedvarer for så vidt angår de lovpligtige forsikringer i  

 henhold til lov om patientforsikring for erstatningskrav opstået som følge af  

 skade, der er forårsaget, inden et selskab er ophørt med at tegne forsikring  

 i henhold til loven.
Dækningssummer § 8.  For forsikringspligtige er dækningsummen som  

 minimum 20 mio. kr. pr. år for skader forårsaget i forsikringstiden.
 Stk. 2.  Hvis en forsikringspligtig har beskæftiget mere  

 end 4 læger, omregnet til fuldtidsansatte, forøges dækningssummen som følger:
 Stk. 3.  Med henblik på regulering af dækningssummen pr.  

 1. januar i det efterfølgende år skal forsikringspligtige hvert år pr. 1.  

 oktober til deres forsikringsselskab indberette antallet af de på dette  

 tidspunkt beskæftigede læger, omregnet til fuldtidsansatte.
 § 9.  For staten og de kommuner, der har valgt at  

 tegne forsikring efter loven, gælder ingen regler om dækningssum.
Forsikringstid § 10.  Forsikringer efter loven træder i kraft fra det  

 tidspunkt, hvor den underskrevne begæring modtages af selskabet, medmindre en  

 anden senere ikrafttrædelsestid er aftalt med forsikringstageren.
 § 11.  Forsikringer, tegnet af forsikringspligtige,  

 skal dække erstatningskrav i tiden, indtil kravet er forældet, jf. lovens §  

 19, stk. 2.
 § 12.  Forsikringer, tegnet af staten og kommuner,  

 skal dække erstatningskrav, der er forårsaget i forsikringstiden og anmeldt  

 senest 3 måneder efter forsikringens ophør.
Ikrafttræden § 13.  Bekendtgørelsen træder i kraft den 20. maj  

 1992.
