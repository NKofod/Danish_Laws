(Handelsskolerne) Af bemærkningerne til lov nr. 643 af 19. december 1984 om eliteidrættens  

 fremme fremgår det bl.a., at mange eliteidrætsudøvere har problemer med  

 hensyn til at kombinere træning og konkurrencer med uddannelsesmæssige  

 forpligtelser.
Det fremgår også, at »mulighederne for at forene idrætsudøvelsen med  

 et uddannelsesforløb (eller arbejdsforhold) bør søges forbedret.« Eliteidrætsudøveres problemer med hensyn til gennemførelse af en  

 erhvervsuddannelse består især i:
 - Træning tager tid, og kan dermed være svært foreneligt med et normalt  

 studieforløb i stramt strukturerede skoleforløb med lange skoledage og  

 mødepligt til undervisningen.
 - Konkurrencer og vigtige træningslejre kan f.eks. kollidere med eksaminer  

 og prøver.
 Man er i direktoratet veget tilbage fra at oprette særlige  

 uddannelsesforløb for eliteidrætsudøvere, f.eks. i form af  

 »idrætserhvervsgymnasier«.
 Til gengæld er man i direktoratet indstillet på at give skolerne en række  

 frihedsgrader i forhold til de gældende regler, således at den enkelte  

 eliteidrætsudøvers behov tilgodeses individuelt.
 Det understreges, at eliteidrætsudøvere ingen fortrinsstilling har ved  

 optagelsen på uddannelserne, men optages op samme måde som alle andre  

 elever.
 Fleksible, individuelt tilrettelagte forløb.
 De skolemæssige uddannelser.
 På handels- og kontorområdet gælder det typisk for de skolemæssige  

 uddannelser, at et bestemt pensum (jvf. læreplanerne) skal tilegnes på en  

 bestemt tid, hvorefter der afholdes prøve.
 Nedenstående bemyndigelser gælder alene for efg-basisuddannelsen,  

 kursus til højere handelseksamen samt edb-assistentuddannelsen.  

 Bemyndigelserne gælder alene for elever, der af Team Danmark har fået  

 erklæring om, at de opfylder de idrætslige kriterier.
 Skolerne bemyndiges herved til at fravige gældende regler om mødepligt, i  

 den udstrækning særlige idrætslige krav betinger en fravigelse.
Ligeledes bemyndiges skolerne herved til at se bort fra de normale  

 uddannelseslængder.
F.eks. kan det 2-årige kursus til højere handelseksamen  

 vare 3 eller 4 år - måske endog længere.
 Desuden bemyndiges skolerne herved til at lade resultater fra  

 enkeltfagsprøver o.lign. indgå i uddannelsesbeviserne, selv om den enkelte  

 prøve ikke er bestået.
 Med hensyn til eksamen bemyndiges skolerne herved til:
- at flytte den mundtlige eksamen til et andet tidspunkt inden for samme  

 eksamenstermin eller - at give mulighed for at gå til eksamen i forbindelse med afholdelse af  

 sygeeksamen eller - i særlige tilfælde at få afholdt en særskilt eksamen, hvis det er  

 praktisk muligt.
 Særlige udgifter, forbundet med eksamensafholdelsen, kan Team Danmark  

 dække efter forudgående ansøgning.
 Bemyndigelserne gives under den forudsætning at skole og elev hele tiden  

 har overblik over og fælles ansvar for uddannelsesforløbet, således at eleven  

 i den sidste ende opnår den kompetancegivende uddannelse.
 Eliteidrætsudøvere, som på grund af eliteidrætsudøvelse eller deltagelse i  

 eliteidrætsbegivenheder vil komme ud af trit med undervisningens almindelige  

 forløb, kan med skolen planlægge og aftale særligt tilrettelagt undervisning.  

 Team Danmark kan efter ansøgning dække udgifter hertil.
 Efg 2.dels-uddannelser, lærlingeuddannelser og branche-/retningskurser.
 I tilfælde af sammenfald med idrætsbegivenheder kan det for  

 eliteidrætsudøvere i efg 2. dels-uddannelser og lærlingeuddannelser være en  

 mulighed at flytte hele skoleopholdet.
 Direktoratet har over for alle erhvervsuddannelsesudvalg, faglige udvalg  

 og nævn anbefalet, at man bør være særlig opmærksom på eliteidrætsudøveres  

 vilkår, bl.a. med henblik på positiv behandling af ansøgninger om forlængelse  

 af uddannelsesforløb, der gennemføres i kombination med eliteidræt.
Skolen bør overfor den enkelte elev gøre opmærksom på muligheden for at  

 den praktiske del af uddannelsen kan søges forlænget efter aftale med  

 arbejdsgiveren.
Godkendelse skal indhentes i vedkommende faglige udvalg.
 Opmærksomheden henledes på at der i forbindelse med arbejdet i Team  

 Danmarks Uddannelsesudvalg er udarbejdet en vejledende pjece,  

 »Eliteidræt og uddannelse«, som er udsendt bl.a. til  

 erhvervsskolerne i december 1987. En ny udgave forventes udsendt i marts  

 1989.
 P.m.v.
 e.b.
N.H.
Tetzscher Underv.insp.
