I en sag om betaling for ophold i dagpleje tiltrådte ankestyrelsen, at  

 amtsankenævnet ikke havde kompetence til at behandle en klage over  

 fastsættelse af forældrebetalingen.
Ankestyrelsen lagde vægt på, at det efter  

 bistandsloven påhviler kommunalbestyrelsen at sørge for, at der er det  

 nødvendige antal pladser på daginstitutioner for børn og unge, og at  

 kommunalbestyrelsens afgørelse herom ikke kan indbringes for  

 amtsankenævnet/ankestyrelsen.
Ankestyrelsen lagde endvidere vægt på, at selv  

 om det er det sociale udvalg, der træffer bestemmelse om optagelse i  

 daginstitution/dagpleje fastsættes betalingen herfor af kommunalbestyrelsen.  

 Kommunalbestyrelsens afgørelse kan ikke efter bistandsloven indbringes for  

 amtsankenævnet/ankestyrelsen.
 REDEGØRELSE FOR SAGEN:
En ansøger fik i april 1983 tilbudt en dagplejeplads med skiftevis 32  

 timer og 43 1/4 time ugentlig.
Ansøgeren havde alene behov for pasning i 32  

 timer pr. uge, men så sig nødsaget til at acceptere den tilbudte plads.
Den  

 tilbudte plads indebar en merudgift for ansøgeren på ca. 135 kr. månedlig,  

 idet hun måtte betale for alle de tilbudte timer.
Det sociale udvalg havde meddelt ansøgeren, at betalingen for 43 1/4 time  

 hver anden uge måtte opretholdes, så længe barnet var i denne dagpleje.
På  

 anvisningstidspunktet havde socialforvaltningen ikke en ledig dagpleje på 32  

 timer i den ønskede dagpleje, men fra 1. august 1983 havde ansøgeren fået en  

 32 timers plads i dagplejen.
Over for amtsankenævnet oplyste socialforvaltningen, at den aktuelle  

 dagplejer var normeret med 3 pladser a 32 timer og 1 plads a 43 1/4 time.
To  

 pladser med 32 timer var besat og en plads var besat med samme timetal som  

 ansøgeren fik tildelt, nemlig 32 timer hver anden uge og 43 1/4 time hver  

 anden uge.
På anvisningstidspunktet resterede der således kun den  

 timefordeling, som ansøgeren fik tilbudt.
Forvaltningen har iøvrigt begrundet  

 tilbuddet med, at dagplejeren var beskæftiget under en garantiordning, og at  

 det derfor var nødvendigt at anvise dagpleje svarende til dette timetal.
Da  

 ansøgeren havde accepteret pladsen, måtte hun også betale for det timetal,  

 som hun havde til rådighed.
 AFGØRELSEN, DER KLAGES OVER:
Amtsankenævnet henviste til, at nævnet kun kan behandle klager over  

 afgørelser truffet af det sociale udvalg.
Da forældrebetalingen blev fastsat  

 af kommunalbestyrelsen i henhold til bistandslovens § 64, stk. 3, jfr. § 73,  

 lå afgørelsen herom undefor nævnets kompetenceområde.
Kommunalbestyrelsens  

 afgørelse var endelig og kunne ikke indbringes for anden administrativ  

 myndighed.
 KLAGEN TIL ANKESTYRELSEN:
 Sagen blev anket af ansøgeren.
 LOVGRUNDLAG:
 Bistandsloven, § 64, stk. 3, § 69, stk. 1, § 72 og § 73, stk. 1.
 ANKESTYRELSENS AFGØRELSE:
Ankestyrelsen tiltræder amtsankenævnets afgørelse.
Ankestyrelsen har  

 herved lagt vægt på, at det efter bistandsloven påhviler kommunalbestyrelsen  

 at sørge for, at der er det nødvendige antal pladser på daginstitutioner for  

 børn og unge, og at kommunalbestyrelsens afgørelse heraf ikke kan indbringes  

 for amtsankenævnet/ankestyrelsen.
Ankestyrelsen har endvidere lagt vægt på,  

 at selv om det er det sociale udvalg, der træffer bestemmelse om optagelse i  

 daginstitution/dagpleje, fastsættes betalingen herfor af kommunalbestyrelsen.  

 Kommunalbestyrelsens afgørelse kan ikke efter bistandsloven indbringes for  

 amtsankenævnet/ankestyrelsen.
