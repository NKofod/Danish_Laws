Skrivelse om Sveriges  

 tiltrædelse af EF-voldgiftskonventionen Sverige har den 24. januar 2000 ratificeret konventionen  

 af 21. december 1995, hvorved voldgiftskonventionen blev udvidet til  

 også at omfatte de tre ny medlemsstater Finland, Sverige og  

 Østrig.
Konventionen træder dermed i kraft den 1. april 2000 i  

 forholdet mellem Danmark og Sverige.
 Konventionen er optaget som et bilag i  

 bekendtgørelse nr. 688 af 29. juni 1999 med oplysning om de finske,  

 svenske og østrigske skatter, der er omfattet af  

 voldgiftskonventionen.
 Voldgiftskonventionen blev  

 underskrevet den 23. juli 1990 af de daværende tolv medlemsstater.  

 Formålet med denne konvention er, at et voldgiftsudvalg skal  

 ophæve dobbeltbeskatning som følge af uenighed mellem  

 skattemyndighederne i to medlemsstater om fastsættelsen af interne  

 afregningspriser for samhandel mellem to forbundne parter i disse stater.
 I TfS 1999, 757 er der orienteret om Finlands og  

 Østrigs ratifikation af konventionen.
Voldgiftskonventionen har kun gyldighed i fem år og  

 skulle derfor være udløbet den 31. december 1999. Men  

 EF-staterne underskrev den 25. maj 1999 en protokol om forlængelse af  

 gyldigheden.
Protokollen træder i kraft efter, at den sidste EF-stat  

 har tiltrådt protokollen, med virkning fra 1. januar 2000. I Danmark er  

 protokollen gennemført som lov nr. 171 af 15. marts 2000, men den er  

 ikke gennemført i alle medlemsstater.
Skatteministeren vil  

 fastsætte tidspunktet for lovens ikrafttrædelse.
