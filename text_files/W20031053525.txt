Klage  

 over for sen opdagelse af, at brud i ryggen var ustabilt Nævnet fandt grundlag for at kritisere lægerne for  

 deres undersøgelse og behandling af patienten.
Nævnet lagde herved til grund, at den indlæggende 1.  

 reservelæge på baggrund af røntgenundersøgelsen vurderede, at der var tale om  

 et stabilt sammenpresningsbrud af 12. brystkassehvirvel.
Det var nævnets  

 vurdering, at 1. reservelægen burde have ordineret en CT-scanning, da  

 røntgenbillederne ikke var af optimal kvalitet, og at det derfor ikke var  

 muligt på disse at vurdere tilstrækkeligt sikkert, om bruddet var stabilt,  

 samt  

 under hensyn til, at der var tale om et højenergitraume, at der var fundet  

 brud  

 i 2 niveauer på røntgenopta-gelserne (12. brystkasse- og 4. lændehvirvel) og  

 patientens alder.
Nævnet kunne hertil oplyse, at en CT-scanning gør det  

 muligt  

 at bedømme, om der foreligger en skade, der bør behandles operativt.
 Nævnet lagde videre til grund, at en overlæge  

 undersøgte patienten for nerveskader (udfaldssymptomer) senere på  

 indlæggelsesdagen.  

 Det var nævnets vurdering, at overlægen burde have undersøgt patienten  

 grundigere, da hun havde været udsat for et højenergitraume, og at han som  

 ansvarlig bagvagt ved selvsyn af røntgenbillederne burde have konfirmeret, at  

 der var tale om et stabilt brud, og at den ordinerede behand-ling var  

 korrekt,  

 før den blev iværksat, samt have taget stilling til, om der skulle foretages  

 en  

 CT scanning og overvejet korsetbehandling af bruddet på 12.  

 brystkassehvirvel,  

 før patienten blev mobiliseret.
Nævnet lagde desuden til grund, at en overlæge den  

 følgende dag efter konference med røntgenafdelingen og på baggrund af  

 konventionelle røntgenoptagelser vurderede, at der forelå et stabilt brud af  

 12. brystkas-sehvirvel, og overlægen fandt herefter, at der ikke var grund  

 til  

 at foretage en CT-scanning.
Det var nævnets vurdering, at kvaliteten af  

 røntgenbillederne  

 ikke var optimal, og at de ikke med sikkerhed kunne føre til den konklusion,  

 at  

 bruddet var stabilt.
Overlægen burde herefter som behandlingsansvarlig  

 ortopædkirurg på baggrund af kvaliteten af røntgenbillederne have ordineret  

 nye  

 røntgenbilleder eller en CT-scanning af pati-entens bryst-lænderyg, før han  

 konkluderede, at bruddet i 12. brysthvirvel var stabilt.
