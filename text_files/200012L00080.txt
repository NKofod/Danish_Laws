Fremsat den 10. november 2000 af  

 trafikministeren (Jacob Buksti) Forslag til Lov om ændring af  

 færdselsloven (Ændring af betaling for frivillige syn) § 1 I færdselsloven, jf. lovbekendtgørelse nr. 726 af 26. juli  

 2000, foretages følgende ændringer:
 1. I § 124 g, stk. 1, udgår  

 »lovpligtige«.
 2. § 124 g, stk. 5, ophæves.
 Stk. 6 og 7 bliver herefter stk. 5 og 6.
 3. I § 124 g, stk. 7, ændres », 5 og 6« til:  

 »og 5«.
 4. I § 124 r ændres »§ 124 g, stk. 1,  

 3, 5 og 6« til: »§ 124 g, stk. 1, 3 og 5«.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger Indledning Ved forslaget, der er et led i udmøntningen af  

 aftaler om Finansloven for 2001, ændres betalingen for frivillige syn  

 af tunge køretøjer (lastbiler og busser), personbiler,  

 motorcykler, påhængsvogne, sættevogne, motorredskaber,  

 blokvogne og påhængsredskaber, således at betalingen herfor  

 bliver den samme som for lovpligtige syn.
 Afskaffelse af den forhøjede pris for frivillige  

 syn vil betyde en administrativ og planlægningsmæssig lettelse  

 især for transporterhvervet.
2. Ændring af betaling Med den ændring af § 124 g i  

 færdselsloven, der skete ved lov nr. 18 af 30. marts 1999, blev der  

 bl.a. indført forhøjet betaling for såkaldte frivillige  

 syn.
Hensigten hermed var at lette bilinspektionens planlægning og  

 dermed udnyttelse af ressourcer ved en begrænsning af antallet af  

 frivillige syn.
Der var i vidt omfang tale om en stor mængde syn af  

 personbiler i forbindelse med ejerskifte.
Statens bilinspektion har oplyst, at et arbejde med at  

 ændre tilrettelæggelsen af planlægningen af indkaldelser  

 til periodisk syn er afsluttet.
Der er bl.a. indført udvidet  

 åbningstid, »nøglebiler« (dvs. at bilisten kan efterlade sit  

 køretøj, således at synspersonalet kan syne  

 køretøjet, når der konstateres et udeblevet  

 køretøj) og udvidet åbningstid, hvilket har styrket de  

 planlægningsmæssige muligheder for bilinspektionen.
Disse tiltag  

 betyder efter bilinspektionens vurdering, at frivillige syn i dag vil kunne  

 håndteres, uden at det medfører nævneværdige  

 konsekvenser for tilrettelæggelsen af synsplanlægningen.
 Det bemærkes i den forbindelse, at Danmarks  

 Automobilforhandler Forening (DAF) gentagne gange over for Trafikministeriet  

 har tilkendegivet utilfredshed med ordningen.
 Endvidere har vognmandsbranchen gentagne gange over for  

 Trafikministeriet tilkendegivet, at man ønsker at blive fritaget for  

 den forhøjede betaling, idet ordningen virker ødelæggende  

 for virksomhedernes planlægning.
Det bemærkes i den forbindelse, at før  

 betaling for frivillige syn blev forhøjet, kunne en virksomhed  

 vælge at fremstille et andet køretøj til syn, hvis  

 køretøjet, der var indkaldt til syn, var i drift på  

 tidspunktet.
Betaling for syn af dette køretøj ville efter den  

 tidligere ordning være den samme som for det lovpligtige syn.
Efter den  

 gældende ordning vil det andet køretøj kun kunne synes  

 til prisen for frivillige syn.
På den baggrund finder Trafikministeriet, at det vil  

 være hensigtsmæssigt at afskaffe den forhøjede betaling  

 for frivillige syn, under hensyn til den administrative og  

 planlægningsmæssige lettelse det vil være for  

 automobilbranchen og i særdeleshed for transporterhvervet, samt  

 på baggrund af, at Statens Bilinspektion har givet udtryk for, at man i  

 dag bedre vil være i stand til at håndtere frivillige syn i  

 forhold til synsplanlægningen.
Lovforslaget indebærer derfor, at  

 sondringen mellem lovpligtige og frivillige syn i forhold til  

 betalingsreglerne bortfalder.
3. Administrative og økonomiske konsekvenser for stat,  

 amtskommuner og kommuner Forslaget medfører økonomiske konsekvenser  

 for Statens Bilinspektion, idet en nedsættelse af betaling for  

 frivillige syn vil betyde en årlig mindreindtægt på ca. 3,2  

 mio. kr.
4. Administrative og økonomiske konsekvenser for  

 erhvervslivet Forslaget vil have positive administrative og  

 økonomiske konsekvenser for bilforhandlerbranchen og i  

 særdeleshed for transporterhvervet.
5. Forslagets miljømæssige konsekvenser Forslaget skønnes ikke at medføre  

 miljømæssige konsekvenser.
6. Forholdet til EU-retten Forslaget indeholder ikke EU-retlige aspekter.
7. Hørte myndigheder og organisationer Lovforslaget er sendt i høring hos de myndigheder  

 og organisationer, der fremgår af bilag 2 til lovforslaget.
8. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amtskommuner og  

 kommuner Nej Forslaget vil medføre en mindreindtægt for  

 Statens Bilinspektion på årligt ca. 3,2 mio. kr.
Administrative konsekvenser for stat, amtskommuner og  

 kommuner Nej Nej Økonomiske konsekvenser for erhvervslivet Forslaget vil have positive økonomiske konsekvenser  

 for transporterhvervet og bilforhandlerbranchen.
Nej Administrative konsekvenser for erhvervslivet Forslaget vil have positive administrative konsekvenser for  

 transporterhvervet og bilforhandlerbranchen.
Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 2 Det foreslås at ophæve bestemmelsen i  

 § 124 g, stk. 5, således at den forhøjede betaling for  

 frivillige syn afskaffes.
Herefter vil betaling for frivillige syn  

 udgøre den samme betaling som for lovpligtige syn, jf. § 124 g,  

 stk. 1.
 Om baggrunden for forslaget henvises til pkt. 2 i de  

 almindelige bemærkninger.
Til nr. 1, 3 og 4 Forslagene er en konsekvens af forslaget i § 1, nr.  

 2.
Til § 2 Bestemmelsen fastlægger lovens  

 ikrafttrædelsestidspunkt.
 Det foreslås, at loven træder i kraft den 1.  

 januar 2001.
Bilag 1 Lovforslaget sammenholdt med gældende lov Gældende formulering Lovforslaget § 1 § 124 g.
For lovpligtige syn betales, jf. dog  

 stk. 2-4, 1. I § 124 g, stk. 1, udgår  

 »lovpligtige«.
1)	- - - 2)	- - - 3)	- - - Stk. 2. - - - Stk. 3. - - - Stk. 4. - - - Stk. 5. For andre syn betales 2. § 124 g, stk. 5, ophæves.
1)	850 kr. for biler med en typegodkendt totalvægt på over  

 3.500 kg, påhængsvogne og sættevogne til biler, hvor  

 påhængsvognen og sættevognen har en typegodkendt  

 totalvægt på over 3.500 kg, for motorredskaber, personbiler til  

 flere end 9 personer føreren medregnet samt for blokvogne, Stk. 6 og 7 bliver herefter til stk. 5 og  

 6.
2)	600 kr. for de biler og påhængskøretøjer,  

 som ikke er nævnt under nr. 1 og 3, samt traktorer og 3)	350 kr. for motorcykler, påhængsvogne eller  

 påhængsredskaber til motorcykler og for knallerter.
Stk. 6. For særlig godkendelse hos Statens Bilinspektion  

 af busser, der ønskes anvendt til kørsel, hvortil der i andre  

 lande kræves særlig tilladelse, betales 520 kr.
For  

 undersøgelse af, om en bus fortsat er i overensstemmelse med en  

 meddelt godkendelse, betales 200 kr.
Stk. 7. For udeblivelse fra en reserveret synstid uden  

 forudgående aftale betales halvdelen af de i stk. 1, 3, 5 og 6  

 nævnte beløb.
Trafikministeren fastsætter nærmere  

 regler herom.
 3. I § 124 g, stk. 7, ændres », 5 og 6« til:  

 »og 5«.
§ 124 r.
De i § 121, stk. 5, § 124 a,  

 stk. 1-3, § 124 c, stk. 1, § 124 e, stk. 1,  

 § 124 g, stk. 1, 3, 5 og 6, § 124 j, stk. 1, 1. og 2.  

 pkt., § 124 m, stk. 1, § 124 o, stk. 1, og § 124 p,  

 1. pkt., nævnte beløb reguleres en gang årligt den 1.  

 januar med 2 pct. tillagt tilpasningsprocenten for det pågældende  

 finansår, jf. lov om en satsreguleringsprocent.
De herefter fremkomne  

 beløb afrundes til nærmeste med 10 delelige kronebeløb,  

 dog afrundes beløbet i § 124 p til nærmeste med 5 delelige  

 beløb.
Trafikministeren bekendtgør hvert år, hvilke  

 reguleringer der skal finde sted.
 4. I § 124 r ændres »§ 124 g, stk. 1,  

 3, 5 og 6« til: »§ 124 g, stk. 1, 3 og 5«.
