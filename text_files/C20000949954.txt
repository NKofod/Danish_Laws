Skrivelse om orientering om lov om ændring af lov om aktiv  

 socialpolitik (Ændring af rådigheds- og sanktionsregler m.v.) (Til samtlige kommuner m.fl.) Folketinget har den 15. december 2000 vedtaget:
 L 112  Forslag til lov om  

 ændring af lov om aktiv socialpolitik (Ændring af rådigheds- og  

 sanktionsregler  

 m.v.).
 Lovforslaget  som det er vedtaget ved 2. behandlingen og  

 uændret ved den efterfølgende 3. behandling  vedlægges som bilag.
 Loven træder i kraft den 1. januar 2001.
 Lovforslaget med bemærkninger kan ses på:
Socialministeriets hjemmeside  www.sm.dk.
Se  

 under lovgivning, eller Folketingets hjemmeside  www.folketinget.dk.
Se  

 under dokumenter  Socialministeriet  vedtagne lovforslag.
 Indholdet af ændringsloven:
 Som led i en større målretning af aktiveringsindsatsen for  

 kontant- hjælpsmodtagere er der med lovændringen gennemført en række  

 justeringer og præciseringer af rådigheds- og sanktionsreglerne i aktivloven.
Det er imidlertid en væsentlig forudsætning for at kunne opnå en  

 bedre sammenhæng mellem ret- og pligtsiden i aktiveringen  herunder  

 mere  

 præcise og mindre skønsbetingede retningslinier for anvendelsen af  

 rådighedsreglerne  at der i kommunerne sker en korrekt visitation af  

 kontanthjælpsmodtagerne.
Socialministeriet vil derfor i tilknytning til  

 ændringsloven snarest udsende en vejledning til aktivloven om bl.a. mere  

 præcise retningslinier for visitation af kontanthjælpsmodtagere i henholdsvis  

 personer med ledighed som problem og personer med problemer ud over ledighed.
 Om de enkelte ændringer i rådigheds- og  

 sanktionsreglerne:
1. Pligt til aktiv arbejdssøgning Der indføres i aktivlovens § 13 a en bestemmelse om, at  

 kontanthjælpsmodtagere alene med ledighed som problem har pligt til aktivt at  

 søge arbejde, dvs. søge arbejde på den måde, der er sædvanlig inden for det  

 pågældende område.
Kravet om aktiv arbejdssøgning omfatter  

 både den del af gruppen af ledige kontanthjælpsmodtagere, der passivt  

 modtager  

 hjælp, som den del af gruppen, der er under aktivering.
For den sidstnævnte  

 gruppes vedkommende er det en forudsætning, at kommunerne tilrettelægger  

 aktiveringen med en sådan fleksibilitet, at det giver den aktiverede reelle  

 muligheder for aktivt at søge arbejde.
Kommunen skal ud fra en konkret individuel vurdering afgøre,  

 hvilke krav der i det enkelte tilfælde skal stilles til  

 kontanthjælpsmodtagerens aktive arbejdssøgning, for at rådighedsforpligtelsen  

 kan anses for opfyldt.
Kontanthjælpsmodtageren skal over for kommunen kunne  

 redegøre for sine jobsøgningsaktiviteter, men det må i øvrigt afhænge af den  

 enkelte modtagers situation, i hvilket omfang den pågældende skal søge  

 arbejde.
2. Gyldige grunde for en kontanthjælpsmodtager  

 til ikke at opfylde rådighedspligten Der er efter de nuværende rådighedsregler i aktivloven ikke en  

 udtømmende opregning af, i hvilke situationer kommunen kan se bort fra  

 rådighedsforpligtelsen, dvs. hvornår en person har en gyldig grund til ikke  

 at  

 udnytte sine arbejdsmuligheder.
Loven angiver i stedet en række eksempler på,  

 hvornår der typisk foreligger en gyldig grund.
 For at præcisere rådighedsreglerne er der med den nye  

 bestemmelse i lovens § 13, stk. 3 fastsat en udtømmende opregning af de  

 enkelte gyldige grunde for en kontanthjælpsmodtager til ikke at tage imod  

 tilbud om arbejde eller aktivering.
 Den udtømmende opregning omfatter følgende forhold:
Tilbudet er ikke et rimeligt tilbud på grund af  

 forhold vedrørende tilbudets indhold Personen har helbredsmæssige problemer Personen har transportmæssige problemer Personen har ikke pasningsmulighed for sine børn Personen har ret til frihed i forbindelse med  

 fødsel eller adoption Personen modtager støtte efter lov om social  

 service til pasning af handicappet barn eller døende nærstående og efter lov  

 om  

 dagpenge ved sygdom eller fødsel til pasning af alvorligt sygt barn Personen aftjener værnepligt Tilbudet vedrører produktion af krigsmateriel Tilbudet er omfattet af en overenskomstmæssig  

 konflikt.
 Herudover skal ægtefællen til en kontanthjælpsmodtager ikke  

 opfylde sin rådighedsforpligtelse, hvis ægtefællen er under uddannelse eller  

 hvis ægtefællen modtager en offentlig forsørgelsesydelse uden rådighedspligt.
 Den udtømmende liste i § 13, stk. 3 over de gyldige grunde  

 omfatter den gruppe af kontanthjælpsmodtagere, der modtager hjælp alene på  

 grund af ledighed.
For så vidt angår den gruppe af kontanthjælpsmodtagere, der  

 modtager hjælp på grund af problemer udover ledighed, er det i lovens  

 § 13, stk. 4 fastsat, at kommunen skal foretage en vurdering af, om der  

 i  

 det enkelte tilfælde foreligger andre forhold end dem, der er nævnt i den  

 udtømmende liste, som kan begrunde, at modtageren eller ægtefællen ikke har  

 pligt til at udnytte deres arbejdsmuligheder.
For denne gruppe af  

 kontanthjælpsmodtagere vil den udtømmende liste således være vejledende for  

 kommunen, og der vil dermed fortsat i rådighedsvurderingen skulle indgå et  

 individuelt skøn.
3. Ufravigelige sanktionsregler ved  

 udeblivelser fra aktivering Efter de gældende sanktionsregler kan kommunen foretage et  

 fradrag i kontanthjælpen, hvis modtageren uden rimelig grund har udeblivelser  

 fra et aktiveringstilbud.
Der er ikke tale om nogen pligtmæssig sanktion, og  

 det er derfor op til kommunen i det enkelte tilfælde at beslutte, om der skal  

 ske fradrag i hjælpen.
Med ændringen af lovens § 39, stk. 1 sker der en skærpelse  

 af  

    

 sanktionsreglerne, idet kommunen får  

 en pligt til i alle tilfælde at sanktionere et ubegrundet fravær med et  

 fradrag  

 i hjælpen.
De ufravigelige sanktionsregler omfatter dog kun de  

 kontanthjælpsmodtagere, der modtager hjælp alene på grund af ledighed.
I  

 forhold til kontanthjælpsmodtagere med problemer udover ledighed skal  

 kommunen  

 på samme måde som i dag ud fra en individuel bedømmelse tage stilling til, om  

 der skal foretages fradrag i hjælpen.
4. Skærpet sanktion ved gentagne og omfattende  

 udeblivelser Med bestemmelsen i lovens § 41, stk.  

 2 sker der en skærpelse af sanktionsreglerne over for kontanthjælpsmodtagere,  

 der uden formelt at afvise aktivering dog har et så fast og omfattende  

 fravær,  

 at det giver begrundet tvivl om modtagerens vilje til at deltage i  

 aktiveringstilbudet  

 og dermed opfylde sin rådighedsforpligtelse.
 Den nye bestemmelse betyder, at sanktionen i tilfælde af  

 betydelige og tilbagevendende udeblivelser og sanktionen i tilfælde af  

 afvisning bliver ligestillet, idet kontanthjælpen skal ophøre, hvis  

 modtageren  

 uden rimelig grund har gentagne udeblivelser, og disse udeblivelser har et så  

 betydeligt omfang, at fraværet kan ligestilles med en afvisning af tilbudet.
 Ændringen omfatter udeblivelser for alle kontanthjælpsmodtagere,  

 dvs. uanset om hjælpen udbetales alene på grund af ledighed eller på grund af  

 problemer udover ledighed.
5. Forhøjelse af det maksimale fradrag i  

 kontanthjælpen i tilfælde af udeblivelser Ændringen i lovens § 39, stk. 2 betyder, at det nuværende  

 maksimumsfradrag på 20 pct. af den månedlige kontanthjælp i forbindelse med  

 udeblivelser fra aktivering bliver forhøjet til 30 pct.
Forhøjelsen af  

 fradraget omfatter såvel kontanthjælpsmodtagere, der modtager hjælp alene på  

 grund af ledighed, som modtagere med hjælp som følge af problemer udover  

 ledighed.
6. Ny bemyndigelsesbestemmelse Der er i lovens § 16, stk. 5 indsat en  

 bemyndigelsesbestemmelse for socialministeren til at fastsætte regler om  

 aktiveringsindsatsen, herunder regler om aktivering i jobtræning med  

 løntilskud  

 og individuel jobtræning.
Socialministeriet vil snarest udarbejde en særskilt  

 bekendtgørelse, der vil indeholde de regler om aktivering af  

 kontanthjælpsmodtagere i jobtræning, individuel jobtræning m.v., der hidtil  

 har  

 været fastsat i Arbejdsmarkedsstyrelsens bekendtgørelse om en aktiv  

 arbejdsmarkedsindsats.
Socialministeriet, den 18. december  

 2000 Eva Pedersen /Niels Bülow Bilag 1 Vedtaget af Folketinget ved 3. behandling den 15. december  

 2000 Forslag til Lov om ændring af lov om aktiv socialpolitik (Ændring af rådigheds- og sanktionsregler m.v.) § 1 I lov om aktiv socialpolitik, jf. lovbekendtgørelse nr.  

 266 af 12. april 2000, foretages følgende ændringer:
 1.  


  

 § 13, stk. 3,  

 ophæves, og i stedet  

 indsættes:
»Stk. 3.  

  

 Modtager ansøgeren eller ægtefællen hjælp alene på  

 grund af ledighed, har de dog ikke pligt til at udnytte deres  

 arbejdsmuligheder  

 ved at tage imod tilbud om arbejde efter stk. 1 eller tilbud efter stk. 2,  

 hvis 1)  

 	  

    

 tilbudet ikke kan  

 anses for et rimeligt tilbud på grund af forhold, der vedrører tilbudets  

 indhold, 2)  

 	  

    

 den pågældende ikke  

 kan arbejde på grund af sygdom eller der er risiko for, at helbredet  

 forringes,  

 hvis det hidtidige arbejde fortsættes, 3)  

 	  

    

 afstanden mellem  

 bopæl og arbejdssted medfører en urimelig belastning af den pågældende på  

 grund  

 af transportvanskeligheder eller den tid, der går til transport, 4)  

 	  

    

 den pågældende har  

 ret til fravær ved graviditet, barsel og adoption efter reglerne i lov om  

 ligebehandling af mænd og kvinder med hensyn til beskæftigelse og barselorlov  

 m.v., 5)  

 	  

    

 den pågældende er  

 nødt til at passe sine børn og der ikke kan anvises anden pasningsmulighed, 6)  

 	  

    

 den pågældende  

 modtager støtte efter lov om social service til pasning af handicappet barn  

 eller døende nærstående og efter lov om dagpenge ved sygdom eller fødsel til  

 pasning af alvorligt sygt barn, 7)  

 	  

    

 den pågældende  

 aftjener værnepligt, 8)  

 	  

    

 arbejdet er omfattet  

 af en overenskomstmæssig konflikt eller 9)  

 	  

    

 arbejdet omfatter  

 udvikling og fremstilling af krigsmateriel.
Stk. 4.  

  

 Modtager  

 ansøgeren eller ægtefællen hjælp på grund af problemer ud over ledighed, skal  

 kommunen vurdere, om der i det enkelte tilfælde foreligger andre forhold end  

 de  

 i stk. 3 nævnte, der kan begrunde, at den pågældende ikke har pligt til at  

 udnytte sine arbejdsmuligheder.  

 « Stk. 4 og 5 bliver herefter stk. 5 og 6.
 2.  

  

 I  

  

 § 13, stk. 4,  

 der bliver stk. 5, indsættes  

 efter  

 »når ægtefællen  

 «  

 :  

 »er  

 under uddannelse eller  

 «.
 3.  

  

 Efter  

 § 13 indsættes før overskriften:
»§ 13 a.  

  

 For en person, der  

 modtager hjælp efter § 11 alene på grund af ledighed, er det en  

 betingelse, at den pågældende udnytter sine arbejdsmuligheder ved at søge  

 arbejde på den måde, der er sædvanlig inden for det pågældende område.  

 « 4.  

  

 I  

  

 § 16  

 indsættes som  

  

 stk. 5:
»Stk. 5.  

  

 Socialministeren fastsætter regler om  

 aktiveringsindsatsen, herunder regler om aktivering i jobtræning med  

 løntilskud  

 og individuel jobtræning.  

 « 5.  

  

 I  

  

 § 22  

 ændres »§ 13, stk. 5« til: »§ 13, stk. 6«.
 6.  

  

 I  

  

 § 26, stk. 3,  

 ændres  

 »§ 13, stk. 5  

 «  

 til:  

 »§ 13, stk.  

 6  

 «.
 7.  

  

 I  

  

 § 34, stk. 3, nr. 1,  

 ændres  

 »§ 13, stk. 5  

 «  

 til:  

 »§ 13, stk.  

 6  

 «.
 8.  

  

 I  

  

 § 39, stk. 1,  

 ophæves  

  

 1. pkt.,  

 og i stedet indsættes:
»Hvis en person eller  

 dennes ægtefælle, der modtager hjælp alene på grund af ledighed, uden rimelig  

 grund udebliver fra et tilbud om aktivering eller anden  

 beskæftigelsesfremmende  

 foranstaltning, skal kommunen nedsætte hjælpen efter § 25. Kommunen kan  

 beslutte at nedsætte hjælpen, hvis en person eller dennes ægtefælle, der  

 modtager hjælp på grund af problemer ud over ledighed, uden rimelig grund  

 udebliver fra tilbudet.  

 « 9.  

  

 I  

  

 § 39, stk. 2, 3. pkt.  

  

 ,  

 ændres  

 »20  

 pct.  

 «  

 til:  

 »30 pct.  

 « 10.  

  

 I  

  

 § 41  

 indsættes som  

  

 stk. 2:
»Stk. 2.  

  

 Hjælpen ophører endvidere, hvis modtageren eller  

 ægtefællen uden rimelig grund har gentagne udeblivelser fra et tilbud om  

 aktivering eller anden beskæftigelsesfremmende foranstaltning og  

 udeblivelserne  

 har et så betydeligt omfang, at fraværet kan ligestilles med en afvisning af  

 tilbudet.  

 « § 2 Loven træder i kraft den 1. januar 2001.
