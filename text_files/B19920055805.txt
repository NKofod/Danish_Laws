(Udbetalingsbkg.) I medfør af § 14 a, stk. 2, i Lov om Arbejdsmarkedets Tillægspension, jf.  

 lovbekendtgørelse nr. 3 af 5. januar 1988, med de ændringer, der følger af  

 lov nr. 267 af 2. maj 1990, § 3 i lov nr. 891 af 21. december 1991 og lov nr.  

 372 af 20. maj 1992, fastsætter arbejdsministeren efter indstilling fra  

 bestyrelsen for Arbejdsmarkedets Tillægspension følgende regler for beregning  

 og udbetaling af eengangsbeløb til efterlevende ægtefælle og børn, når et  

 medlem af tillægspensionsordningen afgår ved døden efter den 1. juli 1992  

 (lovens §§ 11, 11a og 12), samt beregning af eengangsbeløb efter den  

 hidtidige ordning i lovens § 13:
§ 1.  Engangsbeløbet efter lovens § 11 beregnes på  

 grundlag af den pensionsret, som det afdøde medlem havde optjent ret til ved  

 dødsfaldet.
ATP modtager kun oplysning fra Told- og Skattestyrelsen om  

 indbetalte bidrag een gang årligt.
ATP kan til brug ved beregning af  

 pensionsretten ved dødsfaldet fastsætte bidraget for den periode, for hvilken  

 ATP endnu ikke har modtaget bidragsoplysningerne fra Told- og  

 Skattestyrelsen, på grundlag af gennemsnittet af bidragsindbetalingerne i de  

 forudgående 3 år.
Er afdøde ikke fyldt 19 år afkortes perioden.
 Stk. 2.  Engangsbeløbene efter lovens §§ 11a, 12 og 13  

 beregnes på tilvarende måde, for § 12 dog alene for så vidt angår tiden  

 indtil lovens ikrafttræden.
 § 2.  Engangsbeløbet efter §§ 12 og 13 udgør den  

 kapitaliserede værdi af en pensionsydelse, der fra den efterlevende  

 ægtefælles fyldte 67. år, beregnes under hensyn til størrelsen af pågældendes  

 egenpension, jf. lovens § 12, stk. 4 og § 13, stk. 5.
Stk. 2.  Er den efterlevende ægtefælle ikke fyldt 67 år  

 ved dødsfaldet, eller har ATP endnu ikke modtaget bidragsoplysninger for  

 tiden indtil pågældendes fyldte 67. år, fastsættes egenpensionen på dette  

 tidspunkt på grundlag af registrerede og forventede bidrag.
Det forventede  

 bidrag beregnes på grundlag af gennemsnittet af bidragsindbetalingerne i de  

 sidste 5 år forud for dødsfaldet, hvor bidragsoplysninger er modtaget fra  

 Told- og Skattestyrelsen.
Er efterlevende ikke fyldt 21 år, afkortes  

 perioden.
Fra det fyldte 60. år eller fra dødsfaldet, såfremt det indtræffer  

 efter dette tidspunkt, aftrappes det forventede årlige bidrag lineært indtil  

 det fyldte 67. år.
§ 3.  Eengangsbeløbet efter § 12 beregnes på grundlag  

 af den pensionsret, det afdøde medlem havde opnået den 1. juli 1992, beregnet  

 på grundlag af de indtil da indbetalte bidrag.
Til brug ved denne beregning  

 fordeles det for kalenderåret 1992 fra Told- og Skattestyrelsen indberettede  

 bidrag forholdsmæssigt på 1. og 2. halvår af 1992.
 § 4.  Bekendtgørelsen træder i kraft den 1. juli 1992.
