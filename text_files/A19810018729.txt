 Herved bekendtgøres lov nr. 191 af 4. juni 1964 om  

 godkendelse af handelsskoler, tekniske skoler samt maskinmester- og  

 maskinistskoler og tilskud m.v. til disse skoler med de ændringer, der følger  

 af lov nr. 561 af 22. december 1971, lov nr. 284 af 26. juni 1975 og lov nr.  

 244 af 4. juni 1980.
Godkendelse § 1.  Undervisningsministeren kan godkende  

 handelsskoler, tekniske skoler samt maskinmester- og maskinistskoler til at  

 meddele undervisning, der henhører under de pågældende skoleområder.
 Stk. 2.  Godkendelse i medfør af stk. 1 kan kun  

 meddeles, såfremt der på den pågældende skole skønnes at være tilvejebragt  

 grundlag for en forsvarlig undervisning, herunder kvalificerede lærerkræfter,  

 samt fornødne lokaler og udstyr.
 § 2.  Skolerne er pligtige at følge de bestemmelser om  

 adgangsbetingelser, uddannelseskrav til lærere, undervisningsplaner,  

 eksamensordninger og andre forhold vedrørende undervisningen, som måtte blive  

 udfærdiget af undervisningsministeren.
 § 3.  Undervisningsministeren kan tilbagekalde en  

 meddelt godkendelse, såfremt den i § 1, stk. 2, anførte betingelse eller  

 andre vilkår for godkendelsen ikke længere er opfyldt, eller hvis skolen  

 tilsidesætter de i § 2 omhandlede bestemmelser.
 Tilskud til driften m.v.
§ 4.  Skoler, godkendt i henhold til § 1, er  

 berettiget til at oppebære driftstilskud af statskassen, såfremt a. der efter undervisningsministerens skøn er tilstrækkeligt behov for  

 vedkommende undervisning, b. skolen er organiseret som en selvejende institution på et betryggende  

 økonomisk grundlag, c. skolens vedtægter, der skal sikre de tilskudsgivende myndigheder  

 repræsentation i skolens ledelse, er godkendt af undervisningsministeren.
 Stk. 2.  Skolerne er pligtige at følge de af  

 undervisningsministeren fastsatte bestemmelser om driften og de økonomiske og  

 organisatoriske forhold, herunder bestemmelser om aflønning af ledere, lærere  

 og andet personale.
 § 5.  Driftstilskud til lærlingeundervisning ydes fra  

 staten med 80 pct. og fra kommunerne med 20 pct. af de med undervisningen  

 forbundne udgifter, jfr. § 8.
Stk. 2.  Til særlig bekostelig lærlingeundervisning kan  

 der ydes supplerende driftstilskud fra staten.
Nærmere regler herom  

 fastsættes af undervisningsministeren.
 Stk. 3.  Statens tilskud udbetales de enkelte  

 lærlingeskoler ved undervisningsministeriets foranstaltning.
Stk. 4.  De kommunale tilskud udbetales lærlingeskolerne  

 direkte af amtskommunerne, beregnet i forhold til det antal lærlinge, som er  

 hjemmehørende inden for de enkelte amtskommuners område.
For lærlinge, der er  

 hjemmehørende i Københavns og Frederiksberg kommuner, betales  

 driftstilskuddet direkte af de pågældende kommuner til de nævnte skoler.
 § 6.  Driftstilskud til anden undervisning, der  

 afsluttes med en statskontrolleret prøve eller eksamen, bortset fra  

 merkonomkursus og teknonomkursus, fastsættes, såfremt skolen er en selvejende  

 institution, således, at de med undervisningen forbundne udgifter, jfr. § 8,  

 dækkes fuldt ud af staten.
 Stk. 2.  Driftstilskud til undervisningen i forbindelse  

 med merkonomkursus og teknonomkursus ydes med 84 pct. af de med  

 undervisningen forbundne udgifter, jfr. § 8.
 Stk. 3.  Såfremt skolen ikke er en selvejende  

 institution, jfr. § 18, stk. 3, yder staten driftstilskud til den i stk. 1  

 nævnte undervisning med 84 pct. af de med undervisningen forbundne udgifter.  

 Såfremt skolens formue sikres det pågældende uddannelsesformål og skolen  

 følger de af undervisningsministeren i øvrigt fastsatte bestemmelser for  

 ydelse af højere tilskud, yder staten driftstilskud med indtil 100 pct.
 Stk. 4.  Statens driftstilskud til anden end den i stk.  

 1 og 2 samt den i § 5 omhandlede undervisning ydes med 84 pct. af de med  

 undervisningen forbundne udgifter.
§ 7.  Ydelse af driftstilskud i medfør af §§ 5 og 6  

 kan gøres betinget af, at skolen har et af undervisningsministeren fastsat  

 antal elever pr. klasse.
For år, i hvilke skolen har et mindre gennemsnitligt  

 antal elever pr. klasse end fastsat af undervisningsministeren, kan  

 driftstilskuddet til de tilskudsberettigende udgifter til lærerlønninger, der  

 er forbundet med den pågældende undervisning, nedsættes efter forholdet  

 mellem gennemsnitselevtallet og det af undervisningsministeren fastsatte  

 elevtal.
 § 8.  Undervisningsministeren fastsætter nærmere  

 regler for, hvilke udgifter og indtægter der kan medtages ved beregningen af  

 driftstilskuddet.
 § 9.  Undervisningsministeren kan tilbageholde  

 driftstilskuddet eller eventuelt lade dette bortfalde, såfremt de i medfør af  

 § 4, stk. 2, eller § 8 fastsatte bestemmelser ikke er overholdt.
§ 10.  Statskassen kan yde tilskud til dækning af a. udgifter ved uddannelse af lærere på kursus efter nærmere af  

 undervisningsministeren fastsatte regler, b. udgifter til udarbejdelse af læremidler samt til pædagogisk  

 forsøgsvirksomhed godkendt af undervisningsministeren med henblik på  

 udvikling af undervisning, c. udgifter til lærlinges befordring i forbindelse med deltagelse i  

 lærlingeundervisning.
 Stk. 2.  Undervisningsministeren kan bestemme, at også  

 andre elever end lærlinge kan få tilskud som anført under stk. 1, c.
§ 11.  Statskassen kan efter undervisningsministerens  

 bestemmelse yde driftstilskud til skolehjem, såfremt a. skolehjemmet drives af en selvejende institution, b. skolehjemmet er bolig for elever fra tilskudsberettigede  

 lærlingeskoler.
 Stk. 2.  Undervisningsministeren kan bestemme, at der  

 ydes driftstilskud til skolehjem, der er bolig for andre elever fra  

 tilskudsberettigede skoler end lærlinge.
Stk. 3.  Driftstilskud til skolehjem ydes med forskellen  

 mellem skolehjemmets udgifter og indtægter efter nærmere af  

 undervisningsministeren fastsatte regler.
Bestemmelsen i § 8 finder  

 tilsvarende anvendelse.
 § 12.  Regler om tilskud i medfør af § 5, stk. 2, § 8,  

 § 10 og § 11 udfærdiges af undervisningsministeren efter forhandling med  

 finansministeren og godkendelse af finansudvalget.
Lån og tilskud til anlæg § 13.  Til tilskudsberettigede skoler og skolehjem kan  

 der af statskassen ydes rente- og afdragsfrie lån til opførelse, til- og  

 ombygninger eller køb af bygninger med indtil 5/6 af bygningernes  

 opførelsesværdi eller købesum.
 § 14.  Til tilskudsberettigede skoler kan der af  

 statskassen ydes rente- og afdragsfrie lån til hel eller delvis dækning af  

 udgifterne i forbindelse med sådanne til- og ombygninger og forbedringer, som  

 ikke væsentligt forøger den pågældende bygnings værdi, eller til indretning  

 af lejede lokaler.
Stk. 2.  Såfremt skolen er en selvejende institution,  

 kan udgifterne til disse foranstaltninger dækkes fuldt ud og ydes som  

 tilskud.
Er skolen ikke en selvejende institution, kan lånet andrage indtil  

 75 pct. af udgifterne og i særlige tilfælde indtil 100 pct.
 Stk. 3.  Bestemmelsen i stk. 2, 1. punktum, finder  

 tilsvarende anvendelse på de i § 11 omhandlede skolehjem.
§ 15.  Til anskaffelse af udstyr og inventar kan der  

 af statskassen ydes tilskudsberettigede skoler rente- og afdragsfrie lån på  

 indtil 75 pct. af udgifterne og i særlige tilfælde indtil 100 pct.
Lånene  

 nedskrives over en årrække uden kontant modydelse.
 Stk. 2.  Udstyr og inventar til brug ved undervisningen  

 kan, såfremt skolen er en selvejende institution, stilles til rådighed af  

 staten.
 Stk. 3.  Staten stiller udstyr og inventar til rådighed  

 for tilskudsberettigede skolehjem.
 § 16.  Nærmere regler om ydelse af lån, tilskud m.v. i  

 henhold til §§ 13-15 fastsættes af undervisningsministeren efter forhandling  

 med finansministeren og godkendelse af finansudvalget.
Straffebestemmelser og  

 ikrafttrædelsesbestemmelser § 17.  Den, der uden at have opnået godkendelse efter  

 nærværende lov eller ret til betegnelsen »statskontrolleret« i  

 medfør af loven om ungdomsskoler og aftenskoler m.v.(* 1), i annoncer,  

 reklamer eller på lignende måde averterer med uddannelser, der fører til  

 godkendte prøver eller eksaminer inden for de af nærværende lov omfattede  

 skoleområder, straffes med bøde.
 Stk. 2.  Er lovovertrædelsen begået af et aktieselskab,  

 andelsselskab eller lignende, kan bødeansvar pålægges virksomheden som sådan.
 § 18.  Efter nærmere af undervisningsministeren  

 fastsatte bestemmelser kan statstilskud og -lån efter reglerne i kapitel II  

 og III ydes med virkning fra den 1. april 1964 og tilskud fra kommunerne med  

 virkning fra den 1. april 1965.
 Stk. 2.  Skoler og institutioner, der i henhold til  

 tidligere lovgivning er godkendt til at meddele den i § 1 nævnte  

 undervisning, anses som godkendte også efter nærværende lov.
 Stk. 3.  De i stk. 2 omhandlede skoler, som har  

 oppebåret driftstilskud i henhold til hidtil gældende lov, anses som  

 tilskudsberettigede også efter nærværende lov.
 Stk. 4.  Lov nr. 361 af 23. juni 1920 om handelsskoler  

 §§ 6, 8, 9 og 10, lov nr. 197 af 7. juni 1958 om tekniske skoler, teknika og  

 teknologiske institutter §§ 1, 11, 12, 13, 14 og 17 samt lov nr. 210 af 7.  

 juni 1958 om eksaminer for skibsmaskinmestre m.m. § 15, stk. 1-3, samt §§ 16,  

 17 og 19 ophæves.
 § 19.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger.
Undervisningsministeriet, den 9. april  

 1981 Dorte Bennedsen /Tove Witt (* 1) Nu loven om fritidsundervisning m. v.
