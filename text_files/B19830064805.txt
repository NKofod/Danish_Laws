 I medfør af lov nr. 530 af 16. november 1983 om rentesaneringsydelse til  

 landbruget m.v. fastsættes:
 § 1.  Ansøgning om udbetaling af rentesaneringsydelse  

 udfærdiges på særligt skema, der udleveres af Jordbrugsdirektoratet.
 Stk. 2.  Ansøgningen skal være Jordbrugsdirektoratet i  

 hænde senest den 31. juli 1984. Ansøgningen skal attesteres af en  

 statsautoriseret revisor, en registreret revisor eller en af de af  

 Jordbrugsdirektoratet godkendte særligt sagkyndige, jfr. § 2, stk. 2, i  

 landbrugsministeriets bekendtgørelse nr. 429 af 21. juli 1982 om støtte til  

 modernisering af jordbrugsbedrifter.
 Stk. 3.  Udgifter i forbindelse med ansøgningens  

 udfærdigelse og attestation afholdes af ansøgeren.
 § 2.  Ved en virksomhed inden for landbrug, gartneri,  

 frugtavl, planteskole eller pelsdyravl forstås:
 § 3.  Ydelse af tilskud er betinget af, at ansøgeren  

 på en ejendom, som ansøgeren ejer, jfr. lovens § 2, stk. 1, nr. 1,  

 erhvervsmæssigt driver virksomhed inden for landbrug, gartneri, frugtavl,  

 planteskole eller pelsdyravl.
 Stk. 2.  En ejendom anses for erhvervsmæssigt drevet,  

 såfremt der på bedriften finder en sådan produktion sted, at der hertil  

 kræves en arbejdsindsats af ansøgeren og dennes husstand på ca. 1.400 timer  

 årligt.
 § 4.  Det i lovens § 2, stk. 1, nr. 2, nævnte behov  

 for tilskud anses for opfyldt, når ansøgeren i mindst et af de 3 seneste,  

 forud for den 1. juli 1983 afsluttede regnskabsår har haft negativ  

 konsolidering.
Stk. 2.  Tilskud ydes dog ikke, Stk. 3.  Opgørelsen af ansøgerens konsolidering sker  

 efter de for udfærdigelsen af landbrugets driftsregnskaber almindeligt  

 anvendte principper.
For ansøgere, der ikke fører driftsregnskab, sker  

 opgørelsen med udgangspunkt i skatteregnskabet.
Jordbrugsdirektoratet  

 fastsætter nærmere regler for konsolideringsopgørelsen.
§ 5.  Tilskud kan ikke ydes til selskaber, stiftelser,  

 foreninger eller lignende.
Jordbrugsdirektoratet kan dog under særlige  

 omstændigheder dispensere fra denne bestemmelse, samt yde tilskud til  

 forpagtere, hvor disse, for så vidt angår de i lovens § 3 nævnte forhold, kan  

 sidestilles med ejere.
 § 6.  Overstiger summen af de i lovens § 3, stk. 3,  

 nr. 2., nævnte investeringer og besætningsværdien ikke 100.000 kr. på mindre  

 bedrifter, men overstiger værdien af besætning 30.000 kr., anses  

 investeringerne og besætningsværdien at udgøre 100.000 kr.
 Stk. 2.  Ved en mindre bedrift forstås en ejendom med en  

 kontant grundværdi på under 200.000 kr. ved årsreguleringen pr. 1. april  

 1983.
 Stk. 3.  For de i stk. 2 nævnte mindre ejendomme  

 forhøjes den i lovens § 3, stk. 3, nr. 1, nævnte procentsats til 35, hvis  

 ansøgerens samlede gæld udgør mere end 80 pct. af de samlede aktiver i  

 henhold til seneste skattemæssige status inden 1. juli 1983.
§ 7.  Tilskud kan kun ydes til lån, der er Stk. 2.  Jordbrugsdirektoratet kan anse lån optaget i  

 tiden 1. januar 1983 til 30. juni 1983 som optaget før den 1. januar 1983,  

 hvis lånene i øvrigt opfylder betingelserne i stk. 1. Det er en betingelse,  

 at ansøgeren godtgør, at lånet er optaget til ombytning af lån, der opfylder  

 betingelserne i stk. 1, og at der ved ombytningen ikke er opnået en væsentlig  

 sænkning af kontantlånsrenten eller af den beregnede effektive rente.
 Stk. 3.  Ansøgeren anfører på ansøgningsskemaet de lån,  

 der ønskes lagt til grund ved beregning af tilskud.
 Stk. 4.  Tilskud beregnes på grundlag af lånenes  

 kontante restgæld på ansøgningstidspunktet.
Stk. 5.  Lån, til hvilke der søges tilskud, skal være  

 fastforrentede.
Har et lån været variabelt forrentet, kan det kun danne  

 grundlag for tilskud, såfremt der inden den 1. januar 1983 er indgået  

 bindende aftale om fast forrentning i resten af lånets løbetid.
 Stk. 6.  Kontantlån anføres på ansøgningsskemaet med  

 kontantlånsrenten.
 Stk. 7.  Rentetilpasningslån anføres på  

 ansøgningsskemaet med den på ansøgningstidspunktet fastsatte rente.
 Stk. 8.  Obligationslån og private pantebreve anføres på  

 ansøgningsskemaet med den nominelle årlige rente.
Stk. 9.  Til brug ved beregning af tilskud til de i stk.  

 8 nævnte lån fastsætter Jordbrugsdirektoratet månedsvis en dobbelt halvårlig  

 beregnet effektiv rente (kontantlånsrente) for langfristede realkreditlån.  

 Den af Jordbrugsdirektoratet fastsatte rentesats for den måned, det i stk. 8  

 nævnte lån er optaget, anvendes ved omregning af det pågældende låns restgæld  

 til en beregnet restgæld, som om det havde været et kontantlån.
Tilskuddet  

 beregnes herefter på grundlag af den beregnede restgæld og den fastsatte  

 rentesats.
 § 8.  Ved opgørelsen af værdien af besætningen, jfr.  

 lovens § 3, stk. 3, nr. 2, anvendes normalhandelsværdier efter reglerne i lov  

 nr. 208 af 13. maj 1981 om den skattemæssige behandling af husdyrbesætninger.  

 Ved opgørelsen af besætningsværdien bortses fra eventuelle nedskrivninger i  

 henhold til nævnte lovs § 2, stk. 4.
 Stk. 2.  Nedbringer ansøgeren varigt sin besætning i  

 forhold til den besætning, der indgik i opgørelsen af det tilskudsberettigede  

 lånebeløb, skal ansøgeren give Jordbrugsdirektoratet meddelelse herom, samt  

 oplyse om størrelsen af den reducerede besætning.
 Stk. 3.  Ved nedbringelse af besætning, jfr. stk. 2,  

 beregner Jordbrugsdirektoratet værdien af besætningen på grundlag af de i  

 stk. 1 anførte normalhandelsværdier og foretager nyberegning af tilskuddet  

 for den resterende tilskudsperiode.
 § 9.  Udbetales der ansøgeren tilskud i henhold til §  

 8a i lov om statsgaranti for lån og rentetilskud til visse landmænd, jfr.  

 lovbekendtgørelse nr. 167 af 15. april 1983, foretages et tilsvarende fradrag  

 i rentetilskudsydelsen.
Stk. 2.  Det i stk. 1 nævnte fradrag foretages i  

 tilskud, der udbetales inden for samme kalenderår.
Tilskud udbetalt i 1983 i  

 henhold til den i stk. 1 nævnte § 8a på grundlag af ansøgninger indgivet til  

 Kongeriget Danmarks Hypotekbank og Finansforvaltning efter den 1. oktober  

 1983 anses for udbetalt i 1984.
 § 10.  Jordbrugsdirektoratet fastsætter nærmere regler  

 om beregningen af tilskud.
Stk. 2.  Tilskuddet udbetales i 2 halvårlige rater, jfr.  

 dog stk. 3. Udbetalinger finder sted i marts, juni, september og december  

 måned.
Første rate tilskud udbetales dog første gang i forbindelse med, at  

 ansøgning om tilskud imødekommes.
Anden rate tilskud udbetales i den første  

 ordinære udbetalingsmåned, der følger mindst 6 månder efter første  

 udbetaling.
 Stk. 3.  Udbetaling af tilskud i henhold til lovens § 8,  

 stk. 2, finder sted første gang i forbindelse med, at ansøgningen  

 imødekommes, og anden gang i den første ordinære udbetalingsmåned, der følger  

 mindst 4 år efter første udbetaling.
 Stk. 4.  Jordbrugsdirektoratet fastsætter nærmere regler  

 for udbetaling af tilskud.
 § 11.  Jordbrugsdirektoratet eller den, som  

 Jordbrugsdirektoratet bemyndiger hertil, er berettiget til at foretage  

 eftersyn hos ansøgeren af investeringer, besætning, regnskaber, dokumenter  

 m.v., der danner grundlag for opgørelsen af det tilskudsberettigede lånebeløb  

 og for udbetaling af tilskud.
 § 12.  Ansøgeren skal meddele Jorbrugsdirektoratet  

 oplysning om ændringer i forhold, der har betydning for retten til at  

 oppebære tilskud, herunder give oplysning, såfremt ansøgerens bo tages under  

 konkursbehandling, eller ansøgerens ejendom tages til brugeligt pant.
 § 13.  Overtager tilskudsmodtagerens ægtefælle lån,  

 hvortil der ydes tilskud, i forbindelse med en overtagelse af ejendommen, kan  

 ægtefællen oppebære tilskud efter loven for den resterende tilskudsperiode.
Stk. 2.  Jordbrugsdirektoratet foretager nyberegning af  

 tilskuddet for den resterende tilskudsperiode.
Tilskuddet kan ikke overstige  

 det til den oprindelige tilskudsmodtager bevilgede tilskud.
