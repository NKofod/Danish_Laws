Betænkning afgivet af Retsudvalget den  

 2. marts 2000 Betænkning over Forslag til lov om ændring af  

 straffeloven (Udvidet brug af samfundstjeneste og betingede domme med  

 vilkår om alkoholistbehandling for spirituskørsel) Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Nogle af udvalgets  

 spørgsmål og justitsministerens svar herpå er optrykt som  

 bilag til betænkningen.
 Herefter indstiller udvalget lovforslaget til  

vedtagelse uændret.
 Et flertal (Venstres, Det Konservative Folkepartis, Dansk  

 Folkepartis, Centrum-Demokraternes, Kristeligt Folkepartis og Frihed 2000 s  

 medlemmer af udvalget) udtaler generelt om lovgivningsmåden, hvor der  

 så at sige lovgives i bemærkningerne, at det altid bør  

 give anledning til principielle betænkeligheder, når et  

 lovforslags bemærkninger indeholder præcise anvisninger, som ikke  

 fremgår af lovteksten, om området for den nye sanktionspraksis og  

 dennes nærmere indhold.
 Da lovforslaget imidlertid angår et stort antal  

 ensartede sager, og da det er af væsentlig betydning, at praksis fra  

 starten lægges nogenlunde fast, og idet det er vanskeligt at pege  

 på andre måder, hvorpå lovgiver kan fastsætte  

 nyordningens indhold med den ønskelige klarhed (jf. ministerens svar  

 på spørgsmål nr. 12, der er optrykt som bilag til  

 betænkningen), er flertallet enig med Dommerforeningen i, at der ikke  

 er indvendinger mod fremgangsmåden i nærværende  

 lovforslag.
Flertallet kan tilslutte sig intentionerne om en videre  

 anvendelse af samfundstjeneste, men understreger, at dette synspunkt ikke er  

 udtryk for et mildere syn på spirituskørsel.
Flertallet har  

 imidlertid et ønske om, at det frigjorte antal fængselspladser  

 bliver udnyttet til hurtigere afsoning for voldsdømte.
Flertallet forventer, at den præventive effekt ikke  

 svækkes ved lovforslaget, idet den længstetid, som  

 fastsættes til afvikling af arbejdspligten i henhold til  

 samfundstjenestedommen, vil være væsentlig længere end den  

 hidtil idømte frihedsstraf.
Hertil kommer, at der efter lovforslaget  

 skal idømmes en tillægsbøde, ligesom den obligatoriske  

 førerretsfrakendelse, som flertallet tillægger væsentlig  

 præventiv værdi, opretholdes, jf. ministerens svar på  

 spørgsmål nr. 1, der er optrykt som bilag til  

 betænkningen.
Flertallet vil følge udviklingen i antallet af  

 overtrædelser af færdselslovens bestemmelser om  

 spirituskørsel og kørsel i frakendelsestiden.
Flertallet finder  

 det af hensyn til den præventive effekt aldeles nødvendigt, at  

 tillægsbøderne inddrives og ikke afskrives.
 Flertallet kan derimod ikke tilslutte sig en ny  

 sanktionspraksis med samfundstjeneste i sager med spirituskørsel i  

 gentagelsestilfælde eller med meget store promiller.
Flertallet finder, at den gældende sanktionspraksis  

 bør opretholdes i alle sager, hvor promillen har været over 2,5,  

 eller hvor der foreligger særlig skærpende omstændigheder  

 ved kørslen.
Endvidere finder flertallet, at den gældende  

 praksis bør opretholdes i gentagelsestilfælde med  

 gentagelsesvirkning.
Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 ønsker at fremhæve, at dette mindretal i udvalget udgør  

 et flertal i Folketinget.
Dette indebærer, at samfundstjeneste fremover  

 anvendes i overensstemmelse med retningslinjerne i lovforslagets  

 bemærkninger.
Mindretallet henviser i øvrigt til  

 justitsministerens svar på spørgsmålene nr. 25 og 26, der  

 er optrykt som bilag til betænkningen.
Dorte Bennedsen (S)  

  Lissa Mathiasen (S) fmd.  Per Kaalund (S)  

  Else Marie Mortensen (S)  Jan Petersen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Tom Behnke (FRI)  Helge Adam Møller (KF)  

  Jens Heimburger (KF)  Peter Skaarup (DF)  

  Jann Sjursen (KRF) Bilag Nogle af udvalgets spørgsmål og  

 justitsministerens svar herpå Spørgsmål nr. 1-24 er optrykt efter  

 ønske fra Venstre, Det Konservative Folkeparti, Dansk Folkeparti,  

 Centrum-Demokraterne, Kristeligt Folkeparti og Frihed 2000.  

 Spørgsmål nr. 25 og 26 er optrykt efter ønske fra  

 Socialdemokratiet, Socialistisk Folkeparti, Det Radikale Venstre og  

 Enhedslisten.
 Spørgsmål nr. 1:
Hvordan vil samfundstjeneste i sager om  

 spirituskørsel indvirke på den præventive effekt? Svar:
 Den længstetid, som fastsættes til afvikling  

 af arbejdspligten i henhold til samfundstjenestedommen, vil være  

 væsentlig længere end den hidtil idømte frihedsstraf, og  

 samfundstjeneste kan af den grund betragtes som en tidsmæssigt mere  

 langstrakt sanktion end en frihedsstraf.
 Hertil kommer, at den domfældte i tillæg til  

 samfundstjeneste efter lovforslaget skal idømmes en  

 tillægsbøde.
 Den obligatoriske førerretsfrakendelse (betinget  

 eller ubetinget) ved en promille på over 0,80 må også  

 antages at have en ikke ubetydelig almenpræventiv værdi.
Der vil således fortsat samlet være tale om en  

 ganske følelig sanktion for spirituskørsel.
Justitsministeriet  

 forventer derfor ikke, at indførelse af samfundstjeneste for  

 spirituskørsel med en uforandret kontrolintensitet   vil  

 medføre en svækkelse af den almenpræventive effekt.
 Spørgsmål nr. 2:
Hvilke nye arbejdspladser til samfundstjeneste forestiller  

 ministeren sig, det vil være muligt at finde? Svar:
Allerede ved vedtagelsen af forsøgsordningen om  

 samfundstjeneste i 1982 blev det forudsat, at egnede samfundstjenestesteder  

 skulle findes blandt offentlige/offentligt støttede organisationer  

 eller institutioner, som gavner almenvellet.
Der er ikke siden ændret i  

 disse forudsætninger, hvilket heller ikke er tanken med dette  

 lovforslag.
Kriminalforsorgens afdelinger har indtil videre  

 formået at fremskaffe et tilstrækkeligt antal arbejdssteder.
De  

 anvendte arbejdssteder strækker sig over så forskellige  

 institutioner/organisationer som f.eks.
Abbé Pierres klunsere,  

 Civilforsvaret, Danmarks Radio, Frelsens Hær, idrætsklubber og  

 folkekirken.
 Det er Direktoratet for Kriminalforsorgens opfattelse, at  

 det fortsat vil være muligt at finde nye arbejdssteder inden for de  

 allerede anvendte områder, ligesom de allerede anvendte  

 samfundstjenestesteder i et vist omfang vil kunne modtage flere  

 samfundstjenestedømte.
 Direktoratet for Kriminalforsorgen er opmærksom  

 på, at det vil være nødvendigt at opsøge nye typer  

 af samfundstjenestesteder, allerede fordi mindstetimetallet efter  

 lovforslaget sænkes til 30 timer i forhold til de nuværende 40  

 timer.
Bl.a. på den baggrund har Direktoratet for  

 Kriminalforsorgen nedsat en projektgruppe bestående af bl.a.  

 afdelingsledere fra kriminalforsorgen i frihed, som skal overveje dette  

 spørgsmål.
Projektgruppen skal afslutte sit arbejde  

 vedrørende dette spørgsmål den 1. marts 2000.
 Det kan dog oplyses, at kriminalforsorgens afdelinger  

 allerede har påbegyndt arbejdet med at opsøge nye typer af  

 samfundstjenestesteder, som f.eks. kan ligge inden for områder som  

 aftenskoler, medborgerhuse og kulturcentre.
 Spørgsmål nr. 3:
Betyder lovforslaget, at man kan begå  

 overtrædelser af reglerne om spirituskørsel og kørsel i  

 frakendelsestiden igen og igen og stadig få en dom med vilkår om  

 samfundstjeneste? Svar:
 I hvilket omfang, det skal være muligt at blive  

 idømt en betinget dom med vilkår om samfundstjeneste i stedet  

 for en ubetinget frihedsstraf ved gentagen spirituskørsel, bør  

 efter Justitsministeriets opfattelse navnlig afhænge af, hvor lang tid  

 der er gået siden det sidst foregående tilfælde af  

 spirituskørsel, og af antallet af tidligere tilfælde af  

 spirituskørsel.
 Under pkt. 3.2.7. i de almindelige bemærkninger til  

 lovforslaget er der anført følgende om dette  

 spørgsmål:
» Derimod bør anvendelse af betinget dom for  

 spirituskørsel efter Justitsministeriets opfattelse ikke være  

 udelukket i tilfælde, hvor den pågældende tidligere har  

 modtaget en betinget dom med vilkår om samfundstjeneste eller  

 alkoholistbehandling for spirituskørsel   også for  

 tilfælde af spirituskørsel, som tillægges  

 gentagelsesvirkning ved strafudmåling for den aktuelle  

 spirituskørsel.
Ved vurderingen af, om den pågældende er  

 egnet til en betinget dom, må imidlertid indgå dels antallet af  

 tidligere betingede domme for tilfælde af spirituskørsel, som  

 tillægges gentagelsesvirkning ved strafudmåling for den aktuelle  

 spirituskørsel, dels den tid, der er forløbet fra disse  

 forhold.
Ved mere end to tidligere betingede domme bør der udvises  

 varsomhed med på ny at idømme betinget straf med vilkår om  

 samfundstjeneste eller alkoholistbehandling.« Det bemærkes, at prøvetiden både ved  

 dom til samfundstjeneste og dom til alkoholistbehandling forudsættes  

 fastsat til 2 år, medmindre ganske særlige omstændigheder  

 gør sig gældende, jf. pkt. 3.2.6. i de almindelige  

 bemærkninger til lovforslaget.
 Spørgsmål nr. 4:
 Ministeren bedes nærmere redegøre for det  

 merforbrug for anklagemyndigheden og kriminalforsorgen, forslaget vil give,  

 specielt med hensyn til indhentelse af egnethedsvurdering, og oplyse  

 arbejdsforbruget ved en enkelt undersøgelse af egnethed.
 Svar:
 I 1998 blev der ifølge Danmarks Statistik afsagt  

 2.548 ubetingede domme på op til 60 dage for spiritus- og  

 promillekørsel og 871 ubetingede domme på op til 60 dage for  

 andre færdselslovsovertrædelser (typisk kørsel i  

 frakendelsestiden). Da disse domme er omfattet af lovforslaget om øget  

 brug af samfundstjeneste og betingede domme med vilkår om  

 alkoholistbehandling, vil det betyde, at kriminalforsorgen skal udarbejde et  

 tilsvarende antal personundersøgelser.
 Det forventes, at ca. 1.000 af disse sager vil blive  

 afgjort med en betinget dom med vilkår om alkoholistbehandling og ca.  

 1.900 med en betinget dom med vilkår om samfundstjeneste.
Ud over udarbejdelsen af personundersøgelser vil  

 lovforslaget indebære en stigning i tilsynstallet på ca. 1.900 om  

 året med deraf følgende kontrol- og tilsynsarbejde.
Endvidere  

 vil lovforslaget betyde, at kriminalforsorgens afdelinger i en periode skal  

 anvende forholdsvis mere tid på at fremskaffe arbejdssteder.
Egnethedsvurderingen med henblik på samfundstjeneste  

 foretages normalt på baggrund af en personundersøgelse i  

 medfør af retsplejelovens § 808. De fleste personundersøgelser  

 udarbejdes af honorarlønnet personale.
En sædvanlig  

 personundersøgelse honoreres for tiden med enten 13 eller 16 timer  

 afhængig af undersøgelsens omfang.
Som nævnt i bemærkningerne til lovforslaget  

 forventes det, at den persongruppe, som vil være omfattet af ordningen,  

 ikke generelt er så socialt og kriminelt belastede som andre straffede  

 personer.
Personundersøgelserne behøver derfor i disse sager  

 næppe at være så detaljerede, men bør fokusere  

 på en afklaring af, om den sigtede har et behandlingskrævende  

 misbrug, og om den sigtede er egnet til at udføre samfundstjeneste.  

 Bl.a. på denne baggrund har Direktoratet for Kriminalforsorgen  

 besluttet at nedsætte en arbejdsgruppe, som får til opgave at  

 fremkomme med forslag til en mere differentieret form for  

 personundersøgelser.
Det forventes, at denne arbejdsgruppes forslag  

 vil føre til, at egnethedsvurderingerne bliver mindre  

 omkostningskrævende, end det nu er tilfældet.
 Som det fremgår af pkt. 5 i de almindelige  

 bemærkninger til lovforslaget, er der i flerårsaftalen om  

 kriminalforsorgens bevillinger taget højde for den  

 aktivitetsforskydning, som vil være en konsekvens af lovforslaget.
 For så vidt angår anklagemyndigheden  

 skønnes lovforslaget ikke at medføre økonomiske eller  

 administrative konsekvenser af betydning.
 Spørgsmål nr. 5:
Når anklagemyndigheden pålægges  

 merarbejde, vil det så ikke indebære en generelt længere  

 sagsbehandlingstid i anklagemyndigheden? Svar:
 Som det fremgår af svaret på  

 spørgsmål 4, skønnes lovforslaget ikke at medføre  

 økonomiske eller administrative konsekvenser for anklagemyndigheden af  

 betydning.
 Spørgsmål nr. 6:
Når kriminalforsorgen pålægges  

 merarbejde, vil det så ikke betyde en ringere hjælp til  

 prøveløsladte m.v.? Svar:
Med lovforslaget er der ikke tiltænkt  

 ændringer i kriminalforsorgen i friheds arbejde i øvrigt.
Det er  

 forudsætningsvist indeholdt i flerårsaftalen om  

 kriminalforsorgens bevillinger, at de merudgifter inden for  

 kriminalforsorgens tilsynsvirksomhed mv., der følger af en udvidet  

 brug af samfundstjeneste, skal finansieres ved at lukke  

 afsoningskapacitet.
 Det kan endvidere nævnes, at Direktoratet for  

 Kriminalforsorgen i år 2000 har planlagt at nedsætte en  

 arbejdsgruppe, som skal fremkomme med forslag til en styrkelse af arbejdet i  

 forbindelse med prøveløsladelser.
 Spørgsmål nr. 7:
Vil ministeren være indstillet på at få  

 anklagemyndigheden til at nedlægge strengere påstande i sager om  

 spirituskørsel med drab, legemsbeskadigelse og brugstyveri? Svar:
 Højesteret tog ved en dom af 8. maj 1996 (Ugeskrift  

 for Retsvæsen 1996, s. 1017) stilling til det generelle strafniveau i  

 sager om uagtsomt manddrab i forbindelse med førstegangstilfælde  

 af spirituskørsel. 5 ud af 6 højesteretsdommere udtalte  

 bl.a.:
» Vi finder, at der er behov for en ikke uvæsentlig  

 forhøjelse af strafniveauet, men at der samtidig må lægges  

 vægt på de betragtninger, som er anført af  

 Straffelovrådet det citerede sted i betænkning nr. 1099/1987.  

 Efter en samlet afvejning finder vi, at udgangspunktet for  

 strafudmålingen i disse sager bør være fængsel i 6-8  

 måneder.
Dette normalstrafniveau skal som hidtil omfatte  

 tilfælde, hvor tiltalte ikke tidligere har gjort sig skyldig i  

 spirituskørsel, og hvor der ikke foreligger skærpende  

 omstændigheder, således som det eksempelvis vil være  

 tilfældet, såfremt kørslen i sig selv er foregået  

 på særlig hensynsløs måde.
Der er ikke grundlag for  

 en tilsvarende generel forlængelse af frakendelsestiden.« Under hensyn til den strafskærpelse, der inden for  

 de senere år er sket som følge af denne højesteretsdom,  

 er der efter Justitsministeriets opfattelse ikke på nuværende  

 tidspunkt anledning til at søge gennemført en yderligere  

 skærpelse af strafniveauet i sager om uagtsomt manddrab eller betydelig  

 legemsbeskadigelse.
Som det fremgår af pkt. 2.2.7. i de almindelige  

 bemærkninger til lovforslaget, blev der ved lov nr. 468 af 10. juni  

 1997 indføjet et nyt stk. 4 i færdselslovens § 117. Efter denne  

 bestemmelse straffes spirituskørsel i brugsstjålet  

 køretøj med bøde, hæfte eller fængsel i  

 indtil 1 år.
Det fremgår af bemærkningerne til  

 lovforslaget, at denne særlige (udvidede) strafferamme for  

 spirituskørsel i et brugsstjålet køretøj havde til  

 formål at tilskynde domstolene til en skærpelse af  

 strafniveauet.
 Justitsministeriet finder ikke, at der på  

 nuværende tidspunkt er anledning til en yderligere skærpelse af  

 straffen for spirituskørsel i brugsstjålet køretøj  

 ud over den skærpelse, der er forudsat i forbindelse med  

 lovændringen i 1997.
 Spørgsmål nr. 8:
Betyder bemærkningerne, at der skal indhentes  

 egnethedsvurderinger i den meget grove og organiserede  

 berigelseskriminalitet? Svar:
 Under pkt. 3.3.3.1. i de almindelige bemærkninger  

 til lovforslaget er der bl.a. anført følgende om øget  

 anvendelse af samfundstjeneste for berigelseskriminalitet:
» ...
I samtlige de sager, hvor berigelseskriminalitet  

 skønnes at kunne medføre ubetinget frihedsstraf af en person,  

 som ikke tidligere er idømt ubetinget frihedsstraf, bør der  

 efter Justitsministeriets opfattelse fremover foretages  

 personundersøgelse med henblik på en vurdering af den  

 pågældendes egnethed til samfundstjeneste.« Det er således ikke hensigten med lovforslaget, at  

 der skal indhentes egnethedsvurderinger ved meget grov og organiseret  

 berigelseskriminalitet, hvor samfundstjeneste åbenbart ikke kan finde  

 anvendelse.
 Spørgsmål nr. 9:
I hvilket omfang er domstolene forpligtet til at  

 følge lovforslagets bemærkninger med hensyn til  

 strafudmåling og sanktionsart? Svar:
 Retspraksis viser, at bemærkninger til lovforslag  

 herunder bemærkninger om, hvilken ændring af  

 strafudmålingen der tilsigtes med en lovændring   indgår  

 som en meget væsentlig retskilde ved fastlæggelsen af, hvad der  

 er gældende ret på et givet område.
 I W.E. von Eyben: Juridisk Grundbog (bind 1: Retskilderne)  

 (5. udg. 1991), s. 17, anføres mere generelt følgende om  

 lovmotiver (herunder bemærkninger til lovforslag):
» Retningslinier for den tilsigtede strafudmåling har  

 mange gange tidligere været angivet i et lovforslags  

 bemærkninger, jf. f.eks. lov nr. 350 af 23. maj 1997 om ændring  

 af straffeloven, våbenloven og lov om restaurations- og hotelvirksomhed  

 (»voldspakken«).
 Der kan i den forbindelse henvises til Højesterets  

 dom af 25. juni 1999 (Ugeskrift for Retsvæsen 1999, s. 1599), hvor  

 Højesteret fastslog, at straffen i en sag om vold med døden til  

 følge skulle fastsættes under hensyn til den skærpelse af  

 strafniveauet i de groveste voldstilfælde, som var tilsigtet med  

 lovændringen i 1997.
Som det fremgår af pkt. 1 i de almindelige  

 bemærkninger til lovforslaget, har Dommerforeningen ved høringen  

 over lovforslaget givet udtryk for, at man i dette tilfælde ikke har  

 bemærkninger til, at lovforslaget indeholder præcise anvisninger  

 i bemærkningerne, som ikke fremgår af lovteksten, om  

 området for den nye sanktionspraksis og dennes nærmere indhold.  

 Det skyldes, at forslaget angår et stort antal sager af ofte ensartet  

 indhold, og at det er af væsentlig betydning, at praksis fra starten  

 ligger nogenlunde fast.
Lovforslaget bygger i øvrigt på en  

 udtalelse fra Straffelovrådet.
 Spørgsmål nr. 10:
Hvor mange spritbøder og bøder for  

 kørsel i frakendelsestiden må afskrives? Svar:
 Rigspolitichefen har oplyst, at der i 1998 blev afskrevet  

 7 bøder vedrørende spiritus- og promillekørsel og 1  

 bøde vedrørende kørsel i frakendelsestiden som  

 følge af forældelse.
 Spørgsmål nr. 11:
Hvor mange spritbøder og bøder for  

 kørsel i frakendelsestiden konverteres til forvandlingsstraf og i hvor  

 mange afsoningsdage? Svar:
 Rigspolitichefen har oplyst, at der i 1998 blev afsonet  

 317 bøder vedrørende spiritus- og promillekørsel og 115  

 bøder vedrørende kørsel i frakendelsestiden.
 Det er ikke muligt umiddelbart at opgøre antallet  

 af afsoningsdage.
 Spørgsmål nr. 12:
Hvad er alternativet til lovgivning i lovforslagets  

 bemærkninger? Svar:
 Det er flere steder i lovforslagets bemærkninger  

 tilkendegivet, at de angivne retningslinier for strafudmålingen ikke er  

 til hinder for, at en konkret, individuel vurdering foretaget af retten i en  

 bestemt sag kan føre til et andet resultat.
 Med hensyn til sager om spirituskørsel må det  

 dog haves for øje, at der er tale om et stort antal sager af ofte  

 ensartet indhold, jf. svaret på spørgsmål 10.
Som det fremgår af pkt. 1 i de almindelige  

 bemærkninger til lovforslaget, er det vanskeligt at pege på andre  

 måder, hvorpå lovgiver kan fastlægge nyordningens indhold  

 med den ønskelige klarhed.
Tilsvarende spørgsmål rejser  

 sig med hensyn til forslagets anvisninger vedrørende omregningen  

 mellem ubetinget frihedsstraf og samfundstjeneste.
En udtrykkelig angivelse af anvendelsesområdet og  

 strafudmålingsprincipperne i selve lovteksten i form af en skematisk  

 angivelse af strafpositioner i forskellige situationer vil ikke være i  

 overensstemmelse med dansk lovgivningstradition.
En sådan regulering  

 måtte desuden i givet fald suppleres med en udtrykkelig regulering i  

 lovteksten af, under hvilke omstændigheder og i hvilket omfang  

 anvendelsesområdet og strafpositionerne kunne fraviges.
 Det vil formentlig i langt de fleste tilfælde  

 være vanskeligt på forhånd at forudse alle de  

 omstændigheder, der bør kunne begrunde en fravigelse af  

 anvendelsesområdet og af den fastsatte sædvanlige  

 strafudmåling.
 Spørgsmål nr. 13:
I hvilket omfang er lovforslaget indrettet efter  

 høringssvaret fra Østre Landsret, og vil ministeren  

 redegøre for, hvorfor høringssvaret eventuelt ikke er fulgt til  

 punkt og prikke? Svar:
Justitsministeriet har i overensstemmelse med  

 høringssvarene fra bl.a. Østre Landsret og Rigsadvokaten i det  

 fremsatte lovforslag foreslået den samme øvre grænse (60  

 dages frihedsstraf) for anvendelse af betingede domme med vilkår om  

 struktureret, kontrolleret alkoholistbehandling og betingede domme med  

 vilkår om samfundstjeneste.
Der henvises til pkt. 3.2.3.1. i de  

 almindelige bemærkninger til lovforslaget.
Justitsministeriet har i pkt. 3.2.3.1. i de almindelige  

 bemærkninger til lovforslaget   i overensstemmelse med ønsker i  

 høringssvarene fra bl.a. Østre og Vestre Landsret  

 understreget, at den tiltalte ikke kan vælge mellem en dom til  

 samfundstjeneste og frihedsstraf.
Da dommen til samfundstjeneste også  

 skal kunne gennemføres i praksis, er det dog samtidig anført,  

 at det næppe vil være formålstjenligt at idømme en  

 spritbilist samfundstjeneste, hvis den pågældende   efter at  

 være vejledt om, hvad en dom til samfundstjeneste indebærer  

 både under personundersøgelsen og i retten direkte   

 modsætter sig at blive idømt samfundstjeneste.
Der henvises  

 i øvrigt til svaret på spørgsmål 14.
 Østre og Vestre Landsret har i  

 høringssvarene peget på, at der bør skabes et mere  

 sikkert lovgrundlag for en praksis, hvorefter prøvetiden  

 fastsættes til 2 år uanset længstetidens udløb, end  

 det grundlag, som Justitsministeriet havde anført i det lovudkast, som  

 blev sendt til høring i maj 1999. Dette ønske har  

 Justitsministeriet efterkommet, idet ministeriet dog har valgt en anden  

 lovteknisk løsning end den af Østre Landsret foreslåede.  

 Der henvises herom nærmere til pkt. 3.2.6.2. i de almindelige  

 bemærkninger til lovforslaget.
Østre Landsret har sit høringssvar endelig  

 anført, at det bør fremgå af loven eller i hvert fald af  

 bemærkningerne, om tillægsbøden skal bortfalde eller  

 opretholdes, hvis retten i tilfælde af ny kriminalitet eller  

 vilkårsbrud fastsætter en ubetinget straf.
Justitsministeriet har  

 i overensstemmelse hermed i de almindelige bemærkninger til  

 lovforslaget (pkt. 3.2.10.) anført, at det ved en vedtagelse af  

 lovforslaget forudsættes, at tillægsbøden som  

 altovervejende hovedregel opretholdes, uanset om den er betalt eller ej.
 Spørgsmål nr. 14:
Hvordan er retsstillingen, når den tiltalte ikke  

 ønsker samfundstjeneste? Svar:
 Der henvises til pkt. 3.2.3.1. i de almindelige  

 bemærkninger til lovforslaget, hvor der er anført  

 følgende om betydningen af, at den tiltalte ikke ønsker at  

 blive idømt samfundstjeneste:
» Som det fremgår af 1992-lovændringen, er der  

 ikke tale om, at tiltalte kan vælge mellem en dom til samfundstjeneste  

 og frihedsstraf.
I forbindelse med udvidelsen af anvendelsesområdet for  

 samfundstjeneste til også at omfatte visse former for  

 spirituskørsel kan der være anledning til at fremhæve  

 dette.
Omvendt vil det næppe være formålstjenligt at  

 idømme en spritbilist samfundstjeneste, hvis den  

 pågældende   efter at være vejledt om, hvad en dom til  

 samfundstjeneste indebærer   både under  

 personundersøgelsen (jf. nedenfor pkt. 3.2.4.) og i retten  

 direkte modsætter sig at blive idømt  

 samfundstjeneste.« Spørgsmål nr. 15:
Er ministeren enig i, at lovforslaget betyder øget  

 ressourceforbrug for domstolene? Svar:
 Nej.
 Som det fremgår af pkt. 5 i de almindelige  

 bemærkninger til lovforslaget, skønnes lovforslaget ikke at  

 indebære økonomiske eller administrative konsekvenser af  

 betydning for andre offentlige myndigheder end kriminalforsorgen.
 Spørgsmål nr. 16:
Frygter ministeren ikke, at tilliden til sanktionen  

 samfundstjeneste svækkes, såfremt flere overtræder  

 vilkårene? Svar:
 Gennemførelsesprocenten for  

 samfundstjenestedømte har siden ordningens start svinget mellem ca. 80  

 og 90 pct.
Den persongruppe, som vil være omfattet af  

 samfundstjenesteordningen i lovforslaget, vil erfaringsmæssigt ikke  

 generelt være så socialt og kriminelt belastede som andre  

 straffede personer.
Det må derfor forventes, at de ikke i højere  

 grad vil overtræde et vilkår om samfundstjeneste.
Til belysning  

 heraf kan det nævnes, at langt størstedelen (79 pct. i 1998)  

 gennemførte behandlingen efter spritbenådningsordningen.
 Spørgsmål nr. 17:
Er ministeren enig med statsadvokaten for  

 Sønderborgs synspunkter om lighed? Svar:
 Justitsministeriets første lovudkast, der blev  

 forelagt Straffelovrådet, indeholdt retningslinier om anvendelse af  

 otte strafpositioner ved idømmelse af samfundstjeneste, jf. pkt. 3 i  

 Straffelovrådets udtalelse fra april 1999 (bilag 3 til lovforslaget).  

 Straffelovrådet fandt, at der burde anvendes færre  

 strafpositioner, formentlig ikke over 3.
 I det lovudkast, som Justitsministeriet herefter sendte  

 til høring den 10. maj 1999, var antallet af strafpositioner i  

 overensstemmelse med Straffelovrådets udtalelse reduceret til 3.
 Statsadvokaten for Sønderborg har i sit  

 høringssvar bl.a. anført følgende:
» Som anført har Justitsministeriet   i forhold til  

 det første lovudkast   i overensstemmelse med Straffelovrådets  

 udtalelse reduceret antallet af strafpositioner fra otte til tre.
 Spørgsmål nr. 18:
Hvorledes vil ministeren agere, såfremt antallet af  

 spiritussager stiger? Svar:
 Justitsministeriet forventer ikke, at antallet af  

 spiritussager ved en uændret kontrolintensitet vil stige.
 Skulle antallet af spiritussager mod forventning stige  

 væsentligt, må det i givet fald til den tid overvejes, hvilke  

 initiativer dette giver anledning til.
 Spørgsmål nr. 19:
 Ministeren bedes kommentere Politimesterforeningens  

 høringssvar og svare på, om ministeren er enig i foreningens  

 betragtninger om sager vedrørende kørsel i  

 frakendelsestiden.
 Svar:
 Politimesterforeningen har i deres høringssvar  

 bl.a. anført følgende:
» Den længstetid, som fastsættes til afvikling  

 af arbejdspligten i henhold til samfundstjenestedommen, vil være  

 væsentlig længere end den hidtil idømte frihedsstraf, og  

 samfundstjeneste kan af den grund betragtes som en tidsmæssigt mere  

 langstrakt sanktion end en frihedsstraf.
Hertil kommer, at den  

 domfældte i tillæg til samfundstjenestedomme efter lovforslaget  

 skal idømmes en tillægsbøde.
Der vil således  

 fortsat samlet være tale om en ganske følelig sanktion for  

 kørsel i frakendelsestiden.
 Justitsministeriet finder derfor, at de nuværende  

 korte ubetingede frihedsstraffe for kørsel i frakendelsestiden  

 bør kunne erstattes af samfundstjenestedomme på samme måde  

 som ved spirituskørsel.
 Det bemærkes i øvrigt, at hverken  

 Straffelovrådet eller nogen af de øvrige hørte  

 myndigheder eller organisationer har haft bemærkninger til, at  

 også kørsel i frakendelsestiden omfattes af nyordningen med  

 samfundstjeneste.
 Spørgsmål nr. 20:
 Ministeren bedes yde lovteknisk bistand til  

 ændringsforslag, som fjerner muligheden for samfundstjeneste ved  

 spritkørsel i gentagelsestilfælde.
 Svar:
 Retningslinierne for anvendelse af samfundstjenestedomme  

 ved spritkørsel i gentagelsestilfælde er angivet i pkt. 3.2.7. i  

 de almindelige bemærkninger til lovforslaget i tilknytning til  

 ændringen af straffelovens generelle bestemmelser om samfundstjeneste.  

 Der henvises i øvrigt til svaret på spørgsmål  

 3.
 Der gennemføres således ikke med lovforslaget  

 ændringer i færdselslovens regler om spirituskørsel og om  

 straffen herfor.
 Hvis Folketinget (eller en del heraf) ønsker  

 begrænsninger i det tilsigtede anvendelsesområde for ordningen  

 med samfundstjeneste, bør dette derfor ske ved en tilkendegivelse  

 herom i Retsudvalgets betænkning over lovforslaget.
 Spørgsmål nr. 21:
Hvilket kendskab har arbejdspladsen til en person i  

 samfundstjeneste? Ved ledelse og øvrige ansatte, hvad den  

 pågældende er dømt for? Svar:
 Det har lige siden samfundstjenesteordningens start  

 været en forudsætning, at både ledelsen og de ansatte  

 på et potentielt samfundstjenestested er indstillet på at deltage  

 i ordningen.
 Det daglige samarbejde med samfundstjenestestederne er  

 oftest tilrettelagt således, at der på det enkelte arbejdssted er  

 en eller flere kontaktpersoner, som har påtaget sig kontakten til  

 kriminalforsorgen.
 I forbindelse med placeringen af en  

 samfundstjenestedømt får kontaktpersonen både oplysning om  

 den kriminalitet, den dømte har begået, og oplysning om andre  

 forhold, som har betydning for afviklingen af samfundstjenesten.  

 Samfundstjenestestedet har på baggrund af disse oplysninger mulighed  

 for at tage stilling til, om man kan påtage sig at have den  

 pågældende i samfundstjeneste.
Det er overladt til det enkelte samfundstjenestested at  

 afgøre, om disse oplysninger skal gives videre til andre på  

 arbejdspladsen.
Det er kriminalforsorgens erfaring, at der er meget  

 forskellig praksis fra arbejdssted til arbejdssted.
 Det skal bemærkes, at den dømte allerede i  

 forbindelse med udarbejdelsen af egnethedsvurderingen gøres  

 opmærksom på, at samfundstjenestestedet vil blive gjort bekendt  

 med de nævnte oplysninger.
 Spørgsmål nr. 22:
 Ministeren bedes yde lovteknisk bistand til et  

 ændringsforslag, som fjerner muligheden for samfundstjeneste, når  

 alkoholpromillen er over 2,5.
 Svar:
 Der henvises til svaret på spørgsmål  

 20.
 Spørgsmål nr. 23:
Hvordan vil ministeren sikre, at job som led i  

 samfundstjeneste er relevante og meningsfyldte, og er sådanne job  

 overhovedet mulige at finde under ordningen? Svar:
Det fremgår af Folketingets beslutning fra 1982 om  

 en forsøgsordning med samfundstjeneste, at arbejdsforpligtelsens  

 nærmere indhold og anvisning af de enkelte arbejdsopgaver  

 påhviler kriminalforsorgen.
Det påhviler således de lokale  

 afdelinger af kriminalforsorgen i frihed at finde frem til egnede  

 samfundstjenestesteder med bl.a. relevante og meningsfulde arbejdsopgaver.  

 Det er endvidere forudsat, at de lokale arbejdsmarkedsråd skal godkende  

 hvert enkelt samfundstjenestested.
Det er vanskeligt at beskrive de hidtil anvendte  

 samfundstjenestesteder i generelle vendinger, fordi der er tale om meget  

 forskellige arbejdsopgaver fra sted til sted.
Generelt har der imidlertid  

 været tale om praktisk betonede opgaver som rengøring,  

 vedligeholdelse, oprydning, opstilling og nedtagning i forbindelse med  

 forskellige arrangementer, sortering i forbindelse med genbrug og  

 lignende.
Selv om der har været nogen skepsis i  

 kriminalforsorgen over for mulighederne for at tilvejebringe  

 tilstrækkeligt med egnede arbejdssteder, har der i almindelighed ikke  

 været problemer af denne art.
I enkelte tyndt befolkede egne har der  

 dog været visse vanskeligheder, men der har ikke været tale om  

 uoverstigelige hindringer.
 Det er kriminalforsorgens vurdering, at det også  

 fremover ved en målrettet indsats vil være muligt at finde et  

 tilstrækkeligt antal arbejdssteder, som kan tilbyde relevante og  

 meningsfyldte arbejdsopgaver.
 Der henvises i øvrigt til svaret på  

 spørgsmål 2.
 Spørgsmål nr. 24:
 Gælder lovforslaget også personer, som  

 får en dom for at have kørt bil i narko- eller  

 medicinpåvirket tilstand.
 Svar:
Straffen for spirituskørsel og kørsel i  

 frakendelsestiden fastsættes i praksis efter de takstmæssige  

 principper, der er beskrevet under pkt. 2.2. i de almindelige  

 bemærkninger til lovforslaget.
Inden for  

 færdselslovsområdet er det alene for disse to typer af  

 overtrædelser, hvor der med lovforslaget fremover forudsættes  

 idømt samfundstjeneste.
 Straffen for kørsel i narkotika- eller  

 medicinpåvirket tilstand   der ikke i praksis har samme  

 takstmæssige karakter   omtales ikke i lovforslagets  

 bemærkninger.
 Der er efter Justitsministeriets opfattelse i  

 almindelighed ikke noget til hinder for at anvende samfundstjeneste i disse  

 sager, hvis domstolene efter en konkret, individuel vurdering finder det  

 forsvarligt.
 Spørgsmål nr. 25:
Skal bemærkningerne til lovforslaget side 16 under  

 punkt 3.2.7. forstås således, at man efter to tidligere betingede  

 domme med samfundstjeneste som vilkår i almindelighed vil kunne  

 idømmes en sådan dom tredje gang? Svar:
Anvendelsen af betinget dom ved gentagen  

 spirituskørsel som nævnt i spørgsmålet er beskrevet  

 under pkt. 3.2.7. i de almindelige bemærkninger til lovforslaget.
Heraf  

 fremgår bl.a.:
» Derimod bør anvendelse af betinget dom for  

 spirituskørsel efter Justitsministeriets opfattelse ikke være  

 udelukket i tilfælde, hvor den pågældende tidligere har  

 modtaget en betinget dom med vilkår om samfundstjeneste eller  

 alkoholistbehandling for spirituskørsel   også for  

 tilfælde af spirituskørsel, som tillægges  

 gentagelsesvirkning ved strafudmåling for den aktuelle  

 spirituskørsel.
Ved vurderingen af, om den pågældende er  

 egnet til en betinget dom, må imidlertid indgå dels antallet af  

 tidligere betingede domme for tilfælde af spirituskørsel, som  

 tillægges gentagelsesvirkning ved strafudmåling for den aktuelle  

 spirituskørsel, dels den tid, der er forløbet fra disse  

 forhold.
Ved mere end to tidligere betingede domme bør der udvises  

 varsomhed med på ny at idømme betinget straf med vilkår om  

 samfundstjeneste eller alkoholistbehandling.«  

 her].
Som det fremgår, forudsættes der ikke  

 idømt betinget dom, hvis den nye spirituskørsel har fundet sted  

i prøvetiden for den tidligere betingede dom for  

 spirituskørsel.
Prøvetiden ved både betinget dom til  

 samfundstjeneste og til alkoholistbehandling forudsættes i lovforslaget  

 fastsat til 2 år, medmindre ganske særlige omstændigheder  

 gør sig gældende, jf. den foreslåede bestemmelse i  

 straffelovens § 63, stk. 3, 1. pkt., og pkt. 3.2.6. i de almindelige  

 bemærkninger til lovforslaget.
Anvendelse af betinget dom ved gentagen  

 spirituskørsel begået mere end 2 år efter en  

 tidligere betinget dom for spirituskørsel bør som nævnt  

 efter Justitsministeriets opfattelse ikke generelt være udelukket, men  

 må bero på en konkret egnethedsvurdering efter de ovenfor  

 citerede retningslinier.
Ved to eller flere tidligere betingede domme for  

 spirituskørsel bør der efter Justitsministeriets opfattelse  

 imidlertid som udgangspunkt ikke på ny idømmes en betinget dom  

 med vilkår om samfundstjeneste eller alkoholistbehandling.
 Spørgsmålet kan således besvares  

 benægtende.
 Spørgsmål nr. 26:
Skal bemærkningerne til lovforslagets § 2  

 vedrørende den administrative overgangsordning forstås  

 således, at der ikke vil blive etableret en overgangsordning for  

 personer, der dømmes for kørsel i frakendelsestiden, eventuelt  

 i forbindelse med spirituskørsel? Svar:
 Som beskrevet i bemærkningerne til lovforslagets § 2  

 vil der i forbindelse med lovens ikrafttræden blive etableret en  

 administrativ overgangsordning med henblik på at modvirke, at et  

 større antal byretsdomme bliver anket, alene for at de tiltalte kan  

 blive omfattet af de nye regler om betinget dom med vilkår om  

 samfundstjeneste eller alkoholistbehandling.
Det fremgår af de nævnte bemærkninger,  

 at det gældende cirkulære om administrativ benådning af  

 spritbilister, som er omtalt i bilag 4 til lovforslaget, vil blive opretholdt  

 i en periode efter lovens ikrafttræden for personer, der inden lovens  

 ikrafttræden er idømt en ubetinget frihedsstraf på op til  

 60 dage for spirituskørsel.
Endvidere vil der ud fra lighedshensyn  

 blive gennemført en særlig (administrativ) overgangsordning, som  

 indebærer mulighed for benådning på vilkår af  

 udførelse af samfundstjeneste af personer, som inden lovens  

 ikrafttræden er idømt ubetinget frihedsstraf på op til 60  

 dage for spirituskørsel, og som endnu ikke har påbegyndt  

 afsoning.
Det har ikke været hensigten med disse  

 bemærkninger at udelukke en tilsvarende administrativ overgangsordning  

 med mulighed for på vilkår af udførelse af  

 samfundstjeneste at benåde personer, der er idømt en tilsvarende  

 frihedsstraf for kørsel i frakendelsestiden, og som endnu ikke har  

 påbegyndt afsoning.
Det er således forudsat i lovforslaget, at  

 kortere frihedsstraffe for kørsel i frakendelsestiden eventuelt i  

 kombination med spirituskørsel   efter lovændringen kan  

 afgøres med betinget dom med vilkår om samfundstjeneste på  

 samme måde som spirituskørsel, jf. pkt. 3.3.2. i de almindelige  

 bemærkninger til lovforslaget.
 Efter Justitsministeriets opfattelse tilsiger de ligheds-  

 og ressourcebetragtninger, der ligger bag den i lovforslaget skitserede  

 overgangsordning, at der også indføres en administrativ  

 overgangsordning for personer, der er idømt en ubetinget frihedsstraf  

 på op til 60 dage for kørsel i frakendelsestiden, eventuelt i  

 forbindelse med spirituskørsel.
 Justitsministeriet vil derfor efter en vedtagelse af  

 lovforslaget tage skridt hertil.
