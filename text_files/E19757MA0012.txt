Et firma er registreret efter merværdiafgiftsloven for bl a udlejning af  

 reklameplads på et racerkøretøj.
Køretøjet kan ikke registreres som  

 motorkøretøj efter færdselsloven og anvendes udelukkende til motorløb på  

 forskellige motorbaner.
 Mod vederlag benyttes køretøjet som reklameplads for diverse annoncører.
Merværdiafgiften ved racerkøretøjets anskaffelse og drift kan ikke  

 medregnes til den indgående afgift, jf merværdiafgiftslovens § 16, stk 3,  

 punkt g.
Dog vil afgiften af de i forbindelse med udlejning af reklameplads  

 afholdte udgifter til lay-out og påmaling af reklametekster mv kunne  

 fradrages som indgående afgift.
