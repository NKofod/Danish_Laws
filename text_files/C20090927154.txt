Skrivelse om Lønsumsafgift og moms  almene boligorganisationer - rettelse til SKM2009.320.SKAT - styresignal Det fremgår af SKM2009.320.SKAT, at der kan ske ekstraordinær genoptagelse fra og med den afgiftsperiode, der er helt eller delvis sammenfaldende med afgiftsperioden fra den 1. juli 1996. Den anførte afgiftsperiode er ikke korrekt.
 I den sag, hvor SKAT som følge af Højesterets dom i SKM2008.542.HR tog bekræftende til genmæle ved Landsretten, var den første ikke forældede afgiftsperiode afgiftsperioden fra den 1. april 1996.
 Der kan derfor ske ekstraordinær genoptagelse fra og med den afgiftsperiode, der er helt eller delvis sammenfaldende med afgiftsperioden fra den 1. april 1996.
