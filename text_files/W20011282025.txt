Landsskatteretskendelse Der klages over Ligningsrådets afgørelse af 20. juni 2000 i  

 henhold til skattestyrelseslovens kapital 2 A om bindende forhåndsbesked.
Ved  

 denne afgørelse er det fastslået, at en af A A/S påtænkt udstedelse af en ny  

 obligation ikke opfylder mindsterenten.
 Spørgsmålet til Ligningsrådet var følgende:
Er mindsterenten i kursgevinstloven opfyldt ved A A/Ss  

 udstedelse af en ny obligation, som beskrevet nedenfor? Ligningsrådet har besvaret det stillede spørgsmål således:
Nej, se sagsfremstilling og begrundelse. Af sagsfremstilling og begrundelse fra Ligningsrådet fremgår  

 følgende:
A A/S har oplyst følgende om en ny kort realkreditobligation  

 med variabel rente man påtænker at udstede.
For at reducere den renterisiko.  

 der er forbundet med at finansiere sin bolig med et variabelt forrentet lån,  

 har obligationen et loft på renten.
 En kort obligation med variabel rente har en lavere rente end  

 lange fastforrentede obligationer, og obligationens kursfølsomhed er generelt  

 lavere end kursfølsomheden på lange fastforrentede obligationer.
 Obligationen sikrer således, at låntager kan finansiere sin  

 bolig til en lav rente, samtidig med, at kursrisikoen minimeres.
 Obligationens karakteristika er:
 Obligationen er variabelt forrentet og udstedt på basis af  

 inkonverterbare annuitetsobligationer.
 Obligationen skifter rente hver 1. januar og 1. juli.
Obligationen har en løbetid på fem år.
Obligationen kan  

 refinansieres med anden variabelt forrentet obligation.
Vilkårene for  

 sidstnævnte obligation fastsættes på udstedelsestidspunktet for denne.
Ved udstedelsen af obligationerne overstiger obligationens  

 påtrykte rente mindsterenten.
Der lukkes for emission, hvis mindsterenten på  

 emissionstidspunktet overstiger obligationens påtrykte rente.
Det vil blandt  

 andet sige, at ved et renteniveau over obligationens renteloft lukkes for  

 nyemission.
 Renten:
 Renten for perioden 1. januar - 30. juni fastsættes som et  

 gennemsnit af den af Danmarks Nationalbank dagligt offentliggjorte CIBOR 6  

 måneder i perioden 1. november - 14. november i det foregående år.
 Renten for perioden 1. juli - 31. december fastsættes som et  

 gennemsnit af den af Danmarks Nationalbank dagligt offentliggjorte CIBOR 6  

 måneder i perioden 1. maj - 14. maj samme år.
 Obligationens påtrykte rente er det beregnede gennemsnit med et  

 tillæg på 0,2 procentpoint (pt. 5,268 %). Den påtænkte rente er dog  

 maksimeret  

 til 7,7 %.
Renteloftet er fastsat ud fra en vurdering af hvad en alternativ  

 finansiering på grundlag af en 7 % fastforrentet obligation med en løbetid på  

 30 år koster.
Formålet med renteloftet er, at boligejeren ikke i de første  

 fem  

 år får en lånerente, der er væsentlig højere, end hvis der var valgt en  

 finansiering med fastforrentede obligationer.
 Tillægget på obligationen skal sikre en kursdannelse så tæt på  

 pari som muligt.
 Efter A A/S opfattelse er obligationen således variabelt  

 forrentet i rentespændet op til 7,7 % (dvs. i det omfang det beregnede  

 gennemsnit af CIBOR med tillægget på 0,2 procentpoint ikke overstiger 7,7 %).
Obligationens pålydende rente varierer i takt med CIBOR og  

 dermed i takt med det generelle markedsniveau.
Der er alene tale om en  

 begrænset forsinkelse i rentetilpasningen.
Op til 7,7 % indebærer obligationens rentevilkår en løbende  

 kursdannelse på obligationen, der er tæt på pari.
Det skyldes, at et fald i  

 renteniveauet indebærer, at obligationsrenten med en begrænset forsinkelse  

 nedsættes tilsvarende.
Modsat indebærer en stigning i renteniveauet på op til  

 7,7 %, at renten øges.
 Obligationen anses for fast forrentet ved en rente, der  

 overstiger 7,7 %.
 Hvis mindsterenten sammenholdes med CIBOR 6 måneder for perioden  

 maj 1994  marts 2000 ville forholdet se ud som følger:
Periode Maj 1994 November 1994 Maj 1995 November 1995 Maj 1996 November 1996 Maj 1997 November 1997 Maj 1998 November 1998 Maj 1999 November 1999 Marts 2000 CIBOR 6 mdr. excl. tillæg 5,93 % 6,66 % 6,81 % 5,43 % 3,91 % 3,76 % 3,72 % 4,18 % 4,61 % 4,35 % 3,15 % 3,95 % 4,52 % Mindsterenten 6 % 6 % 6 % 6 % 6 % 4 % 4 % 4 % 4 % 4 % 4 % 4 % 4 % Med et tillæg på 0,2 procentpoint ville mindsterenten ikke have  

 været opfyldt i perioderne november 1995 - maj 1997 begge inklusiv og maj  

 1999.
 Kursen:
Grafen viser kursen på obligationen ved parallelforskydning af  

 renten.
Der er angivet to grafer, hvor den flade kurve angiver prisdannelsen  

 på  

 en tilsvarende variabel forrentet obligation uden renteloft, og grafen med  

 den  

 største hældning afspejler kursen på obligationen med et renteloft på 7,7 %  

 p.a.
 Som det fremgår af grafen er udgangspunktet for kursen med de  

 nuværende rentevilkår (15. maj 2000), at obligationen vil blive handlet i et  

 kursniveau på 99,20-99,40. Stiger renten eksempelvis med 2 procentpoint.  

 medfører det et fald i kursen fra ca. 99,40 til ca. 95,75. Ved en stigning i  

 renten med 2 procentpoint vil den påtrykte rente være tæt på renteloftet,  

 hvorfor der lukkes for emission.
 En 4 % fastforrentet annuitetsobligation med en løbetid på 10 år  

 udstedes i dag til kurser i niveauet 90,50-91,00. Det vil sige, at en  

 fastforrentet obligation, der i dag opfylder mindsterenten udstedes med en  

 skattefri kursgevinst på 9-10 kurspoint for en privat investor.
 A A/S' ny obligation vil selv med en rentestigning på 2  

 procentpoint kun reducere emissionskursen fra ca. 99,40 til et niveau på  

 95-96.
 A A/S' obligation kursfastsættes næsten ½ kurspoint højere en B  

 og C obligation med udløb 2001 og 2 point højere end de to institutters  

 obligationer med udløb 2002. De nævnte obligationer anvendes til  

 rentetilpasningsprodukter.
 Skattemæssig behandling:
Formålet med mindsterentereglen i kursgevinstloven er blandt  

 andet at undgå obligationsudstedelse, hvor der på forhånd kan beregnes store  

 skattefrie kursgevinster.
Det er således tilstræbt, at undgå lavt forrentede  

 obligationer med forholdsvis store kursgevinster og fremme udstedelsen af  

 obligationer med en pålydende rente tæt på markedsrenten.
Som følge heraf er kun kursgevinster på obligationer, der  

 opfylder mindsterenten skattefrie.
Mindsterentereglen gælder såvel fast  

 forrentede og variabelt forrentede obligationer.
Afgørende for om en fastforrentet obligation opfylder kravet til  

 mindsterenten er alene, om obligationens pålydende rente opfylder  

 mindsterenten  

 på stiftelsestidspunktet.
Den efterfølgende renteudvikling er uden betydning.
 Det karakteristiske for en variabelt forrentet obligation er, at  

 den pålydende rente varierer i takt med udviklingen i et bestemt  

 sammenligningsgrundlag I modsætning til fastforrentede obligationer kendes  

 rentefoden kun for én periode ad gangen og ikke for hele fordringens løbetid.  

 På denne baggrund er der for variabelt forrentede obligationer opstillet en  

 række særlige betingelser til mindsterentekravet som skal være opfyldt efter  

 obligationens udstedelse.
Afgørende for om en variabelt forrentet obligation opfylder  

 kravet til mindsterenten er dels, om obligationens pålydende rente opfylder  

 kravet til mindsterenten på stiftelsestidspunktet.
Efter udstedelsen er det  

 afgørende, om vilkårene for renteændringen og opsigelse er udformet således,  

 at  

 kursen på fordringen ikke på grund af disse forhold kan afvige væsentligt fra  

 indfrielseskursen.
Hvorvidt kursen på fordringen vil afvige væsentligt fra  

 indfrielseskursen, beror på en konkret vurdering.
Det vil blandt andet være  

 afgørende, efter hvilket kriterium den pålydende rente varierer.
Hvis den  

 pålydende rente for eksempel varierer i takt med udviklingen i markedsrenten  

 på tilsvarende fast forrentede fordringer og i øvrigt har en høj grad af  

 sikkerhed samt en relativt begrænset forsinkelse i tilpasningen, vil kursen  

 på  

 fordringen gennem løbetiden være nær indfrielseskursen.
Den obligation A A/S påtænker at udstede, har en pålydende rente  

 på udstedelsestidspunktet, der overstiger mindsterenten.
Den første  

 betingelse  

 er således opfyldt.
 Før så vidt angår den anden betingelse er obligationens  

 kursdannelse tæt på pari på udstedelsestidspunktet, og også efterfølgende  

 indebærer rentevilkårene en løbende kursdannelse omkring pari.
Kursen på obligationerne kan kun variere væsentligt fra  

 indfrielseskursen i det omfang obligationen fastforrentes med 7,7 % og dermed  

 skifter karakter fra en variabelt forrentet til en fastforrentet obligation.  

 Kursen vil ikke variere på anden måde end for en obligation, der oprindeligt  

 er  

 udstedt med en fast rente på 7,7 %. For en sådan obligation er  

 mindsterentekravet uden diskussion opfyldt, i det omfang den pålydende rente  

 er  

 lig med eller overstiger mindsterenten på udstedelsestidspunktet.
Hertil  

 bemærkes, at kursudsvingene er begrænset, idet obligationen forrentes med  

 udgangspunkt i CIBOR 6 måneder og ikke en lang rente.
På denne baggrund er det opfattelsen, at A A/S' obligation  

 opfylder mindsterentereglen i kursgevinstloven.
I modsat fald er  

 konsekvenserne, at kursgevinst på en obligation, der er udstedt med en fast  

 rente på 7,7 %, vil kunne overstige kursgevinsten ved udstedelse af A A/S'  

 påtænkte obligation.
Det skyldes, at kursen på den fastforrentede obligation  

 ikke nødvendigvis er lige så tæt på pari ved udstedelse som denne.
I det  

 omfang  

 obligationen er variabelt forrentet, er mindsterentekravet til en variabelt  

 forrentet obligation opfyldt. Ændrer obligationen karakter til en  

 fastforrentet, er mindsterentekravet ligeledes opfyldt. da den pålydende  

 rente  

 på udstedelsestidspunktet overstiger mindsterenten.
 Konsekvens af, hvis obligationen anses for sortstemplet:
 Med en sortstemplet obligation kan der ikke laves kontantlån og  

 fundingbasen bliver væsentligt smallere end konkurrenternes, når obligationen  

 ikke henvender sig til private investorer, der jo vil være skattepligtige af  

 kursgevinsterne.
 A A/S vil derfor konkurrencemæssigt være dårligere stillet end  

 de øvrige realkreditinstitutter, der i dag kan lave rentetilpasningsprodukter  

 på blåstemplede obligationer og dermed kan udbyde kontantlån og rette  

 obligationssalget mod private investorer.
Told- og Skattestyrelsen skal bemærke, at en obligation ikke på  

 samme tid kan karakteriseres som såvel fast og variabelt forrentet.
En  

 obligation er ét samlet produkt med en bestemt afdragsprofil, rentestruktur  

 etc.
En obligation er dermed enten fast eller variabelt forrentet.
 Efter styrelsens opfattelse er der tale om en variabelt  

 forrentet obligation med et renteloft på 7,7 %. Det skal derfor for produktet  

 som helhed vurderes, om den opfylder mindsterenten.
Afkastet på en obligation består af summen af renteindtægter og  

 kursgevinst.
Renteindtægterne er skattepligtige, mens kursgevinster før  

 kursgevinstlovens indførelse altid var skattefrie.
Som følge heraf  

 transformerede man renteindtægter til kursgevinst.
Som tidligere anført er  

 formålet med mindsterenteordningen at sikre, at dette ikke sker.
For fast forrentede obligationer betyder mindsterenteordningen.  

 at hvis mindsterenten er opfyldt på udstedelsestidspunktet, så er  

 kursgevinsten  

 skattefri.
Det er uden betydning hvordan henholdsvis markedsrenten og  

 obligationskursen efterfølgende udvikler sig.
Variabelt forrentede obligationer skal dels opfylde  

 mindsterenten på udstedelsestidspunktet, men skal tillige opfylde en  

 yderligere  

 betingelse, jf. kursgevinstlovens § 14, stk. 4, hvoraf fremgår, at en  

 variabelt  

 forrentet fordring anses for forrentet lavere end mindsterenten, hvis rentens  

 variation og vilkårene for opsigelse medfører. at kursen på fordringen kan  

 afvige væsentligt fra indfrielseskursen. Af bemærkningerne til kursgevinstlovens § 14 om de variabelt  

 forrentede obligationer (gengivelse fra det ophævede cirkulære nr. 134 af 29.  

 juli 1992 til den tidligere gældende kursgevinstlov) fremgår, at "Hvorvidt kursen på fordringen vil afvige væsentligt fra  

 indfrielseskursen, beror på en konkret vurdering.
Det vil bl.a. være  

 afgørende,  

 efter hvilket kriterium den pålydende rente varierer.
Hvis den pålydende  

 rente  

 f.eks. varierer i takt med udviklingen i markedsrenten på tilsvarende fast  

 forrentede fordringer og i øvrigt har en høj grad af sikkerhed samt en  

 relativt  

 begrænset forsinkelse i tilpasningen, vil kursen på fordringen gennem  

 løbetiden  

 være nær indfrielseskursen.
Betingelserne ovenfor vil som udgangspunkt gælde for alle  

 variabelt forrentede stats- og realkreditobligationer.
Disse obligationer vil  

 uden videre kunne opfylde kravet om, at kursen ikke afviger væsentligt fra  

 indfrielseskursen." Der vil kun ske emission, hvis obligationen opfylder  

 mindsterenten på udstedelsestidspunktet, hvorfor det første kriterium er  

 opfyldt.
Hvorvidt obligationen vil være blåstemplet afhænger derfor alene af,  

 om det andet kriterium er opfyldt.
 Styrelsen er enig i, at kursudviklingen på en variabelt  

 forrentet obligation uden renteloft alt andet lige vil have en kursudvikling  

 tættere på pari end en fast forrentet obligation.
Det skyldes, at den forventede renteudvikling indgår i  

 kursfastsættelsen af fast forrentede obligationer.
Hvis der således er  

 forventning om, at renten vil stige, vil kursen falde, da investor vil kræve  

 den manglende renteindtægt dækket i form af en øget kursgevinst.
På variabelt  

 forrentede obligationer, der følger markedsrenten, er der ikke et tilsvarende  

 behov for at justere kursen.
 En rentestigning på ca. 2 procentpoint vil betyde, at  

 renteloftet nås, hvorefter obligationens rente ikke længere vil følge  

 markedsrenten og kursen kan derfor komme til at afvige væsentligt fra  

 indfrielseskursen.
 Som følge heraf er det styrelsens opfattelse, at obligationen  

 ikke kan anses for at opfylde mindsterenten.
Ligningsrådet kan tiltræde det af styrelsen anførte. Repræsentanten har over for Landsskatteretten anført, at man  

 ikke kan anerkende Ligningsrådets afgørelse om at mindsterenten ikke kan  

 anses  

 for opfyldt, hvorfor der er nedlagt påstand om, at svaret på den bindende  

 forhåndsbesked ændres til et ja.
Repræsentanten har anført, at sagen drejer sig om fortolkning og  

 forståelse af kursgevinstlovens § 14, der er uændret i forhold til reglen i  

 den  

 oprindelige kursgevinstlov, og som i vid udstrækning byggede på  

 skattelovrådets  

 betænkning offentliggjort som betænkning nr. 1050 i 1985. Skattelovrådet  

 havde  

 fundet, at det hidtidige udgangspunkt om, at kursgevinster og tab skal anses  

 som formuebevægelser, der er indkomstopgørelsen uvedkommende burde  

 videreføres,  

 men også at dette vil øge behovet for ved supplerende regler at skabe et værn  

 mod  

 misbrug af mulighederne for at opnå skattefrie kursgevinster.
I  

 skattelovrådets  

 lovskitse foreslog man således en regel om, at kursgevinster på fordringer  

 skulle beskattes, hvis den direkte forrentning var særlig lav i forhold til  

 markedsrenten.
Ifølge de indledende bemærkninger til loven tilsigtede  

 lovforslaget således som noget nyt at modvirke, at obligationer udstedes med  

 kursgevinster, dvs. med rente under markedsrenten, således at en del af  

 långivers afkast fremkommer ved, at der tilbagebetales et større beløb end  

 det  

 oprindelige lån.
Dette resultat søges opnået ved en regel om, at gevinster på  

 alle fordringer med en rente noget under markedsrenten altid beskattes Reglen  

 vil tilskynde til, at obligationer ikke udstedes til kurs væsentligt under  

 pari. A A/S obligation er er et kombinationsprodukt, der indebærer,  

 at obligationen som udgangspunkt er variabelt forrentet, men som ved et  

 renteniveau på over 7,7 % ændres til en fastforrentet obligation.
Efter  

 repræsentantens opfattelse må ordlyden og motiverne til mindsterentereglen  

 forstås således, at et sådant kombinationsprodukt opfylder kravene til  

 mindsterentereglen i kursgevinstlovens § 14, hvis kravene er opfyldt såvel i  

 det rentespænd, hvor obligationen er variabelt forrentet, som når  

 obligationen  

 ændrer karakter og bliver fastforrentet.
Det er utvivlsomt, at obligationen  

 opfylder mindsterentekravet såvel når obligationen er variabelt forrentet,  

 som  

 når den ændrer karakter og bliver fast forrentet.
Der er intet i loven, der  

 er  

 til hinder for, at en obligation under de givne omstændigheder kan ændre  

 karakter fra en variabelt forrentet til en fast forrentet obligation.
Det  

 afgørende i relation til mindsterentereglen må være, at kravet til  

 mindsterenter er opfyldt, når obligationen er variabelt forrentet, og når den  

 er fast forrentet.
Denne forståelse af loven er også bedst stemmende med  

 motiverne til bestemmelsen.
 Det er fra A A/Ss side oplyst over for Landsskatteretten, at  

 obligationen har været på markedet siden maj/juni 2000, og at obligationen  

 har  

 været handlet til en kurs på mellem ca. 98,5 og 100. Der har således ikke  

 indtil videre været mulighed for nogen stor kursgevinst for investor på  

 obligationen, mens der i samme periode har der været f.eks. blåstemplede 5  

 %s  

 obligationer på markedet til kurs 88. A A/S s obligation henvender sig  

 egentlig mest til institutionelle investorer, men der er en psykologisk  

 effekt  

 ved at obligationen fremstår som blåstemplet og ikke sortstemplet.
 Landsskatteretten skal  

 udtale:
Det følger af kursgevinstlovens § 14, stk. 2, (lovbek. nr. 774  

 af 16. august 2000), at gevinst på fordringer, der ikke omfattes af §§ 15 og  

 16  

 skal medregnes ved opgørelsen af den skattepligtige indkomst, medmindre  

 fordringen forrentes med en pålydende rente, der er lig med eller højere end  

 mindsterenten efter § 38 på tidspunktet for debitors påtagelse af  

 forpligtigelsen, jf. stk. 3 og 4. Den pålydende rente opgøres på grundlag af  

 den højeste tilsagte indfrielsessum.
Af § 14, stk. 4, fremgår, at en fordring  

 med variabel rente omfattes af stk. 2, og at en sådan fordring anses for  

 forrentet lavere end mindsterenten, hvis rentens variation og vilkårene for  

 opsigelse medfører, at kursen på fordringen kan afvige væsentligt fra  

 indfrielseskursen.
Retten finder ikke, at den omhandlede obligation i relation til  

 kursgevinstlovens mindsterentekrav kan være såvel variabelt som fast  

 forrentet,  

 og kan således tiltræde, at obligationen skal bedømmes under ét.
Den  

 omhandlede  

 obligation findes henset til ordlyden af kursgevinstlovens nævnte regler på  

 udstedelsestidspunktet at måtte anses for en variabelt forrentet obligation,  

 jf. kursgevinstlovens § 14, stk. 4.
 Endvidere bemærkes, at det indbyggede renteloft, hvorefter  

 obligationens rente ikke altid vil følge markedsrenten, vil kunne medføre, at  

 kursen på obligationen kan komme til at afvige væsentligt fra  

 indfrielseskursen.
 Den påklagede bindende forhåndsbesked vil således være at  

 stadfæste.
