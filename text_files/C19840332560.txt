 Baggrund:
 -Bekendtgørelse nr. 540 af 2. september 1982 om stoffer og materialer.
 -Bekendtgørelse nr. 223 af 7. juli 1983 om arbejdets udførelse.
 -Bekendtgørelse nr. 32 af 29. januar 1979 om arbejdstøj og personlige  

 værnemidler.
 Denne At-meddelelse oplyser om de sundhedsfarer og gener, der er forbundet  

 med arbejde med formolier, og om de foranstaltninger, der skal træffes for at  

 imødegå dem.
Formolie er et mineralsk olieprodukt indeholdende visse  

 tilsætningsstoffer.
Formolie anvendes til overfladebehandling af støbeforme,  

 forskallinger og lign., der anvendes i forbindelse med betonstøbning.
SUNDHEDSFARE Formolier kan påvirke hud, slimhinder, lunger, mavesæk og tarmkanal dels  

 ved direkte kontakt ved spild og stænk på fx hænder, arme og ansigt eller fra  

 gennemvædet arbejdstøj og undertøj, dels ved indånding af sprøjtetåger.
En  

 del af de stoffer, der findes i visse formolier, kan trænge gennem huden og  

 påvirke de indre organer.
Symptomer på hudskader viser sig almindeligvis forst som let rødmen eller  

 irritation af huden, der kan udvikle sig til hævelse eller blærer.
Senere kan  

 der dannes eksemer, vortelignende fortykkelser af huden, der efter længere  

 tids påvirkning kan blive til hudkræft.
Hudgener opstår især, hvor  

 olieforurenet arbejdstøj gnider direkte mod huden.
 Indånding af sprøjtetåge kan forårsage betændelsesprocesser i lungevævet  

 samt øget vækst af bindevævet.
FORANSTALTNINGER Arbejdet med formolier er omfattet af bestemmelserne i bekendtgørelsen om  

 arbejdets udførelse og i bekendtgørelsen om stoffer og materialer.
Ud fra  

 disse bestemmelser stilles efter arbejdstilsynets praksis følgende krav:
 Instruktion m.v.
 De ansatte skal have nødvendig instruktion og oplæring i at udføre  

 arbejdet på farefri måde og skal have oplysning om de farer, der er forbundet  

 med brug af formolier.
 Andre beskæftigede end de, der arbejder med formolier, må ikke opholde sig  

 så nær arbejdspladsen, at de udsættes for farlig påvirkning af formolier.
Valg af formolie Brug kun en formolie, om hvilken der foreligger oplysning om  

 anvendelsesområde, sundhedsfarer ved brugen og nødvendige  

 sikkerhedsforanstaltninger.
Visse formolier, der indeholder farlige stoffer, må ikke anvendes, hvis de  

 kan erstattes af en mindre farlig eller mindre generende formolie  

 (substitution). SeAt-meddelelse nr. 3.02.1 om stoffer og materialer.
Sådanne  

 formolier er i reglen mærket med miljøministeriets fareetiket.
Brugsanvisning For formolier, der indeholder farlige stoffer, skal arbejdsgiveren  

 udarbejde en brugsanvisning.
Se At-mmeddelelse nr. 3.02.2 om brugsanvisning  

 for stoffer og materialer.
Luftforurening Ved påføring af formolier skal man sikre sig, at luftforureningen bliver  

 mindst mulig.
Det kan fx gøres ved at smøre formolie på med kost eller rulle,  

 hvis det er teknisk muligt, fremfor at sprøjte den på.
Hvis der anvendes  

 sprøjte, er det vigtigt at anvende rigtigt tryk og dyse, så den utilsigtede  

 spedning bliver mindst mulig.
Forurening af huden Forurening af huden skal så vidt muligt undgås.
 Undgå olievædet tvist, klude o.lign. i lommerne.
 Gennemvædet tøj bør skiftes straks og rengøres effektivt.
En god, personlig hygiejne er meget væsentlig for at imødegå skadelig  

 påvirkning af formolie.
Vask altid hænder efter arbejde med formolie.
Personlige værnemidlerog arbejdstøj Ved sprøjtning med formolie er det normalt nødvendigt at anvende  

 personlige værnemidler og særligt arbejdstøj fx i form af åndedrætsværn og  

 olietæt overtræksdragt med hætte og handsker.
 Påføres formolien med pensel eller rulle, kan et olietæt forklæde og  

 handsker yde tilstrækkelig beskyttelse.
 Ved håndtering af olierede forskallingselementer og lign. er det ofte  

 nødvendigt at anvende særligt arbejdstøj, der er egnet til formålet.
 Arbejdsgiveren skal afholde udgifterne til anskaffelse, vedligeholdelse og  

 renholdelse af særligt arbejdstøj og personlige værnemidler.
 De udleverede prsonlige værnemidler og arbejdstøj skal altid anvendes, når  

 der arbejdes med formolier.
 Arbejdstøj forurenet med formolie skal opbevares adskilt fra gangtøj.
Vaskefaciliteter Der skal stilles egnede hudrensemidler (brug ikke olie eller organiske  

 opløsningsmidler) og cremer til hudpleje til rådighed.
På faste arbejdssteder skal der være adgang til et passende antal  

 vaskeindretninger med rindende varmt og koldt vand.
Normalt 1 håndvask pr. 3  

 personer.
Se At-meddelelse nr. 1.01.4 om vaskeindretninger.
Det samame kræves for midlertidige og skiftende arbejdssteder.
Dog kan det  

 efter omstændighederne være tilstrækkeligt, at kun det kolde vand er  

 rindende, hvis der er passende mængder varmt vand til rådighed.
