En flygtning F påbegyndte i september 1982 datalogi/matematikstudiet  

 ved universitetet med tilskud fra Dansk Flygtningehjælp.
F overgik i juli  

 1984 til udbetaling af hjælp fra socialforvaltningen.
Hjælpen blev bevilget  

 efter bistandslovens § 42 med halvt tilskud/halvt lån.
F ønskede hjælpen ydet som fuldt tilskud, og han fremskaffede en  

 ækvivalenserklæring fra det matematisk-fysiske studienævn vedrørende sin  

 universitetsuddannelse i det tidligere bopælsland sammenholdt med den danske  

 uddannelse.
Det fremgik heraf, at F først efter 3 års studie, det vil sige  

 ved 1. del sommeren 1985, var begyndt på et niveau og med stof, som han ikke  

 tidligere havde haft.
Ankestyrelsen fandt, at den af social- og sundhedsforvaltningen ydede  

 hjælp efter bistandslovens § 42 med rette var ydet med halvt tilskud og halvt  

 lån.
Ankestyrelsen lagde vægt på, at F ved overgang til hjælp fra  

 socialforvaltningen i juli 1984 havde afsluttet to år af den egentlige  

 uddannelse.
REDEGØRELSE FOR SAGEN: En flygtning F, der kom til Danmark i december  

 1980, påbegyndte i september 1982 datalogi/matematik studiet ved  

 universitetet med tilskud fra Dansk Flygtningehjælp.
F overgik i 1984 til  

 social- og sundhedsforvaltningen i bopælskommunen.
 Socialforvaltningen bevilgede F hjælp efter bistandslovens § 42 med halvt  

 tilskud/halvt lån med den begrundelse, at F havde afsluttet to år af den  

 egentlige universitetsuddannelse.
 Amtsankenævnet tiltrådte i juli 1985 socialforvaltningens afgørelse.
F fremskaffede i december 1985 en ækvivalenserklæring fra det  

 matematisk-fysiske studienævn om sin tidligere uddannelse i  

 datalogi/matematik fra universitetet i det tidligere bopælsland i forhold til  

 den danske universitetsuddannelse.
Det fremgik heraf samt af supplerende  

 udtalelser fra studienævnet, at F's tidligere uddannelse svarede til to til  

 tre år på en »tilpas linie« på universitetet, således at F efter  

 tre år, det vil sige ved 1. del sommeren 1985, var begyndt på et niveau og  

 med stof, som han ikke tidligere havde haft.
Studienævnet anførte videre, at hvis F's meritoverføringssag skulle starte  

 forfra, måtte det antages, at universitetet ville nå frem til en  

 meritoverførsel af 1. del og dermed en start direkte på 2. del.
Denne  

 situation var dog ikke aktuel, idet F havde bestået 1. del.
Studienævnet  

 fandt også, at den stedfundne start havde betydet, at sprogproblemer m.v. var  

 blevet væsentlig formindsket.
Det kunne med rimelighed antages, at F af ikke  

 faglige grunde ville have være ude af stand til at starte direkte på 2. del.
F anmodede på baggrund af studienævnets udtalelser om genoptagelse af  

 sagen.
Han henviste til, at det af ækvivalenserklæringen klart fremgik, at  

 der indtil sommeren 1985 havde været tale om studieforberedende uddannelse,  

 og at der skyldes forkert vejledning fra socialforvaltningens side, når der  

 ikke tidligere var søgt om meritoverførelse af uddannelsen.
 AFGØRELSEN, DER KLAGES OVER:
 Amtsankenævnet fastholdt sin tidligere trufne afgørelse om, at den  

 uddannelseshjælp F havde fået bevilget efter bistandslovens § 42, skulle ydes  

 med halvt lån/halvt tilskud, idet nævnet ikke fandt, at de yderligere  

 oplysninger, herunder den fremsendte ækvivalenserklæring fra december 1985  

 fra universitetets matematisk-fysiske studienævn, gav tilstrækkeligt grundlag  

 for at ændre den tidligere afgørelse.
 Nævnet henviste endvidere til, at F ved første henvendelse til  

 socialforvaltningen var i gang med en kompetencegivende videregående  

 uddannelse, således at F rent objektivt havde modtaget hjælp til en højere  

 uddannelse.
 Nævnet fandt endvidere ikke, at der i socialforvaltningen var sket en  

 oplagt sagsbehandlingsfejl, der berettigede til en fravigelse af gældende  

 regler.
 KLAGEN TIL ANKESTYRELSEN:
Sagen blev anket af en retshjælpsinstitution på ansøgerens vegne.  

 Retshjælpsinstitutionen henviste til, at det er praksis ved tildeling af § 42  

 hjælp, at al forberedende uddannelse og det første år af den egentlige  

 uddannelse ydes som tilskud.
Retshjælpsinstitutionen fandt derfor, at F's §  

 42 hjælp i de to første år efter overførslen fra Dansk Flygtningehjælp burde  

 ændres fra halvt lån/halvt tilskud til rent tilskud.
 LOVGRUNDLAG:
 Bistandslovens § 42.
 Socialministeriets cirkulære af 17. december 1986 om hjælp efter  

 bistandslovens § 42, pkt. 9.
 ANKESTYRELSENS AFGØRELSE:
 Ankestyrelsen finder, at den af social- og sundhedsforvaltningen efter  

 bistandslovens § 42 ydede hjælp bør ydes med halvt tilskud og halvt lån.
 Ankestyrelsen har herved lagt vægt på, at F ved overgangen til hjælp fra  

 socialforvaltningen i juli 1984 havde afsluttet to år af den egentlige  

 uddannelse.
 Ankestyrelsen finder endvidere ikke, at der ved behandlingen af F's sag i  

 socialforvaltningen er sket oplagte sagsbehandlingsfejl.
 Ankestyrelsen tiltræder således amtsankenævntes afgørelse.
