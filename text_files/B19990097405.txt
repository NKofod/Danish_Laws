Bekendtgørelse om Dansk Landbrugs  

 Realkreditfond I medfør af § 3, stk. 3, § 10, § 13, og § 14, stk. 2, i lov om  

 Dansk Landbrugs Realkreditfond, jf. lovbekendtgørelse nr. 68 af 1.  

 februar 1999, fastsættes:
Kapitel 1 Virksomhedsområde § 1. Dansk Landbrugs Realkreditfond (instituttet)  

 kan yde lån til ejere af ejendomme, der anvendes til landbrug,  

 gartneri, skovbrug og lignende jordbrugsmæssig virksomhed mod tinglyst  

 pant i ejendommene.
 Stk. 2. Instituttet kan drive virksomhed, der må  

 anses for accessorisk til instituttets realkreditvirksomhed.
Kapitel 2 Låneudmåling § 2. Instituttets lån skal udmåles  

 på grundlag af ejendommens kontantværdi.
Stk. 2. Det tilbudte låns kontantprovenu før  

 afholdelse af samtlige omkostninger i forbindelse med udbetalingen m.v. skal  

 tillagt kontantværdien af foranstående hæftelser, herunder  

 af gæld i behæftet tilbehør, ligge inden for en  

 lånegrænse på 70 pct. af værdiansættelsen.
For  

 ejendomme, der efter realkreditlovgivningens bestemmelser kan belånes  

 som ejerboliger til helårsbrug, er denne lånegrænse dog 80  

 pct.
Stk. 3. Ved udmåling af lån på grundlag  

 af bygninger på lejet grund må lånets løbetid ikke  

 overstige den aftalte lejeperiode.
Instituttet skal sikre sig ret til at  

 indtræde i lejekontrakten i tilfælde af, at udlejer hæver  

 denne som følge af debitors misligholdelse af lejekontrakten.
 Stk. 4. Grundlaget for låneudmålingen skal  

 fremgå af lånesagen.
Stk. 5. Foranstående hæftelser omregnes til  

 kontantværdi ved anvendelse af omregningstabeller, der er fælles  

 for alle realkreditinstitutter, og som udarbejdes efter regler, der godkendes  

 af Finanstilsynet.
Foranstående ejerpantebreve, skadesløsbreve  

 og pantstiftende deklarationer indgår med det nominelle  

 beløb.
 § 3. Lånetilbud uden forbehold for  

 instituttets værdiansættelse kan ikke afgives senere end 6  

 måneder fra besigtigelsestidspunktet, medmindre lånet ydes i  

 henhold til lovens § 12, stk. 3. Lånetilbud vedrørende ejendomme  

 uden bygninger kan dog afgives op til 18 måneder fra  

 besigtigelsestidspunktet. Ændret lånetilbud kan endvidere uden  

 genbesigtigelse afgives op til 18 måneder fra besigtigelsestidspunktet,  

 såfremt den for det tilbudte lån nødvendige  

 belåningsværdi ikke er højere end for det oprindelige  

 tilbud.
 Stk. 2. Besigtigelsesfrister fastsat for statsgaranterede  

 lån gælder uændret.
Kapitel 3 Forhåndslån og andre lån mod  

 sikkerhedsstillelse § 4. Instituttet kan yde forhåndslån i  

 forbindelse med investeringer i form af opførelse samt om- og  

 tilbygning m.v. på grundlag af ejendommens forventede værdi efter  

 investeringernes færdiggørelse.
Det er en betingelse, at der  

 stilles sikkerhed, jf. § 7, for at forhåndslånet vil blive  

 indfriet eller nedbragt, hvis ejendommen ikke efter investeringernes  

 færdiggørelse opnår den forventede værdi.  

 Instituttet kan dog godkende en sikkerhedsmæssig placering for det  

 endelige lån, der svarer til lånegrænsen, jf. § 2, stk.  

 2.
Stk. 2. Instituttet kan rykke for andre lån  

 på grundlag af ejendommens forventede værdi efter  

 investeringernes færdiggørelse.
Det er en betingelse for rykning  

 med instituttets lån, at der stilles sikkerhed, jf. § 7, for at  

 instituttets lån eller foranstående lån, herunder det  

 lån, der rykkes for, vil blive indfriet eller nedbragt, hvis  

 instituttets lån ikke efter investeringernes færdiggørelse  

 er sikret inden for lånegrænsen, jf. § 2, stk. 2.
Stk. 3. Instituttet skal, i det omfang instituttets  

 lån ikke uden investeringernes færdiggørelse har sikkerhed  

 inden for lånegrænsen i § 2, stk. 2, kræve instituttets  

 lån eller foranstående lån indfriet eller nedbragt, hvis de  

 forudsatte investeringer ikke er færdiggjort senest 2 år efter  

 udbetaling af forhåndslånet eller det afgivne tilsagn om rykning  

 med instituttets lån.
Der skal i lånetilbuddet om  

  forhåndslån eller i tilsagnet om rykning for andre lån  

 tages forbehold herom.
 Stk. 4. Instituttet kan undtagelsesvis forlænge  

 fristen i stk. 3.
 Stk. 5. Sikkerhedsstillelsen, jf. stk. 1 og 2, kan  

 frigives helt eller delvist, i det omfang instituttet efter en fornyet  

 værdiansættelse, har konstateret, at instituttets lån har  

 sikkerhed inden for lånegrænsen, jf. § 2, stk. 2.
 § 5. Instituttet kan yde lån og rykke for  

 andre lån, inden instituttet har modtaget tinglyst pantebrev, som giver  

 den for lånet forudsatte pantesikkerhed, såfremt der stilles  

 sikkerhed, jf. § 7, for at lånet vil blive indfriet eller nedbragt,  

 hvis den forudsatte pantesikkerhed ikke opnås, jf. dog stk. 5.
 Stk. 2. Instituttet skal, i det omfang lånet ikke  

 sikres ved pant inden for lånegrænsen i § 2, stk. 2, kræve  

 lånet indfriet, hvis instituttet ikke har modtaget endeligt tinglyst  

 pantebrev, som giver den for lånet forudsatte pantesikkerhed senest 1  

 år efter udbetalingen.
 Stk. 3. Instituttet kan undtagelsesvis forlænge  

 fristen i stk. 2.
 Stk. 4. Sikkerhedsstillelsen kan frigives helt eller  

 delvist, i det omfang instituttet opnår sikkerhed inden for  

 lånegrænsen i § 2, stk. 2.
Stk. 5. Lån kan ydes uden sikkerhedsstillelse,  

 når instituttet har modtaget tinglyst pantebrev med  

 retsanmærkninger, der alene angår lån, som skal indfries  

 med det nye lån fra instituttet.
Det er en betingelse, at det eller de  

 lån, der skal indfries, er ydet af instituttet selv, eller af  

 øvrige institutter under Finanstilsynets tilsyn, Finansstyrelsen eller  

 som statslån.
Det er endvidere en betingelse, at indfrielsen sker i  

 henhold til bindende indfrielsestilbud, og at indfrielsen foretages af  

 instituttet, og ved indfrielse af lån ydet af andre end instituttet  

 selv, at indfrielsesbeløbet fremsendes af instituttet betinget af, at  

 de indfriede pantebreve kvitteres og indleveres til instituttet.
 § 6. Instituttet kan yde lån, inden  

 låntager har opnået endelig adkomst til ejendommen, såfremt  

 der stilles sikkerhed, jf. § 7, for at lånet vil blive indfriet, hvis  

 låntager ikke opnår endelig tinglyst adkomst til ejendommen.
Stk. 2. Instituttet skal kræve lånet  

 indfriet, hvis låntager ikke har opnået endelig tinglyst adkomst  

 til ejendommen senest 1 år efter udbetalingen af lånet.
Der skal  

 i lånetilbuddet tages forbehold herom.
 Stk. 3. Instituttet kan undtagelsesvis forlænge  

 fristen i stk. 2.
 Stk. 4. Instituttet kan frigive sikkerhedsstillelsen,  

 når låntager har opnået endelig tinglyst adkomst til  

 ejendommen.
§ 7. Som sikkerhedsstillelse, jf. §§ 4-6, må  

 alene anvendes 1)	en garanti, der er udformet som en selvskyldnerkaution og stillet af  

 et kreditinstitut, eller af et skadesforsikringsselskab, der har fået  

 koncession hertil af Finanstilsynet, 2)	en garanti, der er udformet som en selvskyldnerkaution og stillet af  

 stat eller kommune, 3)	pant i obligationer, der er noteret på Københavns  

 Fondsbørs, eller 4)	pant i en kontantbeholdning eller i et  

 pengeinstitutindestående.
Kapitel 4 Obligationsudstedelse og balanceprincip § 8. Midler, som instituttet tilvejebringer gennem  

 udstedelse af realkreditobligationer eller andre værdipapirer, må  

 alene anvendes til udlån, jf. § 1, stk. 1.
 Stk. 2. Ved andre værdipapirer forstås  

 obligationslignende gældsbeviser, der er godkendt af Ministeriet for  

 Fødevarer, Landbrug og Fiskeri.
 § 9. Den maksimale forskel mellem de fremtidige  

 årlige udbetalinger på udstedte realkreditobligationer, andre  

 værdipapirer samt finansielle instrumenter på den ene side, og de  

 fremtidige årlige indbetalinger på realkreditpantebreve,  

 finansielle instrumenter samt placeringer, jf. § 11, stk. 2, og § 12 på  

 den anden side, skal kunne opgøres.
 Stk. 2. De finansielle instrumenter, som instituttet  

 anvender, jf. stk. 1, skal være godkendt af Ministeriet for  

 Fødevarer, Landbrug og Fiskeri, og skal holdes adskilt fra  

 instituttets øvrige midler.
 Stk. 3. Instituttet må ikke yde fastforrentede  

 lån på grundlag af udstedelse af realkreditobligationer og andre  

 værdipapirer, der er variabelt forrentede, eller omvendt, jf. dog stk.  

 7.
 Stk. 4. Instituttet må ikke yde indekslån  

 på grundlag af udstedelse af realkreditobligationer og andre  

 værdipapirer, der er nominelle, jf. dog stk. 7.
 Stk. 5. Instituttet må ikke yde indekslån  

 på grundlag af udstedelse af realkreditobligationer og andre  

 værdipapirer, der indekseres med et andet indeks end det, der anvendes  

 for det ydede lån, jf. dog stk. 7.
 Stk. 6. Instituttet må ikke yde konverterbare  

 lån på grundlag af udstedelse af realkreditobligationer og andre  

 værdipapirer, der er inkonverterbare, jf. dog stk. 7.
 Stk. 7. Instituttet kan yde lån under de i stk.  

 3-6, angivne omstændigheder, såfremt instituttet ved anvendelse  

 af finansielle instrumenter foretager afdækning af de risici, der  

 skyldes forskellene mellem betalingsrækkerne.
 § 10. Forskellen mellem de fremtidige årlige  

 betalinger i § 9, stk. 1, må højst svare til 1 pct. af  

 instituttets reserver, jf. § 16.
Stk. 2. Ved opgørelse af forskellen mellem de  

 fremtidige årlige betalinger i § 9, stk. 1, medregnes ikke betalinger  

 på lån og realkreditobligationer, der er ydet henholdsvis udstedt  

 på tilsvarende vilkår for betalingsrækker.
Endvidere  

 medregnes ikke betalinger på lån og realkreditobligationer, hvor  

 låntagernes pantebreve til instituttet er udstedt på  

 sådanne vilkår inden ikrafttrædelsen af denne  

 bekendtgørelse, at de gennemsnitligt afgiver fornøden  

 dækning for instituttets løbende forpligtelser.
 Stk. 3. Pligtige ind- og udbetalinger, jf. stk. 5, kan  

 erlægges på forskellige tidspunkter inden for det enkelte  

 år.
Stk. 4. Pligtige ind- og udbetalinger, jf. stk. 5, inden  

 for det enkelte år medregnes på forfaldstidspunktet, uanset om  

 rettidig betaling finder sted.
Ind- og udbetalinger, der forfalder til  

 betaling senest 2 bankdage efter årets udløb, skal medregnes  

 ultimo det foregående år.
Stk. 5. Ved udbetalinger forstås betalinger  

 på realkreditobligationer, andre værdipapirer samt finansielle  

 instrumenter.
Ved indbetalinger forstås betalinger eksklusive risiko-  

 og administrationsbidrag og eventuelle rentemarginalindtægter på  

 realkreditpantebreve, og betalinger på finansielle instrumenter samt  

 placeringer, jf. § 11, stk. 2, og § 12.
 § 11. Udstedelse af realkreditobligationer og  

 andre værdipapirer kan foretages ved blokemission.
Stk. 2. Overskydende midler fra en blokemission skal,  

 indtil udlån kan ske, anbringes i sikre og likvide værdipapirer i  

 samme valuta og med tilnærmelsesvis samme betalingsrække som  

 værdipapirerne fra blokemissionen.
De værdipapirer, som midlerne  

 er anbragt i, skal holdes adskilt fra instituttets øvrige midler.
 Stk. 3. Instituttet må ikke erhverve variabelt  

 forrentede værdipapirer for midler, der er fremkommet ved udstedelse af  

 fastforrentede værdipapirer, eller omvendt, jf. dog stk. 8.
 Stk. 4. Instituttet må ikke erhverve indekserede  

 værdipapirer for midler, der er fremkommet ved udstedelse af nominelle  

 værdipapirer, eller omvendt, jf. dog stk. 8.
 Stk. 5. Instituttet må ikke erhverve indekserede  

  værdipapirer for midler, der er fremkommet ved udstedelse af  

 indekserede værdipapirer, såfremt der anvendes forskelligt  

 indeks, jf. dog stk. 8.
 Stk. 6. Instituttet må ikke erhverve konverterbare  

 værdipapirer for midler, der er fremkommet ved udstedelse af  

 inkonverterbare værdipapirer, eller omvendt, jf. dog stk. 8.
 Stk. 7. Instituttet må ikke erhverve konverterbare  

 værdipapirer med en højere kuponrente end den, som de ved  

 blokemissionen udstedte værdipapirer har, jf. dog stk. 8.
 Stk. 8. Instituttet må ved placering af  

 overskydende midler fra en blokemission erhverve værdipapirer under de  

 i stk. 3-7, angivne omstændigheder, såfremt instituttet ved  

 anvendelse af finansielle instrumenter foretager afdækning af de  

 risici, der skyldes forskellene mellem betalingsrækkerne.
 § 12. Midler, der fremkommer som følge af,  

 at de årlige indbetalinger bortset fra restancer overstiger de  

 årlige udbetalinger, og midler, der fremkommer som følge af  

 ekstraordinære indfrielser, som ikke kan modsvares af udtrækning  

 af obligationer, skal enten placeres i sikre og likvide værdipapirer,  

 eller placeres som indlån med en opsigelsesfrist på op til 12  

 måneder i pengeinstitutter og holdes adskilt fra øvrige midler.  

 Udlån og placeringer, jf. 1. pkt., skal finde sted i samme valuta som  

 instituttets fremtidige udbetalinger, jf. § 9, stk. 7, og § 11, stk. 8.
Kapitel 5 Renterisiko på udlånsvirksomhed § 13. Den renterisiko, som instituttet  

 løber som følge af den i § 9, stk. 1, nævnte forskel,  

 må højst udgøre et beløb svarende til 1 pct. af  

 instituttets reserver, jf. § 16. Ved renterisikoen forstås den forskel  

 i nutidsværdien på ind- og udbetalinger, der følger af en  

 ændring i markedsrenten på 1 procentpoint.
Ved markedsrenten for  

 fordringer forrentet i danske kroner forstås den gennemsnitlige  

 effektive obligationsrente for fastforrentede kroneobligationer i åbne  

 serier, der noteres på Københavns Fondsbørs, bortset fra  

 indeksregulerede obligationer.
Renterisikoen skal opgøres efter  

 reglerne i stk. 2 og 3.
Stk. 2. Ved beregning af instituttets renterisiko  

 foretages en opgørelse af nutidsværdien af betalingerne ved  

 markedsrenten, ved markedsrenten plus et procentpoint og ved markedsrenten  

 minus et procentpoint.
Renterisikoen er herefter den forskel mellem  

 nutidsværdiberegningerne, der er udtryk for en forringelse af  

 nutidsværdien opgjort ved markedsrenten.
Stk. 3. Ved beregning af instituttets renterisiko  

 på fordringer i fremmed valuta anvendes markedsrenten for den  

 pågældende fordring.
Renterisikoen omregnes herefter med  

 valutakursen på opgørelsestidspunktet.
Kapitel 6 Renterisiko på andre poster § 14. Renterisikoen på instituttets aktiver  

 og passiver, inklusive ikke-balanceførte poster - bortset fra de i §  

 13 nævnte - må forholdsmæssigt ikke overstige renterisikoen  

 på de af instituttet udstedte realkreditobligationer og andre  

 værdipapirer.
 Stk. 2. Ved forholdsmæssigt forstås, at den  

 opgjorte renterisiko efter stk. 1, ikke må overstige den  vægtede  

 renterisiko, jf. stk. 3, på de af instituttet  udstedte  

 realkreditobligationer og andre værdipapirer divideret med  

 kursværdien af de udstedte realkreditobligationer og andre  

 værdipapirer.
 Stk. 3. Ved den vægtede renterisiko forstås  

 renterisikoen på de af instituttet udstedte realkreditobligationer og  

 andre værdipapirer multipliceret med summen af instituttets reserver,  

 jf. § 16, og instituttets hensættelser på udlån i det  

 regnskab, beregningen baseres på.
 § 15. Renterisikoen efter § 14 skal opgøres  

 som i § 13, stk.1, 2. pkt., jf. dog stk. 2-7.
 Stk. 2. Konverteringsrisici indgår ikke ved  

 opgørelse af renterisiko.
 Stk. 3. Renterisikoen på indeksobligationer, andre  

 indekserede værdipapirer, variabelt forrentede realkreditobligationer  

 og andre variabelt forrentede værdipapirer fastsættes til  

 nul.
 Stk. 4. Renterisikoen på ikke-børsnoterede  

 fordringer med en restløbetid på under 1 år  

 fastsættes til nul.
 Stk. 5. Fordringer og finansielle instrumenter i fremmed  

 valuta omregnes med valutakursen på opgørelsestidspunktet.
 Stk. 6. Andre fordringer medregnes med den værdi,  

 som fordringerne er optaget til i instituttets regnskab.
 Stk. 7. Renterisikoen på unoterede fordringer  

 opgøres som renterisikoen efter stk.1, vægtet med fordringens  

 regnskabsmæssige værdi divideret med fordringens  

 nutidsværdi ved markedsrenten.
Kapitel 7 Reservekrav og placeringsregler m.v.
 § 16. Instituttets reserver skal til enhver tid  

 udgøre mindst 10 pct. af instituttets samlede cirkulerende  

 obligationsmasse, andre værdipapirer end realkreditobligationer og  

 øvrige forpligtelser.
 Stk. 2. Til reserverne medregnes egenkapital,  

 garantikapital  og grundfonde.
Stk. 3. Opgørelsen af den samlede cirkulerende  

 obligationsmasse foretages på grundlag af den pålydende  

 værdi af obligationer udstedt for nominallån henholdsvis den  

  pålydende indekserede værdi af obligationer udstedt for  

 indekslån, herunder jordbrugslån.
Opgørelsen af andre  

 værdipapirer end realkreditobligationer foretages på grundlag af  

 fordringens restgæld.
Opgørelsen af øvrige forpligtelser  

 sker til kontantværdi.
Stk. 4. Den del af den cirkulerende obligationsmasse og  

 øvrige forpligtelser, der forholdsmæssigt kan henføres  

 til boligdelen på en landbrugsejendom m.v., reduceres til 50 pct. ved  

 opgørelsen af instituttets forpligtelser.
Instituttet forelægger  

 beregningsmetoden efter 1. pkt. for Ministeriet for Fødevarer,  

 Landbrug og Fiskeri til godkendelse.
 Stk. 5. Ved opgørelsen af instituttets  

 forpligtelser  indgår ikke obligationer udstedt til finansiering af  

 lån sikret ved statsgaranti, og obligationer udstedt til finansiering  

 af lån, for hvilke staten efterfølgende har overtaget  

 debitorforpligtelsen.
 Stk. 6. Ministeriet for Fødevarer, Landbrug og  

 Fiskeri kan tillade, at der ved opgørelse af instituttets  

 forpligtelser ses bort fra andre forpligtelser end de i stk. 5  

 nævnte.
§ 17. Instituttet skal mindst have anbragt midler  

 i børsnoterede obligationer opgjort til kursværdi svarende til  

 60 pct. af instituttets egenkapital.
Ved opgørelse af kravet til  

 anbringelse i obligationer kan instituttet se bort fra reservefondslån  

 og nettoperiodeafgrænsningsposter.
Stk. 2. Instituttet må ikke erhverve ejerandele i  

 en erhvervsvirksomhed eller virksomheder i samme koncern, herunder ejerandele  

 i kapitalformidlingsaktieselskaber, der efter deres vedtægter kan  

  erhverve bestemmende indflydelse på erhvervsvirksomheder, for et  

 beløb svarende til mere end 15 pct. af instituttets egenkapital.
Denne  

 grænse kan dog overskrides ved erhvervelse af ejerandele i  

 erhvervsvirksomheder, der ikke driver anden virksomhed end at yde lån  

 til ejere af ejendomme, der anvendes til landbrug, gartneri, skovbrug og  

 lignende jordbrugsmæssig virksomhed mod tinglyst pant i ejendomme.
 Stk. 3. Instituttet må ikke alene eller i  

 fællesskab med andre realkreditinstitutter ved midlers anbringelse  

 udøve bestemmende indflydelse på erhvervsvirksomheder, der  

 driver anden virksomhed end at yde lån til ejere af ejendomme, der  

 anvendes til landbrug, gartneri, skovbrug og lignende jordbrugsmæssig  

 virksomhed mod tinglyst pant i ejendommene.
Stk. 4. Instituttet må ikke eje fast ejendom eller  

 have ejerandele i ejendomsselskaber for et beløb svarende til mere end  

 20 pct. af instituttets egenkapital.
Ejendomme, som instituttet har erhvervet  

 for derfra at drive realkreditvirksomhed eller accessorisk virksomhed, er dog  

 ikke omfattet af bestemmelsen.
 Stk. 5. Instituttet må ikke uden tilladelse fra  

 Ministeriet for Fødevarer, Landbrug og Fiskeri indgå  

 engagementer med eller erhverve værdipapirer udstedt af virksomheder  

 eller personer, som direkte eller indirekte har afgørende indflydelse  

 på instituttets dispositioner.
Kapitel 8 Ikrafttrædelsesbestemmelser § 18. Bekendtgørelsen træder i kraft  

 den 1. januar 2000.
Stk. 2. Bekendtgørelse nr. 67 af 1. februar 1999 om Dansk  

 Landbrugs Realkreditfond ophæves.
Bekendtgørelsen er dog fortsat  

 gældende for tilsynet med Dansk Landbrugs Realkreditfonds virksomhed  

 for regnskabsåret 1999.
