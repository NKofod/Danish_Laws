Fremsat den 12. april 2007 af  

 Poul Henrik Hedeboe (SF) og Ole Sohn (SF) Forslag til folketingsbeslutning om  

 genetablering af en trafikpulje Idet Folketinget konstaterer, at der mangler og er behov for en  

 konto til små trafikanlæg, som kan forbedre trafiksikkerheden, mindske  

 støjproblemer, skabe bedre fremkommelighed og lign., opfordrer Folketinget  

 regeringen til på kommende finanslove at afsætte et beløb på mindst 100 mio.  

 kr. årligt til sådanne formål.
Bemærkninger til forslaget Mens der er meget debat  

 om store trafikanlæg til mange milliarder kroner, kniber det med at skaffe  

 opmærksomhed  

 om små projekter, der ofte giver betydelige trafikale gevinster i form af  

 sparet tid, færre ulykker, mindre støj og lettere afvikling af trafikken.  

 Således bliver disse mindre projekter ofte ikke ført ud i livet.
 Når de store  

 investeringsplaner på trafikområdet udarbejdes, udelukkes stort set  

 muligheden  

 for at løse de problemer, der opstår hen ad vejen, og det er ikke rimeligt,  

 når  

 vi ved, at der inden for den givne periode fremkommer mange fornuftige  

 forslag  

 til mindre trafikale projekter.
 Før regeringsskiftet i  

 2001 kunne sådanne mindre projekter føres ud i livet ved hjælp af  

 trafikpuljen,  

 hvis formål fremgår af bilag 1 til beslutningsforslaget.
 Da regeringen i  

 forbindelse med sit opgør med råd, nævn og udvalg i 2002 nedlagde den  

 daværende  

 trafikpulje, selv om den ikke havde spor med råd, nævn, udvalg og påståede  

 »smagsdommere«  

 at gøre, opstod derfor det problem, at der ikke længere fandtes midler til at  

 gennemføre mindre projekter, der f.eks. forbedrer trafiksikkerheden eller  

 begrænser trafikstøj og lign.
Det er dog glædeligt,  

 at Det Konservative Folkepartis og Dansk Folkepartis trafikordførere ifølge  

 artiklen »Småt er også godt i trafikken« i Berlingske Tidende den 20. marts  

 2007 har indset, at det var en fejl at nedlægge trafikpuljen.
Med dette  

 beslutningsforslag vil forslagsstillerne sikre, at de to trafikordføreres  

 initiativ ikke bliver glemt ved udarbejdelsen af den næste finanslov.
Der efterlyses ifølge  

 den nævnte artikel en »fri pulje med volumen i«.
Det må betyde som minimum  

 100  

 mio. kr. om året.
Den gamle trafikpulje udgjorde mellem 60 og 100 mio. kr. om  

 året, men med 5 spildte år er der en del at indhente på trafikområdet.
Derfor  

 må puljen nødvendigvis være større end dengang.
Skriftlig fremsættelse Poul  

 Henrik Hedeboe  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om genetablering af en trafikpulje.
(Beslutningsforslag nr.
B 153).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
