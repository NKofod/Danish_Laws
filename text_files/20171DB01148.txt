Betænkning afgivet af Udlændinge- og Integrationsudvalget den 29. maj 2018 Betænkning over Forslag til folketingsbeslutning om Danmarks tilslutning på mellemstatsligt grundlag til Europa-Parlamentets og Rådets forordning (EU) XXX/XXX om oprettelse af et EU-system vedrørende rejseinformation og rejsetilladelse (ETIAS) og om ændring af forordning (EU) nr. 515/2014, (EU) 2016/399 og (EU) 2016/1624 [af udlændinge- og integrationsministeren (Inger Støjberg)]:
1. Udvalgsarbejdet Beslutningsforslaget blev fremsat den 21. marts 2018 og var til 1. behandling den 5. april 2018. Beslutningsforslaget blev efter 1. behandling henvist til behandling i Udlændinge- og Integrationsudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 11 spørgsmål til udlændinge- og integrationsministeren til skriftlig besvarelse, som denne har besvaret.
2. Udtalelse fra udvalget Udvalget noterer sig, at beslutningsforslaget er fremsat, inden den endelige forordning er vedtaget, for at give Folketinget god tid til at drøfte forordningen forud for afgivelse af samtykke.
Danmark skal meddele sit samtykke senest 6 måneder efter vedtagelse af forordningen.
Udvalget finder, at det ikke er hensigtsmæssigt at bede om Folketingets samtykke, før forordningens endelige form er kendt.
Ministeren har over for udvalget tilkendegivet, at der er opnået politisk enighed mellem Europa-Parlamentet og Rådet, og at indholdet derfor ikke længere forhandles.
Set i det lys finder udvalget, at forordningens indhold er kendt, og at Folketinget kan behandle beslutningsforslaget.
3. Indstillinger og politiske bemærkninger Et flertal i udvalget (udvalget med undtagelse af EL) indstiller beslutningsforslaget til vedtagelse uændret.
 Et mindretal i udvalget (EL) indstiller beslutningsforslaget til forkastelse.
Enhedslistens medlemmer af udvalget finder, at adgangen til myndighedernes lagring af og søgeadgang i indsamlede sundhedsoplysninger, således som reglerne er beskrevet i svarene på spørgsmål 6, 7 og 9-11 til beslutningsforslaget, er meget vidtgående.
På den baggrund kan Enhedslisten ikke støtte beslutningsforslaget.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Pernille Bendixen (DF) Marcus Knuth (V) Britt Bager (V) Preben Bang Henriksen (V) Martin Geertsen (V) Erling Bonnesen (V) Jan E.
Jørgensen (V) Laura Lindahl (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Stine Brix (EL) Nikolaj Villumsen (EL) Carolina Magdalene Maier (ALT) Josephine Fock (ALT) Marlene Borst Hansen (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
