 En alternativ behandler rejste spørgsmål om, hvorvidt udøvelse af en  

 blanding af fysioterapi og kiropraktik er undtaget fra momspligten efter  

 momslovens § 2, stk 3, punkt a, som anden egentlig sundhedspleje.
 Det fremgår af sagen, at behandlingen ikke sker efter direkte henvisning  

 fra læger, men de behandlingssøgende opsøger behandleren på eget initiativ  

 eller efter anbefaling fra bekendte eller i visse tilfælde fra læger.
 Behandleren har ikke gennemgået en uddannelse i kiropraktik, og der gives  

 ikke tilskud til behandlingerne efter den offentlige sygesikringsordning.
 Nævnet traf afgørelse om, at den alternative behandling ikke er undtaget  

 fra momspligten efter momslovens § 2, stk 3, punkt a, som anden egentlig  

 sundhedspleje.
 Nævnet lagde vægt på, at behandlingerne ikke er godkendt som anden  

 egentlig sundhedspleje, at behandlingerne ikke er tilskudsberettigede efter  

 den offentlige sygesikring, og at behandlingerne ikke sker efter lægelig  

 henvisning.
 Nævnet lagde endvidere vægt på, at behandleren ikke opfylder de  

 uddannelsesmæssige betingelser for, at behandlingerne falder ind under  

 undtagelsesbestemmelsen for kiropraktik (Mn.930).
