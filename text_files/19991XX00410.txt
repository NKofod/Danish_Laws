Skriftlig fremsættelse (30. marts 2000) Trafikministeren (Jacob Buksti):
 Herved tillader jeg mig for Folketinget at  

 fremsætte:
 Forslag til lov om ændring af  

 færdselsloven. (Forsøg med hastighedsgrænser på  

 motorveje m.v.).
(Lovforslag nr.
L 263).
 Forslaget indeholder en bemyndigelse til trafikministeren  

 til at afholde forsøg med højere hastighedsgrænser  

 på motorveje for lastbiler, vogntog, biler med tilkoblet  

 påhængskøretøj, sættevogn eller  

 registreringspligtigt påhængskøretøj, herunder  

 campingvogn samt motorcykel, hvis der er tilkoblet påhængsvogn  

 eller registreringspligtig påhængsredskab.  I forbindelse med  

 forsøget vil der på udvalgte strækninger blive  

 indført overhalingsforbud.
 Der vil således blive tale om to forsøg, et  

 forsøg med højere hastigheder i hele landet og et forsøg  

 med højere hastigheder kombineret med et overhalingsforbud på  

 udvalgte strækninger.
 Det er regeringens hensigt, at forsøget skal  

 gøres landsdækkende, og at hastighederne for de  

 pågældende køretøjer sættes op fra 70 km/t  

 til 80 km/t   for derigennem at få et godt grundlag for en eventuelt  

 senere beslutning om at gøre ændringen permanent.
 Endelig indeholder lovforslaget en udvidelse af muligheden  

 for at køre med langsomtkørende motordrevne  

 køretøjer på motorvej på Storebælt eller  

 Øresund.
 Lovforslaget har været i høring, og  

 høringssvarene vil med et høringsnotat blive fremsendt til  

 Trafikudvalget inden 1. behandlingen af lovforslaget.
 Idet jeg i øvrigt henviser til lovforslagets  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
