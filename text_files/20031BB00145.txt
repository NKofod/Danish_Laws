Fremsat den 9. marts 2004 af Sophie Hæstorp  

 Andersen (S), Jette Bergenholz Bautrup (S), Poul Qvist Jørgensen (S),  

  

 Lone Møller (S) og Grete Schødts (S) Forslag til folketingsbeslutning om akut medicinsk indsats Folketinget pålægger regeringen inden den 1. juli 2004 at  

 nedsætte et udvalg, der udarbejder en landsdækkende plan for, hvordan alle  

 danskere i løbet af 3 år sikres adgang til hurtig og relevant akut medicinsk  

 indsats uanset afstanden til det nærmeste sygehus.
 Planen skal bl.a. sikre, at der sættes initiativer i gang på  

 følgende områder:
 1.  

 	  

    

 Indførelse af  

 automatisk dirigering af mobilopkald til den relevante alarmcentral.  

 Teleselskaberne skal samtidig forpligte sig til at udlevere oplysninger om  

 stedet for alarmopkald fra mobiltelefon (celleidentifikation), så ambulancen  

 lettere kan finde vej til skadestedet.
2.  

 	  

    

 Responstider for  

 ambulancer skal vise den tid, der går, fra en rapport om en ulykke indløber,  

 og  

 til en relevant behandling er sat i gang på ulykkesstedet  ikke kun til  

 ambulancen er fremme.
Der skal samtidig arbejdes hen imod en aftale med  

 amterne  

 om maksimale responstider for akut medicinsk indsats over for syge eller  

 tilskadekomne.
 3.  

 	  

    

 En særlig indsats  

 for hurtig udrykning og lægefaglig hjælp ved ulykker på alle landets  

 motorveje.
 4.  

 	  

    

 Ensartede nationale  

 standarder for indretningen af redningsfartøjer, ambulancer, lægeambulancer  

 og  

 akutbiler samt udbygning af speciallægeambulancer til f.eks. transport af små  

 børn.
 5.  

 	  

    

 Opgradering af  

 telemedicinsk og lægefagligt samarbejde med ambulanceberedskabet, således at  

 ambulancer i fremtiden kan køre direkte til det sygehus, hvor den relevante  

 behandling for den akut syge eller tilskadekomne kan tilbydes, frem for blot  

 til det nærmeste sygehus.
Bemærkninger til forslaget Sundhedsvæsenet gennemgår i disse år store forandringer.  

 For at sikre en høj lægefaglig kvalitet er sundhedsvæsenet hastigt på vej mod  

 en organisering i større enheder, så ekspertisen på landsplan er samlet i  

 færre  

 og mere specialiserede hospitalscentre.
Udviklingen betyder, at mange små  

 sygehuse og skadestuer lukker eller får færre og andre funktioner.
Forslagsstillerne mener, at alle har ret til en effektiv  

 akut medicinsk indsats, hvis sygdom eller ulykke pludselig indtræffer.
Som  

 borger skal man kunne være sikker på, at hjælpen er nær, hvis man kommer til  

 skade i trafikken eller på andre måder udsættes for en ulykke eller akut  

 sygdom.
Dette skal gælde, uanset om man bor i en by eller på landet.
Afstanden fra et skadested til det nærmeste sygehus med  

 akut modtageafdeling er imidlertid ikke altid det vigtigste, når det drejer  

 sig  

 om liv og død.
Det er ofte mere relevant at se på, hvilken type hjælp den  

 ulykkesramte eller akut syge modtager på ulykkesstedet.
Samtidig har det stor  

 betydning, hvor hurtigt denne hjælp når frem, og hvilken behandling den syge  

 efterfølgende modtager ved ankomsten til sygehuset.
 Forslagsstillerne mener, at en landsdækkende plan for akut  

 medicinsk indsats er påkrævet for at sikre, at der med færre sygehuse i  

 landet  

 fortsat gives garanti for et trygt og effektivt akut beredskab til alle  

 danskere.
 Forslagsstillerne pålægger derfor regeringen at tage de  

 nødvendige initiativer til at udarbejde en landsdækkende plan, der i løbet af  

 3  

 år sikrer alle danskere hurtig og relevant akut hjælp uanset afstanden til  

 det  

 nærmeste sygehus.
 I forbindelse med planen skal regeringen vurdere muligheden  

 for, at der i tilknytning til hovedsygehusene i de kommende sundhedsregioner  

 etableres særlige udrykningshold, der hastigt når frem til alvorlige ulykker  

 eller andre dramatiske hændelser, der kræver ekspertindsats direkte på  

 skadestedet.
 Udarbejdelsen af en landsdækkende plan skal samtidig sikre,  

 at der kommer sammenhæng i den akutte indsats i landets forskellige dele.  

 Ansvaret ligger i dag hos amterne, som særskilt har udarbejdet planer for det  

 akutte beredskab.
Et udvalg under Sundhedsministeriet slog allerede i 1999  

 fast, at der bør stilles krav om en mere sammenhængende planlægning af  

 akutindsatsen.
Udvalget pegede yderligere på, at den samlede planlægning må  

 omfatte både alarmeringscentralerne, ambulancetjenesten, lægeambulancerne og  

 det lægelige beredskab på modtagesygehusene.
Se Rapport fra udvalget om  

 alarmering og akut medicinsk indsats, Sundhedsministeriet 1999,  

 www.im.dk/publikationer/alarmering.
Mange amter har siden 1999 taget initiativer til at  

 forbedre den akutte medicinske indsats.
Det varierer dog betydeligt fra amt  

 til  

 amt, hvilke tiltag der er søgt implementeret for at imødekomme behovet for en  

 mere effektiv udrykning til nødstedte og akut syge borgere.
 Den nationale plan for en akut medicinsk indsats har til  

 hensigt at udbrede de gode erfaringer, der i dag findes spredt i landets  

 sygehusregioner, til alle landets borgere, i det omfang det skønnes muligt og  

 giver et løft i kvaliteten.
Planens initiativer må søges implementeret i et løbende  

 samarbejde mellem staten og amterne.
Herunder bør det drøftes, hvorvidt  

 planens  

 forskellige tiltag medfører merudgifter i amterne, og om der således vil være  

 behov for tilførsel af flere ressourcer.
 Forslagsstillerne lægger imidlertid stor vægt på, at der er  

 store faglige, effektivitetsmæssige og økonomiske gevinster ved en styrket  

 koordinering af amternes akutindsats.
Med en landsdækkende plan kan patienter få en hurtigere og  

 mere relevant behandling på det sygehus, hvor behandlingsmulighederne er  

 størst.
Antallet af patienttransporter kan minimeres i visse tilfælde, og der  

 kan gøres en lægefaglig indsats direkte på ulykkesstedet med en mere sikker  

 patienttransport til følge.
Dermed må man på sigt forvente færre permanente  

 og  

 stærkt behandlingskrævende patienter i det danske sundhedsvæsen.
Bemærkninger til forslagets enkelte bestemmelser Ad 1. Alarm 112-funktionen Det er en forudsætning for effektiv akut hjælp, at  

 alarmberedskabet har de optimale informationer om patientens opholdssted og  

 symptomer,  

 sådan at udrykning med de relevante ressourcer og den relevante behandling  

 kan  

 ske så hurtigt som muligt.
112-beredskabet lider i dag under visse mangler.
Det er et  

 alvorligt problem, at det ved opkald fra mobiltelefoner ikke automatisk  

 bliver  

 registreret i alarmcentralen, hvorfra opkaldet er kommet.
Opkaldsstedet  

 bliver  

 ikke registreret, på trods af at teleselskaberne besidder den nødvendige  

 teknik  

 til registrering af mobilsamtaler.
I dag sker et stigende antal opkald til alarmcentralen fra  

 mobiltelefoner.
Det gælder ikke mindst ved ulykker i trafikken, hvor den  

 eneste  

 adgang til at kontakte alarmcentralen typisk er via mobiltelefon.
Det er derfor nødvendigt, at der indføres automatisk  

 dirigering af mobilopkald til den relevante alarmcentral.
Teleselskaberne  

 skal  

 forpligtes til at udlevere oplysninger om opkaldsstedet, når der bliver slået  

 alarm med en mobiltelefon.
På den måde kan hjælpen komme langt hurtigere  

 frem.
 Samtidig skal der sikres efteruddannelse af  

 112-alarm-operatørpersonalet, så man hurtigere kan få hjælpen frem til  

 ulykkesstedet og sikre, at der køres med det udstyr og mandskab, der er  

 nødvendigt for at hjælpe patienten.
 Efteruddannelsen skal tage udgangspunkt i en landsdækkende  

 standard for ambulancedisponering, som baserer sig på et symptomrelateret  

 kompleks i lighed med, hvad der findes i Nordjylland og mange steder i  

 udlandet.
 Det vil sige, at alarmberedskabet skal anvende en ensartet  

 udspørgeteknik over for anmelderen af en ulykke, så der kan sikres den rette  

 akutte hjælp afhængigt af symptomer, eksempelvis  

    

  

 brystsmerter, åndenød, kramper eller  

 bevidstløshed.
Ad 2. Responstider I henhold til bekendtgørelse nr. 1039 af 24/11 2000 om  

 planlægning af den præhospitale indsats og uddannelse af ambulancepersonale  

 m.v. registreres responstider som den tid, der går, fra ambulancetjenesten  

 modtager alarmen, til ambulancen er fremme på et skadested, hos en akut syg  

 patient eller en fødende.
 Ambulancernes responstider er afgørende for, hvor lang tid  

 der går, inden den livreddende indsats kan påbegyndes af  

 ambulanceberedskabet.  

 Responstider er samtidig et mål for den service, der tilbydes borgerne inden  

 for den præhospitale indsats.
Med de nuværende responstider er det ikke muligt at  

 fastslå, hvor længe der går fra alarmeringstidspunktet, til patienten  

 modtager  

 relevant akut medicinsk behandling.
Vigtige informationer går derfor tabt, og  

 det bliver umuligt at afgøre præcist, hvor hurtigt akutte patienter modtager  

 behandling for deres lidelser.
 Derfor skal opgørelsen af responstider ændres, så  

 responstiden viser, hvor lang tid der går, fra alarmopkaldet bliver  

 registreret, og til relevant behandling er iværksat på ulykkesstedet eller  

 hos  

 den akut syge.
 Der skal samtidig sikres mere ensartede, landsdækkende mål  

 for, hvor hurtigt hjælpen bør være fremme ved en akut patient.
I dag opererer amterne med kontraktmål indeholdende  

 gennemsnitlige responstider for ambulancetjenesten.
Der er således ikke mål  

 for, at en given del af ambulancekørslerne skal foregå inden for en bestemt  

 tidsramme, endsige mål for en maksimal responstid.
Der er i dag store geografiske variationer i ambulancernes  

 responstider.
I Københavns Amt når mere end 98 pct. af alle ambulancer frem  

 til  

 patienten inden for 15 minutter.
I Sønderjylland og Ribe Amter er det  

 tilsvarende tal ca. 86 pct.
I gennemsnit når 92 pct. af landets ambulancer  

 frem  

 til patienten på mindre end 15 minutter.
Forslagsstillerne pålægger derfor regeringen at vurdere  

 mulighederne for, at der indføres landsdækkende mål for responstider i  

 forbindelse med planen for akut medicinsk indsats.
Herunder skal det sikres,  

 at  

 der så vidt muligt indføres maksimale tidsgrænser for ambulancernes fremkomst  

 til de tilskadekomne.
Ad 3. Hurtig udrykning Ved færdselsuheld og andre ulykker er hurtig udrykning ofte  

 afgørende for patienternes behandlings- og overlevelsesmuligheder.
Det gælder ikke mindst for færdselsuheld på landets  

 motorveje, som alt for ofte får fatale følger.
Antallet af ulykker på de  

 danske  

 motorveje er steget med 87 pct. de sidste 10 år.
Der er altså stigende behov  

 for hurtig udrykning til alvorligt kvæstede på landets største veje.
Når en ambulance rykker ud, er der ofte behov for  

 øjeblikkelig behandling af patienten på skadestedet, på arbejdspladsen eller  

 i  

 hjemmet.
Sundhedsministeriet skønnede i sin seneste rapport om akut medicinsk  

 indsats fra 1999, at der i 30 pct. af samtlige ambulancekørsler er behov for  

 præhospital behandling.
 Forslagsstillerne pålægger derfor regeringen, at der  

 etableres et landsdækkende akutbilskoncept, som omfatter en oprustning af  

 ambulancemandskabets  

 kvalifikationer.
Akutbilerne skal være spydspidser i behandlingen af ulykker  

 og akutte sygdomme, og de skal bemandes med redningspersonale, der har en  

 mere  

 omfattende uddannelse end den nuværende ambulancebehandleruddannelse, jf.  

 opdateringsuddannelsen for ambulancereddere under implementering.
I praksis  

 skal disse akutbiler fungere som medicinsk indsatsledelse ved større  

 hændelser,  

 eksempelvis ved alvorlige trafikuheld.
I dag er der ikke egentlig lægefaglig kompetence til stede  

 i ambulancerne.
Ifølge bekendtgørelse nr. 1039 af 24/11 2000 skal der være  

 mindst to personer i en ambulance, hvoraf den ene skal have gennemgået  

 uddannelsen til ambulancebehandler.
 Ambulancemandskabet skal være i stand til at iværksætte  

 behandling med ambulancens udstyr, håndtere en samlet skadesituation,  

 beherske  

 køreteknik, vurdere forskellige ulykkestyper, beherske løfteteknik, udføre  

 redningsarbejde og indgå i et konkret samarbejde med sygehusvæsenet og  

 politiet  

 samt det kommunale og det statslige redningsberedskab.
Ambulancemandskabet mangler således visse lægefaglige  

 kompetencer, som i mange tilfælde ville kunne komme patienter til hjælp  

 direkte  

 på ulykkesstedet.
Det gælder for eksempel kompetencen til at sikre patienten  

 den optimale smertestillende behandling.
Akutbiler, hvor mandskabet har delegerede lægefaglige  

 kompetencer, kan samtidig afslutte behandlingen af lettere tilskadekomne  

 eller  

 ikke alvorligt syge direkte på ulykkesstedet.
Eksempelvis kan personer med  

 meget lavt blodsukker blive behandlet ved indgivelse af stærkt sukker direkte  

 i  

 blodbanen eller med Glucagon.
 Endvidere kan personalet i akutbilerne foretage  

 visitationen af akut syge eller tilskadekomne til det rette sygehus.
 For at maksimal effekt af akutbilerne kan opnås, bør disse  

 geografisk være placeret således, at et antal med en aktionsradius på ca. 25  

 km  

 i praksis vil kunne dække de enkelte amtskommuner/sundhedsregioner.
 Derved bliver det muligt at adskille tiden for  

 iværksættelse af relevant medicinsk behandling fra den traditionelle  

 responstid,  

 som alene afhænger af, hvornår transportkapaciteten, dvs. den traditionelle  

 ambulance, kan nå tilbage til sygehuset.
Der er i dag store variationer i organiseringen af  

 akutbiler, udrykningshold og lægeambulanceordninger fra amt til amt.
Det er  

 derfor nødvendigt med mere ensartede retningslinjer for akutudrykningen på  

 landsplan.
Ad 4. Ambulancernes indretning Der findes ingen nationale standarder for og krav til  

 ambulancernes indretning, herunder deres arbejdsmiljømæssige forhold.
 Bekendtgørelse nr. 1039 af 24/11 2000 fastlægger nogle  

 minimumskrav til ambulancernes indretning og udrustning, herunder at der kan  

 ydes syge, tilskadekomne og fødende en skånsom optagning, overvågning og  

 behandling og skånsom transport til sygehus eller andet behandlingssted.
Mange forhold peger imidlertid på behovet for mere  

 ensartede nationale retningslinjer for ambulancernes indretning.
Eksempelvis  

 er  

 ikke alle ambulancer indrettet forsvarligt med de fornødne bårer eller  

 kuvøser  

 i tilfælde af, at børn fødes for tidligt.
Samtidig er det forskelligt,  

 hvordan  

 kuvøser og andet udstyr er spændt fast i ambulancerne.
Et andet problem er sikkerheden i ambulancerne.
Der  

 foreligger udenlandske krav til såkaldte crash-test, men disse krav er ikke  

 implementeret i Danmark.
Det betyder, at forkert fastspændt udstyr kan  

 udsætte  

 ambulancepersonale og patienter for skader i tilfælde af, at ambulancen kører  

 galt.
 Blandt andet med baggrund i de nye  

 ambulanceredderuddannelser er kravene til indretning og aptering, herunder  

 anvendelse af medikoteknisk udstyr i ambulancerne, steget over de sidste 5-10  

 år.
 Med henblik på at opnå en ensartet kvalitet skal der  

 indføres landsdækkende, offentligt certificerede standarder for det  

 nødvendige  

 medicinske, herunder medikotekniske, udstyr i landets ambulancer, udstyrets  

 placering samt fastspænding og øvrige ergonomiske forhold.
 Endvidere skal der være landsdækkende standarder for  

 kravene til de ambulancer, der deltager i overflytning af kritisk syge  

 spædbørn  

 samt voksne patienter.
Ad 5. Relevante sygehuse En vigtig forudsætning for effektiv akut medicinsk hjælp  

 er, at patienten ikke automatisk køres til det nærmeste sygehus, men i stedet  

 til det sygehus, hvor den relevante lægelige ekspertise forefindes.
 Omlægningen inden for sundhedsvæsenet de sidste år har  

 medført lukninger af et betydeligt antal skade-modtagelser på landets  

 sygehuse.  

 På trods af dette er der fortsat betydelige forskelle i de forhold, hvorunder  

 kritisk syge og kvæstede patienter modtages på landets sygehuse.
Nogle modtagefunktioner har et højt specialiseret niveau.  

 Eksempelvis er landets fire traumecentre bemandet med lægepersonale på  

 specialistniveau på nærmest døgnbasis.
På de mindre sygehuse kan de samme  

 hårdt  

 kvæstede patienter risikere at blive modtaget af en læge i turnusuddannelse,  

 og at relevante læger på specialistniveau kun er til stede som  

 tilkaldevagter,  

 ofte med op til en halv times ventetid.
 Det er med andre ord ikke altid på det nærmeste sygehus,  

 modtageforholdene giver de mest effektive muligheder for at behandle akutte  

 patienter.
 Det er derfor nødvendigt at opgradere det lægefaglige  

 samarbejde med ambulanceberedskabet, så patienterne kan køres til det  

 sygehus,  

 hvor den lægefaglige ekspertise er størst, på baggrund af konkret udarbejdede  

 præhospitale visitationsretningslinjer.
For at dette kan lade sig gøre, er det vigtigt dels at  

 udvikle en velfungerende elektronisk ambulancejournal, dels at udarbejde en  

 standard for melding af kritisk syge patienter fra de kørende ambulancer til  

 landets skademodtagelser.
Endelig er det en forudsætning for, at patienter  

 kan  

 køres til de mest relevante sygehuse, at der iværksætte et fagligt  

 udredningsarbejde vedrørende organiseringen af landets skade-modtagelser, som  

 kan anskueliggøre, hvilke patienter der skal modtages på de forskellige  

 sygehuse.
Fagligt optimal behandling af akutte patienter kræver  

 samtidig, at der sker en elektronisk dataopsamling fra det overvågnings- og  

 behandlingsudstyr, som findes i landets ambulancer.
Det sikrer den rette  

 koordination mellem ambulancer og sygehuse, så den skaderamte i fremtiden kan  

 modtage akut behandling helt ude på skadestedet og herefter blive  

 transporteret  

 direkte til det relevante behandlingssted i regionen eller i landet.
Jo mere kritisk patientens tilstand er, jo større er  

 behovet for, at data kan overføres elektronisk direkte til den skade- eller  

 modtageafdeling, der skal udføre den videre behandling.
De tekniske  

 løsninger,  

 som kan muliggøre dette, er allerede udviklet.
 Forslagsstillerne pålægger derfor regeringen som det sidste  

 led i en samlet plan for akut hjælp i Danmark at tage de nødvendige  

 initiativer  

 til at sikre, at der sker en opgradering af det telemedicinske og lægefaglige  

 samarbejde med ambulanceberedskabet, således at ambulancer fremover kører  

 direkte til det sygehus i landet, hvor den relevante behandling for den  

 ulykkesramte kan tilbydes, frem for blot til det nærmeste sygehus.
Skriftlig fremsættelse Sofie Hæstorp Andersen  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om akut medicinsk indsats.
(Beslutningsforslag nr.
B 145).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
