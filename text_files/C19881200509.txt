 I forbindelse med budgetlægningen for de kirkelige kasser for budgetåret  

 1989 skal ministeriet herved bede menighedsråd og provstiudvalg om at være  

 opmærksomme på nedenstående forhold:
 Ved budgettering af lønudgifter kan der regnes med, at den gennemsnitlige  

 lønudgift i 1989 vil blive ca. 8,75% højere end lønudgiften pr. 31. december  

 1987.
 Ved budgetteringen af øvrige udgifter vil det være rimeligt for 1989 at  

 regne med et gennemsnitligt prisniveau, der ligger ca. 7,6% højere end  

 niveauet ved udgangen af 1987.
Ligesom i de nærmest foregående år må det anses for nødvendigt, at  

  folkekirken på samme måde som staten, amterne og kommunerne søger  at  

 begrænse udgiftsniveauet mest muligt og undlader at budgettere  beløb til nye  

 udgiftskrævende foranstaltninger eller til forøget  aktivitetsniveau, hvor  

 dette ikke er bydende nødvendigt.
Det bør  således overvejes at udskyde  

 budgettering af planlagte  byggearbejder og større inventaranskaffelser.
Provstiudvalgene må som hidtil forud for budgetsamrådene søge oplysning  

 hos kommunalbestyrelsen om det forventede beskatningsgrundlag, og  

 udskrivningen af de lokale kirkelige ligningsbeløb må søges begrænset så  

 meget, at stigning i den kirkelige ligningsprocent så vidt muligt undgås.  

 Ministeriet vil for sit vedkommende søge udskrivningen af landskirkeskatten  

 begrænset mest muligt.
Meddelelse om størrelsen af den samlede landskirkeskat  

 for 1989 vil blive sendt til kommunalbestyrelserne så tidligt som muligt.
