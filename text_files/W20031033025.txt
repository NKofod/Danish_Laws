 Medlemmet  

 havde i en anden periode på 21/2 måned arbejdet uden at påføre alle  

 arbejdstimerne på dagpengekortene.
A-kassen  

 traf afgørelse om, at medlemmet havde modtaget dagpenge med urette og pålagde  

 ham en karantæne på 20 timer for uagtsomhed (i relation til  

 mindsteudbetalingsreglen m.v.), ligesom man indstillede til direktoratet, at  

 medlemmet blev pålagt en karantæne på 647 timer for svig.
Medlemmet blev  

 endvidere pålagt at tilbagebetale 35.439 kr.
 Medlemmet  

 klagede ikke over a-kassens afgørelse, direktoratet tog således alene  

 stilling  

 til svigssanktionen, og pålagde medlemmet en karantæne på 647 timer som  

 indstillet af a-kassen.
 Medlemmet  

 har gjort gældende, at han under sin ansættelse ved xx fik lavet en  

 forhøjelse  

 af sin årsindkomst hos skattevæsnet, hvorfor han troede, at alt var i orden,  

 og  

 at han ikke behøvede at oplyse om arbejdstimerne på dagpengekortene.
 Medlemmet  

 har endvidere gjort gældende, at han ikke troede, at han skulle oplyse om  

 sine  

 overarbejdstimer på dagpengekortet ved xx, idet han endnu ikke havde fået en  

 officiel ændring af arbejdstiden.
Politiet  

 har efter, at direktoratets afgørelse er truffet, opgivet at rejse påtale mod  

 medlemmet for bedrageri, idet man ikke forventer, at videre forfølgning vil  

 føre til, at medlemmet vil blive kendt skyldig.
Politiet har dog ikke angivet  

 en nærmere begrundelse for påtaleopgivelsen.
 Ankenævnet  

 tiltrådte direktoratets afgørelse på trods af påtaleopgivelsen, idet det ikke  

 fremgår, om politiet har været inde i en vurdering af det subjektive, altså  

 om  

 medlemmet havde forsæt til bedrageri.
Forseelser, svig Ankenævnet har behandlet Deres klage på møde den  

 25. september 2003.
Nævnet traf denne A  

 F G Ø R E L S E De anses for at have handlet svigagtigt i  

 forbindelse med udfyldelse af dagpengekortene for ugerne 18-27/2000, 50/2000  

 og  

 1-9/2001, og De skal herfor pålægges en effektiv karantæne på 647 timer.
B  

 E G R U N D E L S E Ankenævnet har ved afgørelsen lagt til grund, at - De var ansat ved xx i perioden uge 18 til uge  

 28/2000, - De var ansat ved xx i perioden uge 48/2000 til  

 uge 13/2001, - De under Deres ansættelse ved xx anførte 0  

 timer på alle Deres dagpengekort indsendt i perioden, - De under Deres ansættelse ved xx anførte for  

 få timer på Deres dagpengekort indsendt i perioden, - De har anført, at De ikke troede, at Deres  

 overarbejdstimer hos xx skulle påføres dagpengekortet, idet De ikke havde  

 fået  

 en officiel ændring af arbejdstiden, - De under Deres ansættelse ved xx henvendte Dem  

 til skattevæsenet og fik forhøjet Deres årsindkomst, og - Politimesteren i xx den 11. juni 2003 har  

 opgivet påtale mod Dem for sigtelse for bedrageri, idet den videre  

 forfølgning  

 ikke kan ventes at føre til, at De findes skyldig.
Ankenævnet har ved afgørelsen lagt vægt på, at - det på forsiden af dagpengekortet fremgår, at  

 et medlem skal læse vejledningen inden udfyldelsen af dagpengekortet, - det af vejledningen på dagpengekortet fremgår,  

 at et medlem har pligt til at oplyse om ethvert forhold, der har betydning  

 for  

 retten til dagpenge, at al arbejde skal oplyses, uanset hvornår det udføres,  

 at  

 der kun skal skrives "0" ud for den pågældende dag, hvis medlemmet  

 ikke har arbejdet, og at et medlem, skal spørge a-kassen, hvis han er i tvivl  

 om fremgangsmåden ved udfyldelse af dagpengekortet, - De på tro og love har erklæret, at  

 oplysningerne på dagpengekortet var rigtige, - De har anført 0 timers arbejde i ugerne  

 18-27/2000, uagtet at De i denne periode var ansat ved xx, og i gennemsnit  

 arbejdede over 30 timer om ugen, og - De har anført for få timers arbejde i ugerne  

 50/2000 og 1-9/2001 i forhold til, hvor mange timer De i virkeligheden  

 arbejdede hos xx.
 Ankenævnet har endvidere lagt vægt på, at  

 Politimesteren i xx den 11. juni 2003 har opgivet at rejse påtale mod Dem for  

 bedrageri, idet den videre forfølgning ikke kan ventes at føre til, at De  

 findes skyldig.
 Ankenævnet har i den forbindelse lagt vægt på,  

 at det ikke fremgår af påtaleopgivelsen, hvad den nærmere begrundelse herfor  

 har været, herunder hvorvidt Politimesteren har taget stilling til det  

 subjektive, dvs. spørgsmålet, om De har haft forsæt til at begå bedrageri.
 Ankenævnet finder herefter, at De har handlet  

 svigagtigt.
 De skal således pålægges en effektiv karantæne  

 på 647 timer.
 Ankenævnet henviser til § 87, stk. 1 og 2 i  

 arbejdsløshedsforsikringsloven, jf. lovbekendtgørelse nr. 712 af 19. juli  

 2000,  

 § 1 i direktoratets bekendtgørelse nr. 438 af 9. juni 1999 om fradrag i  

 arbejds-løshedsdagpenge, §§ 1 og 2 i direktoratets bekendtgørelse nr. 670 af  

 11. juli 2000 om fradrag i dagpenge, orlovsydelse, aktiveringsydelse,  

 uddannelsesgodtgørelse og etableringsydelse, og §§ 1, 2, 4 og 6 i  

 direktoratets  

 bekendtgørelse nr. 502 af 7. juni 2000 om sanktion til medlemmer af en  

 arbejdsløshedskasse.
 Ankenævnet tiltræder således direktoratets  

 afgørelse af 13. december 2002.
På  

 ankenævnets vegne xxx De kan læse om afgørelsens faktiske og retlige  

 grundlag på de følgende sider.
 Kopi til:
xx Arbejdsdirektoratet 1.  

 Sagsforløb Arbejdsdirektoratet fremstillede sagen på denne  

 måde:
 " Sagen er opstået på baggrund af  

 direktoratets skatteregisterundersøgelse for indkomståret 2000. Det fremgår  

 af  

 skatteoplysninger for dette år, at der har været både lønindkomst og  

 udbetaling  

 af dagpenge.
 Direktoratet har indberettet sagen til xx  

 Arbejdsløshedskasse den 23. juli 2001.
 A-kassen har bedt Deres arbejdsgivere om  

 oplysninger, og har i brev af 24. oktober 2001 bedt Dem om en redegørelse.
I brev af 1. november 2001 skriver De, at De  

 under Deres ansættelse hos ISS fik lavet en for-højelse af Deres årsindkomst  

 og  

 troede, at alt var i orden.
Deres ansættelse hos xx startede med 4 timers  

 arbejde om dagen.
Efter 1-2 måneder blev der ekstra travlt, hvorefter Deres  

 arbejdsleder spurgte, om De indimellem ville have overarbejde.
De troede ikke  

 De skulle påføre disse overarbejdstimer på dagpengekortene, før De fik en  

 officiel ændring af det ugentlige timetal på Deres kontrakt.
Den 31. maj 2002 har a-kassen truffet afgørelse.  

 Det fremgår heraf, at a-kassen finder, at De har fået dagpenge med urette, og  

 at De skal betale beløbet tilbage.
Beløbet er opgjort til 36.225 kr. (før  

 skat  

 og uden renter).
Videre i afgørelsen indstiller a-kassen, at De  

 skal have en effektiv karantæne på 647 timer for svig.
Endvidere skal De have  

 en effektiv karantæne på 20 timer for uagtsomhed.
Den samlede karantæne er  

 således 667 timer.
 De har ikke klaget over a-kassens afgørelse.
 Direktoratet har skrevet til Dem den 23. juli  

 2002 og bedt om Deres eventuelle bemærkninger til sagen inden 14 dage.
De har ikke reageret på direktoratets  

 brev." Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 13. december 2002 denne  

 afgørelse:
 " De skal have en effektiv karantæne på 647  

 timer for svig.
Begrundelse Direktoratet har i afgørelsen lagt til grund, at  

 De i ugerne 18-27/2000 har arbejdet for xx uden at oplyse om timer på  

 dagpengekortene.
I december 2000 får De arbejde hos xx.
De har ikke skrevet  

 alle Deres arbejdstimer hos denne arbejdsgiver på dagpengekortene.
De har  

 derved fået dagpenge med urette.
A-kassen har opgjort beløbet til 39.046 kr.  

 (før skat og uden renter).
Det fremgår af afgørelsen, at a-kassen finder,  

 at 29.455 kr. er modtaget som følge af svig og 9.591 kr. er modtaget som  

 følge  

 af uagtsomhed.
Endvidere finder a-kassen, at De skal have efterbetalt 2.821  

 kr.
 Det samlede tilbagebetalingsbeløb er 36.225 kr.  

 (før skat og uden renter).
Direktoratet mener det er bevist, at De for at  

 få en ydelse, De ikke har haft ret til, bevidst har undladt at oplyse om alle  

 Deres arbejdstimer på Deres dagpengekort.
De har dermed ikke overholdt Deres  

 oplysningspligt overfor a-kassen.
Direktoratet har lagt vægt på, - at det fremgår af forsiden på dagpengekortene,  

 at De skal læse vejledningen, før De udfylder dagpengekortene, - at det tydeligt fremgår af vejledningen, at De  

 som arbejdsløs er forpligtet til at oplyse om alt arbejde (lønnet og  

 ulønnet),  

 og uanset hvornår arbejdet foregår - at De ved Deres underskrift på tro og love har  

 erklæret, at oplysningerne på dagpengekortene er korrekte.
 Det må således have stået Dem klart, at De ved  

 ikke at oplyse om arbejdet fik a-kassen til at udbetale Dem ydelser, som De  

 ikke var berettiget til.
 Direktoratet har også lagt vægt på, at De har  

 været ledig i perioder før og derfor burde være bekendt med, at alt arbejde  

 skal oplyses på dagpengekortene.
De har oplyst til a-kassen, at De troede det var  

 i orden, da De havde fået forhøjet Deres årsindkomst hos skattevæsenet.
De  

 troede ikke De skulle skrive overarbejdstimer på dagpenge-kortene.
Sanktion Har et medlem gjort sig skyldig i svig eller  

 forsøg på svig over for a-kassen, kan direktøren for  

 Arbejdsløshedsforsikringen  

 bestemme, at medlemmet skal gennemgå en effektiv karantæne på højst 962  

 timer.  

 Det står i § 87, stk. 1, i lov om arbejdsløshedsforsikring som senest  

 bekendtgjort ved lovbekendtgørelse nr. 799 af 24. september 2002.
Af § 4, stk. 1, i bekendtgørelse nr. 502 af 7.  

 juni 2000 om sanktion til medlemmer af en arbejds-løshedskasse  

 (sanktionsbekendtgørelsen) fremgår det, at har medlemmet begået svig, skal  

 med-lemmet have en effektiv karantæne.
Karantænen kan højst udgøre 962 timer.
Af § 4, stk. 2, fremgår det, at karantænen  

 beregnes ved at omregne tilbagebetalingsbeløbet til timer.
Det sker ved at  

 dividere beløbet med den omregningssats, der gælder på  

 konstaterings-tidspunktet.
Medlemmet skal have en effektiv karantæne på 3,5  

 gange det beregnede timetal, dog mindst 37 timer.
Karantænen rundes op til  

 nærmeste hele tal.
 Deres karantæne for svig er beregnet således:
Tilbagebetalingsbeløbet (svig) 26.634 kr.  

 (29.455 fratrukket tilbagebetalingsbeløbet på 2.821 kr.) 26.634 kr. divideret med 144,20 = 184,70 184,70 gange med 3,5 = 646,45 646,45 rundes op til nærmeste hele tal = 647 Karantænen er derfor beregnet til 647  

 timer." 3.  

 Klagen til ankenævnet Ved brev af 5. januar 2003 klagede De over  

 direktoratets afgørelse, idet De anførte følgende:
 " Jeg skal hermed anke den af jer trufne  

 afgørelse af 13. december 2002, hvor I træffer afgørelse om, at jeg skal have  

 en effektiv karantæne på 647 timer for svig.
Jeg synes det er en urimelig hård afgørelse, da  

 jeg oven i denne yderligere har fået 20 timers karantæne for uagtsomhed og  

 derudover skal betale kr. 36.225,00 retur, som jeg har modtaget for meget i  

 udbetalte dagpenge og dagpenge under ferie.
Derudover er jeg også blevet  

 politianmeldt for en mulig overtrædelse af straffeloven.
 Jeg har "betalt" karantænen og desuden  

 indgået et frivilligt forlig med min A-kasse om tilbage-betaling af kr.  

 36.225,00.
 Jeg har i perioden 1.05.02 - 31.08.02, -under  

 karantænen, modtaget tilbagebetalingspligtig kontanthjælp på ca. kr.  

 52.000,00  

 og er utroligt hårdt spændt for økonomisk og har kone og lille barn at skulle  

 forsørge.
 Jeg har i mit brev til xx den 1. november 2001  

 forsøgt at forklare, hvordan jeg er havnet i denne situation, som er opstået  

 på  

 baggrund af en del misforståelser og mangel på kendskab til dagpengeloven og  

 i  

 stedet for at henvende mig til min A-kasse har jeg rådført mig med nogle  

 kollegaer.
 I de mere end 10 år - siden 92 - jeg har været  

 medlem af xx, har jeg aldrig haft nogen problemer og det har aldrig været min  

 mening at skulle snyde nogen, hvilket jeg også har prøvet at forklare i  

 brevet.
Jeg håber, at Direktoratet vil behandle min  

 klage over den del af de forskellige instanser trufne afgørelser, velvilligt  

 og  

 jeg håber, at I på en eller anden måde kan revurdere min afgørelse og give  

 mig  

 en "mildere" afgørelse, da jeg har meget svært ved at finde midler  

 til tilbagebetaling." 4.  

 Arbejdsdirektoratets bemærkninger til klagen Ved oversendelse af sagen til ankenævnet den 14.  

 januar 2003 fandt direktoratet ikke, at der var fremkommet nye oplysninger,  

 der  

 anledning til at ændre direktoratets afgørelse af 13. december 2002.
5.  

 Nyt efter klagen Den 23. juni 2003 afleverede De personligt en  

 underretning om påtaleopgivelse til sekretariatet fra Politimesteren i xx,  

 hvoraf fremgik at man den 11. juni 2003  

    

  

 har besluttet at opgive påtale mod Dem for en sigtelse for bedrageri  

 efter straffelovens § 279 i perioden 1. maj 2000 til 18. maj 2001.
6.  

 Regler Lov  

 om arbejdsløshedsforsikring m.v., jf. lovbekendtgørelse nr. 712 af 19. juli  

 2000 §  

 87.  

  

  

 Har et medlem gjort sig skyldig i svig eller  

 forsøg på svig over for kassen, kan direktøren for Arbejdsløshedsforsikringen  

 bestemme, at medlemmet skal gennemgå en effektiv karantæne på højst 962  

 timer.  

 Er medlemmet tidligere pålagt en sanktion for svig, kan direktøren bestemme,  

 at  

 pågældende slettes som medlem af kassen, hvis den seneste forseelse er begået  

 mindre end 5 år efter direktørens tidligere afgørelse.
Et medlem, som slettes  

 af kassen, kan genoptages som nyt medlem.
 Stk.  

 2.  

  

  

 Har et medlem gjort sig skyldig i anden  

 forseelse over for kassen, kan kassen bestemme, at medlemmet skal gennemgå en  

 effektiv karantæne på højst 37 timer.
 ...
Direktoratets  

 bekendtgørelse nr. 438 af 9. juni 1999 om fradrag i arbejdsløshedsdagpenge §  

 1.  

  

  

 Ved arbejde forstås i denne bekendtgørelse  

 aktiviteter, som enten medfører indtægt eller efter sin art normalt medfører  

 indtægt.
Stk.  

 2.  

  

  

 Arbejde, der udføres i en periode med ledighed,  

 medfører fradrag.
Det gælder også arbejde uden for normal arbejdstid og på  

 helligdage samt arbejde, der udføres uden for den lediges normale faglige  

 område.
Ulønnet arbejde medfører også fradrag, jf. dog § 2.
 Stk.  

 3.  

  

  

 Fradraget sker på det tidspunkt, hvor arbejdet  

 udføres.
Direktoratets  

 bekendtgørelse nr. 670 af 11. juni 2000 om fradrag i dagpenge, orlovsydelse,  

 aktiveringsydelse, uddannelsesgodtgørelse og etableringsydelse §  

 1.  

  

  

 Arbejde og indtægter medfører fradrag i  

 følgende ydelser:
 1) Dagpenge, der udbetales i dagpengeperioden.
 ...
 §  

 2.  

  

  

 Ved arbejde forstås i denne bekendtgørelse  

 aktiviteter, som enten medfører indtægt eller efter sin art normalt medfører  

 indtægt.
Stk.  

 2.  

  

  

 Arbejde, der udføres af et medlem i en periode,  

 hvor medlemmet modtager en ydelse efter § 1, medfører fradrag.
Dette gælder  

 også arbejde uden for normal arbejdstid og på helligdage samt arbejde, der  

 udføres uden for medlemmets normale faglige område.
Ulønnet arbejde medfører  

 også fradrag, jf. dog §§ 4 og 19.
 Stk.  

 3.  

  

  

 Fradraget sker på det tidspunkt, hvor arbejdet  

 udføres.
Direktoratets  

 bekendtgørelse nr. 502 af 7. juni 2000 om sanktion til medlemmer af en  

 arbejdsløshedskasse §  

 1.  

  

  

 Denne bekendtgørelse skal anvendes, når et  

 medlem eller et tidligere medlem af en a-kasse ved svig med urette har  

 beholdt,  

 har fået eller forsøgt at få udbetalt en ydelse fra a-kassen.
Den skal også  

 anvendes, når medlemmet eller et tidligere medlem ved uagtsomhed med urette  

 har  

 beholdt eller har fået udbetalt en ydelse fra a-kassen.
Bekendtgørelsen  

 anvendes ikke på kursusgodtgørelse.
 §  

 2.  

  

  

 Sanktionen ved svig og uagtsomhed er en  

 effektiv karantæne bortset fra gentagelsestilfælde, jf.  

  

 § 5.
 Stk.  

 2.  

  

  

 En effektiv karantæne betyder, at retten til  

 ydelser, bortset fra kursusgodtgørelse og dagpenge under ferie, bortfalder  

 for  

 et antal timer, hvor der ellers ville være ret til ydelser fra a-kassen.
 Stk.  

 3.  

  

  

 En effektiv karantæne regnes fra  

 konstateringstidspunktet.
 Stk.  

 4.  

  

  

 Er karantænen ikke udstået senest 2 år efter  

 dens ikrafttræden, bortfalder den.
Stk.  

 5.  

  

  

 Er medlemmet pålagt flere karantæner i medfør af  

 §§ 4 og 6, skal den karantæne, der forældes først, afvikles først.
En  

 karantæne  

 efter §§ 4 og 6 kan ikke afvikles i perioder, hvor et medlem afvikler  

 karantæne  

 efter reglerne i lovens § 63, stk. 5, § 68, stk. 5 eller § 78, stk. 6.
§  

 4.  

  

  

 Har medlemmet begået svig, skal medlemmet have  

 en effektiv karantæne.
Karantænen kan højst udgøre 962 timer.
Stk.  

 2.  

  

  

 Karantænen beregnes ved at omregne  

 tilbagebetalingsbeløbet til timer.
Det sker ved at dividere beløbet med den  

 omregningssats, der gælder på konstateringstidspunktet.
Medlemmet skal  

 herefter  

 have en effektiv karantæne på 3,5 gange det beregnede timetal, dog mindst 37  

 timer.
Karantænen rundes op til nærmeste hele tal.
 Stk.  

 3.  

  

  

 Ved forsøg på svig skal medlemmet have en  

 effektiv karantæne på 37 timer.
 Stk.  

 4.  

  

  

 Foreligger der komplot eller dokumentfalsk,  

 skal medlemmet have en effektiv karantæne på 962 timer.
Stk.  

 5.  

  

  

 Foreligger der objektivt konstaterbare forhold,  

 der kan betragtes som formildende omstæn-digheder, skal en sanktion efter  

 stk.  

 1-4, nedsættes med 1/3. Karantænen rundes op til nærmeste hele tal.
Det er en  

 betingelse, at medlemmet har tilbagebetalt gælden eller har indgået et  

 skriftligt frivilligt forlig om tilbagebetaling.
 §  

 6.  

  

  

 Ved uagtsomhed skal medlemmet have en effektiv  

 karantæne, der højst kan udgøre 37 timer.
 Stk.  

 2.  

  

  

 Har medlemmet uagtsomt fået et beløb, der højst  

 udgør 25 gange den maksimale dagpengesats for fuldtidsforsikrede på  

 konstateringstidspunktet, skal medlemmet have en effektiv karantæne på 20  

 timer.
 Stk.  

 3.  

  

  

 Har medlemmet uagtsomt fået et beløb, der højst  

 udgør 2 gange den maksimale dagpenge-sats for fuldtidsforsikrede på  

 konstateringstidspunktet, skal medlemmet ikke have nogen effektiv karantæne.
