 1. INDLEDNING.
 I forbindelse med den nyligt vedtagne ændring af udlændingeloven (lov nr.  

 482 af 24. juni 1992) er det forudsat, at der sker en væsentlig  

 effektivisering af asylsagsberhandlingen.
Det fremgår således af forarbejderne til lovforslaget, at der gennem  

 tilførsel af ressourcer til udlændingemyndighederne og gennem ændrede  

 sagsgange og en ændret praksis sigtes mod, at den gennemsnitlige  

 sagsbehandlingstid i asylsager, fra en sag tages under realitetsbehandling,  

 ikke må overstige 8 - 9 måneder.
Heri er indregnet, at også mulighederne for  

 at søge opholdstilladelse af humanittære grunde i Justitsministeriet, at  

 indgive klage til Folketingets Ombudsmand og at ansøge om genoptagelse i  

 givet fald kan søges udnyttet af ansøgeren.
 2. OPSÆTTENDE VIRKNING.
Det indgår i det vedtagne lovforslag, at der skal ske en skærpelse af  

 praksis vedrørende meddelelse af opsættende virkning.
Samtidigt er det  

 tilkendegivet, at det skal være den myndighed, der træffer afgørelse i  

 forbindelse med en ansøgning - herunder en ansøgning om genoptagelse - der  

 skal tage stilling til, hvorvidt ansøgningen skal tillægges opsættende  

 virkning med hensyn til udrejsefristen for asylansøgeren.
Anmodning om udsættelse af udrejsefristen i forbindelse med en  

 genoptagelsesanmodning skal således fremover rettes til den myndighed, der  

 skal tage stilling til genoptagelsesanmodningen.
Ved klager til Folketingets  

 Ombudsmand skal anmodningen om udsættelse af udrejsefristen som hidtil rettes  

 til Justitsministeriet.
 Det er tilkendegivet, at der i forbindelse med lovændringen skal ske en  

 begrænsning i antallet af tilfælde, hvor der meddeles opsættende virkning.
 I forarbejderne til lovforslaget er der anført følgende eksempler på  

 tilfældegrupper, hvor myndighederne kan afslå at meddele opsættendee  

 virkning (dvs. afslå at udsætte udrejsefristen):
a.
Hvis en ansøgning om genoptagelse af Direktoratet for  

 Udlændinges, Flygtningenævnets eller Justitsministeriets afgørelse eller en  

 klage til Folketingets Ombudsmand over en afgørelse vedrørende genoptagelse  

 er helt ugrundet eller slet ikke indeholdt nye oplysninger eller synspunkter.  

 Dette gælder, uanset at ansøgeren bebuder at ville fremkomme med supplerende  

 oplysninger og anbringender i et senere indlæg.
b.
Ved klager til Folketingets Ombudsmand over afslag på asyl, der  

 er meddelt efter åbenbart grundløs-proceduren i udlændingelovens § 53 a, stk.  

 3, eller hvor afslaget er meddelt af et enigt Flygtningenævn.
 3. GENOPTAGELSE.
 For så vidt angår spørgsmålet om genoptagelse fremgår det af  

 forarbejderne til lovforslaget, at der ikke bør ske genoptagelse af  

 asylsager, medmindre der a) er gået meget lang tid siden afgørelsen i  

 sagen, eller b) det er klart, at der foreligger nye oplysninger af  

 betydning for sagens afgørelse.
 4. FRISTER TIL INDLÆG M.V.
I de tilfælde, hvor der anmodes om en frist til at komme med yderligere  

 indlæg m.v. bør der med henblik på at nedbringe sagsbehandlingstiden meddeles  

 korte frister.
Som eksempel på de frister, som Justitsministereiet som  

 udgangspunkt vil fastsætte i forbindelse med behandlingen af ansøgninger om  

 opholdstilladelse i henhold til udlændigelovens § 9, stk. 2. nr. 2, kan  

 nævnes:
a.
Frist til at indhente lægeerklæringer fastsættes til 7 dage  

 efter afsendelse af Justitsministeriets skrivelse.
Denne frist kan i særlige  

 tilfælde forlænges kortvarigt, såfremt det af erklæring fra den pågældende  

 læge fremgår, hvorfor erklæring ikke kan foreligge inden for fristen, og  

 hvornår erklæringen kan foreligge.
b.
Frist til afgivelse af indlæg, herunder med henblik på  

 afholdelse af møde med klient, fastsættes til 7 dage efter afsendelse af  

 Justitsministeriets skrivelse.
 Det bemærkes, at en kortere frist i nogle situationer kan være  

 tilstrækkelig, f.eks. med henblik på en supplerende høring/kontradiktion  

 el.a.
 5. STATISTIK.
 Alle nødvendige sagsbehandlingsskridt bør foretages snarest muligt, og  

 hver enkelt udlændingemyndighed fører den nødvendige statistik med henblik på  

 at kunne analysere og redegøre for sagsbehandlingstiden ved den enkelte  

 myndighed.
 6. FORKYNDELSE, UDREJSEKONTROL M.V.
Efter udlændingeloven påhviler det politiet at drage omsorg for en  

 udlændings udrejse, hvis denne ikke frivilligt udrejser.
Det er af afgørende  

 betydning, at forkyndelser, udrejsekontrol og eventuel tvangsmæssig  

 udsendelse sker så snart, der er mulighed herfor.
Rigspolitichefen udsteder  

 nærmere regler herom, og fører kontrol med, at sagerne ekspederes af politiet  

 med den fornødne hurtighed, jf.
Justitsministeriets cirkulæreskrivelse af 8.  

 juli 11992.
 7. AFGØRELSE OM TVANGSMÆSSIG UDSENDELSE.
I medfør af udlændingelovens § 32 a, som indsat ved lov nr. 482 af 24.  

 juni 1992, skal afslag på en ansøgning om opholdstilladelse efter §§ 7 - 8  

 eller afgørelse om bortfald eller inddragelse af en sådan opholdstilladelse  

 tillige indeholde afgørelse om, hvorvidt udlændingen kan udsendes, hvis denne  

 ikke udrejser frivilligt.
I en overgangsperiode vil der imidlertid kunne  

 blive tale om at træffe afgørelse om tvangsmæssig udsendelse af personer, der  

 har fået et afslag på opholdstilladelse efter §§ 7 - 8 før lovændingens  

 ikrafttræden (27. juni 1992). I disse situationer skal der som hidtil træffes  

 en selvstændig afgørelse om tvangsmæssig udsendelse af Direktoratet for  

 Udlænddinge med klagegang til Justitsministeriet.
 8. KONTROL.
 Justitsministeriet vil løbende føre kontrol med sagsbehandlingstiden hos  

 alle myndigheder, der behandler asylsager.
