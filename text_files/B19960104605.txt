 I medfør af § 1 i lov om Dansk Internationalt Skibsregister, som senest  

 ændret ved lov nr. 464 af 12. juni 1996, § 2 i Søloven, som senest ændret ved  

 lov nr. 154 af 30. april 1996, og § 2 i lov nr. 963 af 9. december 1992 om  

 Danmarks tiltrædelse af aftale om Det Europæiske Økonomiske Samarbejdsområde  

 (EØS-aftalen), fastsættes:
§ 1.  Ejes et skib af personer, selskaber,  

 virksomheder eller lignende, som enten er omfattet af De Europæiske  

 Fællesskabers regler om eller af EØS-aftalens bestemmelser om etableringsret,  

 arbejdskraftens frie bevægelighed og udveksling af tjenesteydelser, kan  

 skibet anmeldes til optagelse i Dansk Internationalt Skibsregister.
Dette  

 gælder, selv om ejeren ikke opfylder de i sølovens § 1 anførte  

 nationalitetsbetingelser, jf. dog stk.2-5.
Stk. 2.  Er ejeren en statsborger fra et land, som er  

 medlem af De Europæiske Fællesskaber, skal denne have en primær etablering i  

 Danmark eller i et andet EU-medlemsland, jf.
EF-traktatens art. 52. Hvis  

 ejeren ikke selv effektivt administrerer, kontrollerer og dirigerer skibet  

 fra Danmark, skal anmeldelsen om skibets optagelse i Dansk Internationalt  

 Skibsregister tillige indeholde oplysninger om en fuldmægtig, som effektivt  

 administrerer, kontrollerer og dirigerer skibet fra Danmark.
Fuldmægtigen  

 skal enten være en dansk statsborger, statsborger fra et land, som er medlem  

 af De Europæiske Fællesskaber, en person med bopæl i Danmark eller et  

 selskab, en virksomhed eller lignende, som enten opfylder betingelserne i  

 sølovens § 1, stk. 2, eller betingelserne i nærværende bekendtgørelse for at  

 kunne registreres som ejer.
Stk. 3.  Ejes skibet af et udenlandsk partrederi, skal  

 mindst 2/3 ejes af EU-statsborgere, EU-selskaber, EU-virksomheder eller  

 lignende, der opfylder betingelserne i sølovens § 1 eller EU-statsborgere,  

 selskaber, virksomheder eller lignende, der opfylder betingelserne i  

 nærværende bekendtgørelse for at kunne registreres som ejer.
Der skal for  

 partrederiet anmeldes en fuldmægtig, som effektivt administrerer,  

 kontrollerer og dirigerer skibet fra Danmark.
Fuldmægtigen skal enten være  

 dansk statsborger, statsborger fra et land, som er medlem af De Europæiske  

 Fællesskaber, en person med bopæl i Danmark eller et selskab, virksomhed  

 eller lignende, som enten opfylder betingelserne i sølovens § 1, stk. 2,  

 eller betingelserne i nærværende bekendtgørelse for at kunne registreres som  

 ejer.
Der skal tillige for partrederier vælges en bestyrende reder, der enten  

 har bopæl eller hjemsted her i landet eller i et EU-medlemsland.
Såfremt  

 fuldmægtigen opfylder disse betingelser, kan partrederiet vælge at lade denne  

 være bestyrende reder.
Stk. 4.  Ejes skibet af et udenlandsk selskab,  

 virksomhed eller lignende, som er omfattet af EF-traktatens art. 58 og uanset  

 enhver anden bestemmelse herom i nærværende bekendtgørelse, særlig stk. 3,  

 skal ejeren samtidigt med anmeldelsen af skibet til optagelse i Dansk  

 Internationalt Skibsregister anmelde et agentur, en filial eller en  

 dattervirksomhed i Danmark, der registreres i Dansk Internationalt  

 Skibsregister.
Registrering i Dansk Internationalt Skibsregister fritager  

 ikke for anmeldelse, der måtte være påbudt efter anden lovgivning end den,  

 der vedrører skibsregistrering.
Agenturet, filialen eller dattervirksomheden  

 skal effektivt administrere, kontrollere og dirigere skibet fra Danmark  

 gennem enten en dansk statsborger, en statsborger fra et land, som er medlem  

 af De Europæiske Fællesskaber, eller en person med dansk bopæl.
Stk. 5.  Ejes skibet af andre selskaber eller lignende  

 end de i stk. 4 nævnte, skal selskabet have sit vedtægtsmæssige hjemsted,  

 hovedkontor eller hovedvirksomhed i Danmark.
Endvidere skal mindst 2/3 af  

 deltagerne opfylde betingelserne i sølovens § 1, stk.2, og være statsborgere  

 fra et land, som er medlem af De Europæiske Fællesskaber.
Er deltagerne et  

 selskab eller lignende, skal dette opfylde de i stk. 6 anførte betingelser.  

 Ejeren skal effektivt administrere, kontrollere og dirigere skibet fra  

 Danmark.
Stk. 6.  De i stk. 2-5 nævnte anmeldelser sker på  

 særskilt blanket, ligesom der skal vedlægges dokumentation for, at ejeren,  

 fuldmægtigen, filialen, bestyreren og bestyrende reder alt efter tilfældet  

 opfylder de i denne bekendtgørelse fastsatte betingelser.
Såfremt et aktie-  

 eller anpartsselskab eller et lignende selskab med begrænset ansvar, en  

 selvejende institution, en forening eller lignende anmeldes som ejer, skal  

 der ved anmeldelsen vedlægges dokumentation for, at selskabet opfylder de  

 krav, der stilles for oprettelsen og registreringen af selskabet i det  

 EU-medlemsland, hvor selskabet har sit vedtægtsmæssige hjemsted, hovedkontor  

 eller hovedvirksomhed.
Dette gælder også for hver enkelt deltager, såfremt et  

 selskab, en selvejende institution eller en forening eller lignende deltager  

 i de under stk. 3 eller 5 nævnte ejerforhold.
Er selskabet eller lignende  

 registreret i et EU-medlemsland eller skal det registreres, vedlægges en  

 udskrift af det relevante register.
For danske aktie- og anpartsselskaber,  

 selvejende institutioner, erhvervsdrivende virksomheder, jf. lov nr. 123 af  

 18. februar 1994 om erhvervsdrivende virksomhed, samt filialer af udenlandske  

 aktie- eller anpartsselskaber eller erhvervsdrivende virksomheder med  

 begrænset ansvar vedlægges udskrift af Erhvervs- og Selskabsstyrelsens  

 registre.
 § 2.  De i sølovens § 1, stk. 2, litra c og e, anførte  

 krav om dansk nationalitet og bopæl til ledelsen af selskaber eller lignende,  

 som er oprettet i henhold til dansk lov, finder ikke anvendelse på:
 Stk. 2.  De i sølovens § 1, stk. 2, litra d, anførte  

 krav om dansk nationalitet og bopæl til den bestyrende reder finder ikke  

 anvendelse på statsborgere fra et land, som er medlem af De Europæiske  

 Fællesskaber, og som i medfør af De Europæiske Fællesskabers regler om  

 etableringsret, arbejdskraftens frie bevægelighed og udveksling af  

 tjenesteydelser skal ligestilles med danske statsborgere, såfremt denne har  

 bopæl i en af De Europæiske Fællesskabers medlemsstater.
 § 3.  §§ 1 og 2 finder tilsvarende anvendelse på  

 personer, selskaber og virksomheder m.v., der i medfør af EØS-aftalen er  

 omfattet af Fælleskabets regler om etableringsret, arbejdskraftens frie  

 bevægelighed og udveksling af tjenesteydelser.
 § 4.  De i bekendtgørelse om Dansk Internationalt  

 Skibsregister, som senest ændret ved bekendtgørelse nr. 912 af 16. oktober  

 1996, anførte bestemmelser finder tilsvarende anvendelse, med mindre andet  

 fremgår af nærværende bekendtgørelse.
 § 5.  Bekendtgørelsen træder i kraft den 20. december  

 1996.
