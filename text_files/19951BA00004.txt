Nr BSF 4 Folketingsbeslutning om ratifikation af partnerskabs- og samarbejdsaftalen  

 mellem De Europæiske Fællesskaber og deres medlemsstater på den ene side og  

 Den Russiske Føderation på den anden side af den 24. juni 1994 Fremsat af udenrigsministeren (Niels Helveg Petersen) den 5. oktober 1995 Vedtaget ved anden (sidste) behandling den 21. november 1995 Folketinget meddeler sit samtykke til, at regeringen på Danmarks vegne ratificerer den i Korfu den 24. juni 1994 undertegnede partnerskabs- og samarbejdsaftale mellem De Europæiske Fællesskaber og deres medlemsstater på den ene side og Den Russiske Føderation på den anden side.
Bilag Den aftale, som er omtalt i folketingsbeslutningen, er optrykt som bilag  

 til det fremsatte forslag.
Oprindelig fremsat forslag Folketinget meddeler sit samtykke til, at regeringen på Danmarks vegne  

 ratificerer den i Korfu den 24. juni 1994 undertegnede partnerskabs- og  

 samarbejdsaftale mellem De Europæiske Fællesskaber og deres medlemsstater på  

 den ene side og Den Russiske Føderation på den anden side.
INDHOLDSFORTEGNELSE 1. Partnerskabs- og samarbejdsaftale om oprettelse af et partnerskab  

 mellem De Europæiske Fællesskaber og deres medlemsstater på den ene side og  

 Den Russiske Føderation på den anden side Præambel Formålsbestemmelse Afsnit I.
Almindelige principper Afsnit II.
Politisk dialog Afsnit III.
Varehandel Afsnit IV.
Bestemmelser vedrørende erhvervsliv og investeringer Kapitel 1: Arbejdskraftens vilkår Kapitel 2: Betingelser vedrørende etablering og drift af virksomheder Kapitel 3: Grænseoverskridende levering af tjenesteydelser Kapitel 4: Almindelige bestemmelser Afsnit V.
Betalinger og kapital Afsnit VI.
Konkurrence, beskyttelse af intellektuel, industriel og  

 kommerciel ejendomsret, lovgivningssamarbejde Afsnit VII. Økonomisk samarbejde Afsnit VIII.
Samarbejde om forebyggelse af ulovlige aktiviteter Afsnit IX.
Kulturelt samarbejde Afsnit X.
Finansielt samarbejde Afsnit XI.
Institutionelle, almindelige og afsluttende  

 bestemmelser Bilag 1-10 Protokoller Protokol 1: om etablering af en kontaktgruppe vedrørende kul- og  

 stålspørgsmål Protokol 2: om gensidig administrativ bistand til korrekt anvendelse af  

 toldlovgivningen Slutakt 2. Bemærkninger til forslaget PARTNERSKABS- OG SAMARBEJDSAFTALE OM OPRETTELSE AF ET PARTNERSKAB MELLEM DE EUROPÆISKE FÆLLESSKABER OG DERES MEDLEMSSTATER PÅ DEN ENE SIDE OG DEN RUSSISKE FØDERATION PÅ DEN ANDEN SIDE KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, DEN PORTUGISISKE REPUBLIK, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af Det Europæiske  

 Fællesskab, traktaten om oprettelse af Det Europæiske Kul- og Stålfællesskab  

 og traktaten om oprettelse af Det Europæiske Atomenergifællesskab, i det følgende benævnt »medlemsstater«, og DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB, og DET  

 EUROPÆISKE ATOMENERGIFÆLLESSKAB, i det følgende benævnt »Fællesskabet«, på den ene side, og DEN RUSSISKE FØDERATION, i det følgende benævnt »Rusland«, på den anden side, SOM TAGER HENSYN TIL betydningen af de historiske bånd, der består mellem  

 Fællesskabet, dets medlemsstater og Rusland, og af de fælles værdier, som de  

 deler, SOM ERKENDER, at Fællesskabet og Rusland ønsker at styrke disse bånd og  

 oprette et partnerskab og samarbejde, der kan uddybe og udvide de  

 forbindelser, der allerede er etableret mellem dem, særlig ved aftalen mellem  

 Det Europæiske Økonomiske Fællesskab og Det Europæiske Atomenergifællesskab  

 og Unionen af Socialistiske Sovjetrepublikker om handel og om handelsmæssigt  

 og økonomisk samarbejde, undertegnet den 18. december 1989, i det følgende  

 benævnt »1989-aftalen«, SOM TAGER I BETRAGTNING, at Fællesskabet og dets medlemsstater, der  

 handler inden for rammerne af Den Europæiske Union, der er oprettet ved  

 traktaten om Den Europæiske Union af 7. februar 1992, og Rusland har  

 forpligtet sig til at styrke den politiske og økonomiske frihed, der udgør  

 selve grundlaget for partnerskabet, SOM TAGER I BETRAGTNING, at parterne har forpligtet sig til at fremme den  

 internationale fred og sikkerhed og ligeledes en fredelig bilæggelse af  

 tvister og at samarbejde herom inden for De Forenede Nationer og Konferencen  

 om Sikkerhed og Samarbejde i Europa og i andre fora, SOM TAGER I BETRAGTNING, at Fællesskabet og dets medlemsstater og Rusland  

 fast har forpligtet sig til fuldt ud at gennemføre alle principper og  

 bestemmelser i slutakten fra Konferencen om Sikkerhed og Samarbejde i Europa  

 (CSCE), slutdokumenterne fra opfølgningsmøderne i Madrid og Wien, dokumentet  

 fra CSCE-konferencen i Bonn om økonomisk samarbejde, Paris-charteret for et  

 nyt Europa og CSCE-dokumentet fra Helsingfors 1992, »Forandringens  

 Udfordringer«, SOM BEKRÆFTER Fællesskabets og dets medlemsstaters og Ruslands tilslutning  

 til målene og principperne i det europæiske energicharter af 17. december  

 1991 og i erklæringen fra Luzern-konferencen i april 1993, SOM ER OVERBEVIST OM den afgørende betydning af retssamfundet og respekten  

 for menneskerettighederne, særlig mindretallenes rettigheder, etablering af  

 et flerpartisystem med frie og demokratiske valg og en økonomisk  

 liberalisering med henblik på indførelse af markedsøkonomi, SOM MENER, at en fuldstændig gennemførelse af partnerskabet forudsætter,  

 at Rusland fortsætter og fuldfører sine politiske og økonomiske reformer, SOM ØNSKER at befordre den regionale samarbejdsproces mellem landene i det  

 tidligere Sovjetunionen på de af denne aftale omfattede områder for at fremme  

 regionens velstand og stabilitet, SOM ØNSKER at etablere og udvikle en regelmæssig politisk dialog om  

 bilaterale og internationale spørgsmål af fælles interesse, SOM NOTERER SIG, at Fællesskabet er rede til om nødvendigt at yde faglig  

 bistand til gennemførelsen af økonomiske reformer i Rusland og til  

 udviklingen af det økonomiske samarbejde, SOM TAGER HENSYN TIL, at aftalen kan bidrage til at fremme en gradvis  

 tilnærmelse mellem Rusland og et større samarbejdsområde i Europa og  

 naboregionerne og Ruslands gradvise integration i det åbne internationale  

 handelssystem, SOM TAGER I BETRAGTNING, at parterne har forpligtet sig til at  

 liberalisere handelen på grundlag af principperne i den almindelige  

 overenskomst om told og udenrigshandel, i det følgende benævnt  

 »GATT«, som ændret ved Uruguay-rundehandelsforhandlingerne, og  

 tager hensyn til oprettelsen af Verdenshandelsorganisationen, i det følgende  

 benævnt »WTO«, SOM ERKENDER, at Rusland ikke længere er et statshandelsland, at det nu er  

 et land med en økonomi under omstilling, og at et samarbejde mellem parterne  

 under de former, der er fastlagt i denne aftale, vil bidrage til en fortsat  

 udvikling i retning af markedsøkonomi, SOM ER KLAR OVER behovet for at forbedre vilkårene for erhvervslivet og  

 investeringer og vilkårene på områder som virksomhedsetablering,  

 arbejdskraft, tjenesteydelser og kapitalbevægelser, SOM ER OVERBEVIST OM, at denne aftale vil skabe et nyt klima for de  

 økonomiske forbindelser mellem parterne og især for udviklingen af handel og  

 investeringer, som er af væsentlig betydning for den økonomiske  

 omstrukturering og teknologiske modernisering, SOM ØNSKER at etablere et nært samarbejde om miljøbeskyttelse under  

 hensyntagen til den indbyrdes afhængighed mellem parterne på dette område, SOM TAGER HENSYN TIL, at parterne har til hensigt at udvikle deres  

 samarbejde på rumforskningsområdet i betragtning af komplementariteten af  

 deres aktiviteter på dette område, SOM ØNSKER at fremme et kulturelt samarbejde og forbedre  

 informationsstrømmen, HAR VEDTAGET at indgå denne aftale og har med henblik herpå som  

 befuldmægtigede udpeget:
 KONGERIGET BELGIEN:
Jean-Luc DEHAENE, Premierminister KONGERIGET DANMARK:
Poul NYRUP RASMUSSEN, Statsminister FORBUNDSREPUBLIKKEN TYSKLAND:
Helmut KOHL, Forbundskansler DEN HELLENSKE REPUBLIK:
Andreas PAPANDREOU, Premierminister KONGERIGET SPANIEN:
Felipe GONZALEZ, Premierminister DEN FRANSKE REPUBLIK:
Edouard BALLADUR, Premierminister IRLAND:
Albert REYNOLDS, Premierminister DEN ITALIENSKE REPUBLIK:
Silvio BERLUSCONI, Ministerpræsident STORHERTUGDØMMET LUXEMBOURG:
Jacques SANTER, Premierminister KONGERIGET NEDERLANDENE:
Ruud LUBBERS, Premierminister DEN PORTUGISISKE REPUBLIK:
Anöbal CAVACO SILVA, Premierminister DET FORENEDE KONGERIGE STORBRITANNIEN OG NORDIRLAND:
John MAYOR, Premierminister DET EUROPÆISKE ØKONOMISKE FÆLLESSKAB, DET EUROPÆISKE KUL- OG  

 STÅLFÆLLESSKAB OG DET EUROPÆISKE ATOMENERGIFÆLLESSKAB:
Andreas PAPANDREOU, Premierminister for Den Hellenske Republik, Fungerende formand for Rådet for Den Europæiske Union Jacques DELORS, Formand for Kommissionen for De Europæiske Fællesskaber DEN RUSSISKE FØDERATION:
Boris JELTSIN, Præsident SOM ER BLEVET ENIGE OM FØLGENDE:
ARTIKEL 1 Der oprettes et partnerskab mellem Fællesskabet og dets medlemsstater på  

 den ene side og Rusland på den anden side.
Dette partnerskab har til formål:
- at skabe passende rammer for den politiske dialog mellem parterne,  

 således at der kan udvikles nære forbindelser mellem dem på dette område - at fremme handel og investeringer og harmoniske økonomiske forbindelser  

 mellem parterne på basis af markedsøkonomiske principper og dermed befordre  

 en bæredygtig udvikling hos parterne - at styrke de politiske og økonomiske friheder - at støtte Ruslands bestræbelser på at konsolidere demokratiet og at  

 udvikle økonomien og fuldføre omstillingen til markedsøkonomi - at skabe grundlag for økonomisk, socialt, finansielt og kulturelt  

 samarbejde på basis af principperne om gensidig fordel, gensidigt ansvar og  

 gensidig støtte - at fremme aktiviteter af fælles interesse - at skabe passende rammer for den gradvise integration mellem Rusland og  

 et bredere samarbejdsområde i Europa - at skabe de nødvendige betingelser for på et senere tidspunkt at oprette  

 et frihandelsområde mellem Fællesskabet og Rusland omfattende i hovedsagen al  

 varehandel mellem dem samt betingelser for fri etablering af virksomheder,  

 fri grænseoverskridende handel med tjenesteydelser og frie kapitalbevægelser.
Afsnit I Almindelige principper ARTIKEL 2 Respekt for de demokratiske principper og menneskerettighederne som  

 defineret bl.a. i Helsingfors-slutakten og Paris-charteret for et nyt Europa,  

 underbygger parternes politik indadtil og udadtil og udgør et væsentligt  

 element i partnerskabet og denne aftale.
ARTIKEL 3 Parterne forpligter sig til at overveje en udbygning af de relevante  

 afsnit i denne aftale, særlig afsnit III og artikel 53, såfremt  

 omstændighederne tillader det, med henblik på oprettelse af et  

 frihandelsområde mellem dem.
Samarbejdsrådet kan rette henstillinger til  

 parterne om en sådan udbygning.
En sådan udbygning kan kun sættes i kraft ved  

 en aftale mellem parterne i overensstemmelse med deres respektive procedurer.  

 Parterne undersøger sammen i 1998, om omstændighederne tillader, at der  

 indledes forhandlinger om oprettelse af et frihandelsområde.
ARTIKEL 4 Parterne forpligter sig til efter fælles overenskomst sammen at undersøge  

 de ændringer i enhver del af aftalen, som måtte vise sig hensigtsmæssige i  

 betragtning af ændrede omstændigheder og især situationen som følge af  

 Ruslands tiltrædelse af GATT/WTO.
Den første undersøgelse foretages tre år  

 efter aftalens ikrafttræden, eller når Rusland tiltræder GATT/WTO, hvis dette  

 sker forinden.
ARTIKEL 5 1. Den mestbegunstigelsesbehandling, Rusland indrømmer i henhold til denne  

 aftale, finder ikke anvendelse i en overgangsperiode, der udløber fem år  

 efter denne aftales ikrafttræden, hvad angår de fordele, der er defineret i  

 bilag 1, og som Rusland indrømmer andre af det tidligere Sovjetunionens  

 lande.
Denne periode kan om fornødent forlænges for specifikke sektorer efter  

 fælles overenskomst mellem parterne.
 2. For så vidt angår mestbegunstigelsesbehandling i henhold til afsnit  

 III, udløber den i stk. 1 omhandlede overgangsperiode tre år efter aftalens  

 ikrafttræden, eller når Rusland tiltræder GATT/WTO, hvis dette sker forinden.
Afsnit II Politisk dialog ARTIKEL 6 Mellem parterne etableres der en regelmæssig politisk dialog, som de agter  

 at udvikle og intensivere.
Den skal ledsage og konsolidere tilnærmelsen  

 mellem Den Europæiske Union og Rusland, støtte de politiske og økonomiske  

 forandringer, der foregår i Rusland, og bidrage til etablering af nye  

 samarbejdsformer.
Den politiske dialog skal:
- styrke Ruslands forbindelser med Den Europæiske Union.
Den økonomiske  

 konvergens, der opnås i kraft af denne aftale, vil føre til nærmere politiske  

 forbindelser - befordre en større overensstemmelse i holdningerne til internationale  

 spørgsmål af fælles interesse og således øge sikkerheden og stabiliteten - indebære, at parterne bestræber sig på at samarbejde om spørgsmål  

 vedrørende overholdelse af principperne om demokrati og menneskerettighederne  

 og om nødvendigt afholder konsultationer om spørgsmål i forbindelse med deres  

 rette gennemførelse.
ARTIKEL 7 1. Der afholdes møder, i princippet to gange om året, mellem formanden for  

 Rådet for Den Europæiske Union og formanden for Kommissionen for De  

 Europæiske Fællesskaber på den ene side og Ruslands præsident på den anden  

 side.
 2. På ministerplan finder den politiske dialog sted i det samarbejdsråd,  

 der er nedsat ved artikel 90, og ved andre lejligheder efter fælles  

 overenskomst, også med Den Europæiske Unions trojka.
ARTIKEL 8 Parterne fastlægger andre procedurer og mekanismer for den politiske  

 dialog især i følgende form:
- møder to gange om året på højt embedsmandsplan mellem Den Europæiske  

 Unions trojka på den ene side og russiske embedsmænd på den anden side - fuldstændig udnyttelse af diplomatiske kanaler - alle andre fremgangsmåder, herunder eventuelt ekspertmøder, der kan  

 bidrage til at konsolidere og udvikle denne dialog.
ARTIKEL 9 Den politiske dialog på parlamentarikerplan finder sted i det  

 parlamentariske samarbejdsudvalg, der nedsættes ved aftalens artikel 95.
Afsnit III Varehandel ARTIKEL 10 1. Parterne indrømmer hinanden den generelle mestbegunstigelsesbehandling  

 i artikel I, stk. 1, i GATT.
 2. Bestemmelserne i stk. 1 gælder ikke for:
 a) fordele, der indrømmes nabolande for at lette grænsetrafikken.
b) fordele, der indrømmes med det sigte at oprette en toldunion eller et  

 frihandelsområde eller i kraft af oprettelsen af en sådan union eller et  

 sådant område.
Ved »toldunion« og »frihandelsområde«  

 forstås sådanne, som er beskrevet i artikel XXIV, stk. 8, i GATT, eller som  

 er oprettet efter den fremgangsmåde, der er anført i samme GATT-artikels stk.  

 10.
 c) fordele, der indrømmes bestemte lande i overensstemmelse med GATT og  

 andre internationale aftaler til gavn for udviklingslandene.
ARTIKEL 11 1. Varer fra den ene parts område, der indføres i den anden parts område,  

 pålægges ikke hverken direkte eller indirekte indenlandske skatter eller  

 andre indenlandske afgifter af nogen art ud over dem, der direkte eller  

 indirekte pålægges tilsvarende indenlandske varer.
2. Sådanne varer indrømmes desuden en behandling, der ikke er mindre  

 gunstig end den, der indrømmes tilsvarende varer af indenlandsk oprindelse  

 under hensyn til alle love, administrative bestemmelser og forskrifter  

 vedrørende deres indenlandske salg, udbydelse til salg, køb, transport,  

 distribution eller anvendelse.
Denne bestemmelse er ikke til hinder for, at  

 der anvendes differentierede indenlandske transporttakster, som udelukkende  

 skyldes hensynet til den økonomiske drift af transportmidlerne og ikke beror  

 på varens nationalitet.
 3. Artikel III, stk. 8, 9 og 10, i GATT finder tilsvarende anvendelse  

 mellem parterne.
ARTIKEL 12 1. Parterne er enige om, at princippet om transitfrihed er en væsentlig  

 forudsætning for at nå denne aftales mål.
 I den forbindelse sørger hver part for transitfrihed gennem sit område for  

 varer med oprindelse eller bestemmelsessted i den anden parts toldområde.
 2. Reglerne i artikel V, stk. 2, 3, 4 og 5, i GATT finder anvendelse  

 mellem parterne.
ARTIKEL 13 Følgende artikler i GATT finder med de nødvendige ændringer anvendelse  

 mellem parterne:
1) Artikel VII, stk. 1, 2, 3, stk. 4, litra a), b) og d), og stk. 5 2) Artikel VIII 3) Artikel IX 4) Artikel X.
ARTIKEL 14 Uden at det berører de rettigheder og forpligtelser, der følger af for  

 begge parter bindende internationale konventioner om midlertidig indførsel af  

 varer, indrømmer hver part desuden den anden part fritagelse for  

 importafgifter og told på midlertidigt indførte varer i de tilfælde og efter  

 de procedurer, der måtte være fastlagt i andre internationale konventioner på  

 området, som den er bundet af, i overensstemmelse med dens lovgivning.
Denne  

 lovgivning anvendes på et mestbegunstigelsesgrundlag og er således genstand  

 for de undtagelser, der er opregnet i artikel 10, stk. 2, i denne aftale.
Der  

 tages hensyn til de betingelser, hvorunder den pågældende part har accepteret  

 forpligtelserne i medfør af sådanne konventioner.
ARTIKEL 15 1. Varer med oprindelse i Rusland indføres i Fællesskabet uden  

 kvantitative restriktioner, jf. dog bestemmelserne i artikel 17, 20 og 21 i  

 denne aftale og bestemmelserne i artikel 77, 81, 244, 249 og 280 i akten  

 vedrørende Spaniens og Portugals tiltrædelse af Fællesskabet.
 2. Varer med oprindelse i Fællesskabet indføres i Rusland uden  

 kvantitative restriktioner, jf. dog bestemmelserne i denne aftales artikel  

 17, 20 og 21 og bilag 2.
ARTIKEL 16 Indtil Rusland tiltræder GATT/WTO, afholder parterne konsultationer i  

 Samarbejdsudvalget om deres importtoldpolitik, herunder ændringer i  

 toldbeskyttelsen.
Parterne skal i særdeleshed tilbyde hinanden sådanne  

 konsultationer forud for en forhøjelse af toldbeskyttelsen.
ARTIKEL 17 1. Såfremt en vare indføres i en parts område i så øgede mængder og under  

 sådanne omstændigheder, at det forvolder eller kan forvolde væsentlig skade  

 for de indenlandske producenter af tilsvarende eller direkte konkurrerende  

 varer, kan Fællesskabet eller Rusland alt efter, hvem af dem der er berørt,  

 træffe passende foranstaltninger i overensstemmelse med nedenstående  

 procedurer og betingelser.
2. Inden der træffes foranstaltninger eller, i de tilfælde hvor stk. 4  

 finder anvendelse, snarest muligt derefter, meddeler Fællesskabet respektive  

 Rusland Samarbejdsudvalget alle fornødne oplysninger med henblik på, at der  

 kan findes en for begge parter tilfredsstillende løsning.
Parterne indleder  

 straks konsultationer i Samarbejdsudvalget.
 3. Hvis parterne på grundlag af konsultationerne ikke senest 30 dage efter  

 sagens forelæggelse for Samarbejdsudvalget når til enighed om, hvilke  

 foranstaltninger der skal træffes over for situationen, kan den part, der  

 anmodede om konsultationerne, begrænse indførslen af de pågældende varer  

 eller træffe andre formålstjenlige foranstaltninger i det omfang og tidsrum,  

 der er nødvendigt for at forebygge eller afhjælpe skaden.
 4. I kritiske situationer, hvor en forsinkelse ville medføre en skade, som  

 vanskeligt kan genoprettes, kan parterne træffe foranstaltningerne inden  

 konsultationerne under forudsætning af, at der tilbydes konsultationer straks  

 efter, at foranstaltningerne er truffet.
 5. Ved valget af foranstaltninger efter denne artikel skal parterne  

 foretrække de foranstaltninger, der griber mindst forstyrrende ind i  

 virkeliggørelsen af denne aftales mål.
 6. Når en af parterne træffer en beskyttelsesforanstaltning i  

 overensstemmelse med denne artikels bestemmelser, kan den anden part frit  

 afvige fra sine forpligtelser i henhold til dette afsnit over for førstnævnte  

 part for handel, som i det væsentlige har samme værdi.
 Der træffes ingen sådanne forholdsregler, før den anden part har tilbudt  

 afholdelse af konsultationer, og heller ikke hvis der er opnået enighed  

 mellem parterne inden 45 dage efter det tidspunkt, hvor sådanne  

 konsultationer blev tilbudt.
 7. Den ret til at afvige fra forpligtelserne, der er omhandlet i stk. 6,  

 kan ikke udøves i de første tre år, hvor en beskyttelsesforanstaltning er i  

 kraft, forudsat at beskyttelsesforanstaltningen er truffet som følge af en  

 uomtvistelig stigning i importen, for en periode på højst fire år og i  

 overensstemmelse med denne aftales bestemmelser.
ARTIKEL 18 Intet i dette afsnit, særlig artikel 17, skal være til hinder for eller på  

 nogen måde berøre parternes mulighed for at træffe  

 antidumpingforanstaltninger eller modforholdsregler i overensstemmelse med  

 artikel VI i GATT, aftalen om gennemførelse af artikel VI i GATT, aftalen om  

 fortolkning og anvendelse af artikel VI, XVI og XXIII i GATT eller dertil  

 knyttet intern lovgivning.
I forbindelse med antidumping- eller subsidieundersøgelser indvilliger  

 parterne hver især i at undersøge redegørelser fra den anden part og at  

 underrette de pågældende berørte om de vigtigste kendsgerninger og  

 betragtninger, der vil blive lagt til grund for den endelige afgørelse.
Inden  

 der indføres en endelig antidumpingtold eller udligningstold, bestræber  

 parterne sig så vidt muligt på at finde en konstruktiv løsning på problemet.
ARTIKEL 19 Aftalen er ikke til hinder for forbud mod eller restriktioner for  

 indførsel, udførsel eller transit af varer, som er begrundet i hensynet til  

 den offentlige sædelighed, den offentlige orden eller den offentlige  

 sikkerhed, beskyttelse af menneskers, dyrs eller planters sundhed og liv,  

 beskyttelse af naturressourcer, beskyttelse af nationale skatte af  

 kunstnerisk, historisk eller arkæologisk værdi, beskyttelse af intellektuel,  

 industriel og kommerciel ejendomsret eller bestemmelser vedrørende guld og  

 sølv.
Sådanne forbud eller restriktioner må dog ikke udgøre et middel til  

 vilkårlig forskelsbehandling eller en skjult begrænsning af samhandelen  

 mellem parterne.
ARTIKEL 20 Dette afsnit berører ikke bestemmelserne i aftalen mellem Det Europæiske  

 Økonomiske Fællesskab og Den Russiske Føderation om handel med tekstilvarer,  

 der blev paraferet den 12. juni 1993, og som har været anvendt med  

 tilbagevirkende kraft fra den 1. januar 1993. Desuden finder artikel 15 i  

 nærværende aftale ikke anvendelse på handelen med tekstilvarer henhørende  

 under kapitel 50-63 i den kombinerede nomenklatur.
ARTIKEL 21 1. Handelen med varer henhørende under traktaten om oprettelse af Det  

 Europæiske Kul- og Stålfællesskab er omfattet af:
- bestemmelserne i dette afsnit, dog ikke artikel 15, og - fra ikrafttrædelsen af aftalen om kvantitative arrangementer for  

 samhandelen med EKSF-stålprodukter ligeledes af dennes bestemmelser.
 2. Der nedsættes en kontaktgruppe vedrørende kul- og stålspørgsmål i  

 henhold til protokol 1, der er knyttet til denne aftale.
ARTIKEL 22 Handel med nukleare materialer 1. Handelen med nukleare materialer reguleres på grundlag af:
- bestemmelserne i denne aftale med undtagelse af artikel 15 og artikel  

 17, stk. 1 til 5, og stk. 7, - bestemmelserne i artikel 6, 7, 14, artikel 15, stk. 1, 2, stk. 3, første  

 punktum, og stk. 4 og 5 i 1989-aftalen, - vedlagte brevveksling.
 2. Uanset bestemmelserne i denne artikels stk. 1 er parterne enige om at  

 tage alle nødvendige skridt for at nå til et arrangement for handelen med  

 nukleare materialer inden den 1. januar 1997.
 3. Indtil der er opnået enighed om et sådant arrangement, gælder  

 bestemmelserne i denne artikel fortsat.
4. Der vil blive taget skridt til indgåelse af en aftale om nukleare  

 sikkerhedsforanstaltninger, fysisk beskyttelse og administrativt samarbejde  

 om overførsel af nukleare materialer.
Indtil en sådan aftale træder i kraft,  

 gælder parternes respektive lovgivning og deres internationale forpligtelser  

 til ikke-spredning i forbindelse med overførsel af nukleare materialer.
 5. Med henblik på anvendelsen af den i stk. 1 omhandlede ordning forstås  

 ved:
- henvisningen i artikel 6 og artikel 15, stk. 5, i 1989-aftalen til  

 »denne aftale«, den ordning, der er fastlagt ved stk. 1 i  

 nærværende artikel, - henvisningen i artikel 17, stk. 6, i nærværende aftale til »denne  

 artikel«, artikel 15 i 1989-aftalen, - henvisningen i artikel 6, 7, 14 og 15 i 1989-aftalen til de  

 »kontraherende parter«, parterne i nærværende aftale, - henvisningen til Det Blandede Udvalg i artikel 15 i 1989-aftalen, det  

 Samarbejdsudvalg, der er nedsat ved artikel 92 i nærværende aftale.
Afsnit IV Bestemmelser vedrørende erhvervsliv og investeringer Kapitel I Arbejdskraftens vilkår ARTIKEL 23 1. Under hensyntagen til de i de enkelte medlemsstater gældende love,  

 betingelser og procedurer sikrer Fællesskabet og dets medlemsstater, at  

 russiske statsborgere, der er lovligt beskæftiget på en medlemsstats område,  

 ikke på grund af deres nationalitet forskelsbehandles i forhold til  

 medlemsstatens egne statsborgere, for så vidt angår arbejdsvilkår, aflønning  

 eller afskedigelse.
 2. Rusland indrømmer på de betingelser og efter de retningslinjer, der  

 gælder i Rusland, statsborgere fra en medlemsstat, der er lovligt beskæftiget  

 på Ruslands område, den i stk. 1 omhandlede behandling.
ARTIKEL 24 Samordning af social sikkerhed Parterne indgår aftaler med henblik på:
1) under hensyntagen til de i de enkelte medlemsstater gældende  

 betingelser og retningslinjer at fastsætte de nødvendige bestemmelser om  

 samordning af de sociale sikringsordninger for arbejdstagere af russisk  

 nationalitet, der er lovligt beskæftiget på en medlemsstats område, og efter  

 omstændighederne for deres familiemedlemmer.
Disse bestemmelser skal især  

 sikre:
- at alle forsikrings-, beskæftigelses- eller opholdsperioder, disse  

 arbejdstagere har haft i de forskellige medlemsstater, lægges sammen for så  

 vidt angår alders-, invaliditets- og dødsbetingede pensioner samt  

 lægebehandling for disse arbejdstagere og efter omstændighederne for deres  

 familiemedlemmer - at pensioner betinget af alder, dødsfald, arbejdsulykker eller  

 erhvervssygdomme eller af deraf følgende invaliditet, med undtagelse af de  

 særlige ikke-bidragsbaserede ydelser, frit kan overføres til den sats, der  

 anvendes efter lovgivningen i skyldnermedlemsstaten eller -staterne - at de pågældende arbejdstagere efter omstændighederne modtager  

 familieydelser for ovennævnte familiemedlemmer.
 2) under hensyntagen til de i Rusland gældende betingelser og  

 retningslinjer at fastsætte de nødvendige bestemmelser for, at arbejdstagere,  

 der er statsborgere i en medlemsstat, og som er lovligt beskæftiget i  

 Rusland, og medlemmer af deres familie, der er lovligt bosat der, indrømmes  

 en behandling svarende til den, der er beskrevet i nr. 1), andet og tredje  

 led.
ARTIKEL 25 De foranstaltninger, der træffes ifølge artikel 24 i denne aftale, berører  

 ikke rettigheder eller forpligtelser, der måtte følge af bilaterale aftaler  

 mellem medlemsstaterne og Rusland, hvorved der er fastsat en gunstigere  

 behandling af statsborgere fra medlemsstaterne eller Rusland.
ARTIKEL 26 Samarbejdsrådet undersøger, hvorledes arbejdsvilkårene for erhvervsfolk  

 kan forbedres i overensstemmelse med parternes internationale forpligtelser,  

 herunder forpligtelserne i henhold til dokumentet fra CSCE-konferencen i  

 Bonn.
ARTIKEL 27 Samarbejdsrådet fremsætter henstillinger om gennemførelsen af artikel 23  

 og 26 i denne aftale.
Kapitel II Betingelser vedrørende etablering og drift af virksomheder ARTIKEL 28 1. Fællesskabet og dets medlemsstater på den ene side og Rusland på den  

 anden side indrømmer i overensstemmelse med deres respektive love og  

 administrative bestemmelser, for så vidt angår virksomheders etablering på  

 deres område, hinanden en behandling, der ikke er mindre gunstig end den, de  

 indrømmer noget tredjelands virksomheder.
 2. Uden at det berører forbeholdene i bilag 3, indrømmer Fællesskabet og  

 dets medlemsstater i overensstemmelse med deres love og administrative  

 bestemmelser russiske virksomheders datterselskaber i Fællesskabet en  

 behandling, for så vidt angår deres drift, der ikke er mindre gunstig end  

 den, de indrømmer andre fællesskabsvirksomheder eller, hvis den er  

 gunstigere, den, de indrømmer fællesskabsvirksomheder, der er datterselskaber  

 af noget tredjelands virksomheder.
 3. Uden at det berører forbeholdene i bilag 4, indrømmer Rusland i  

 overensstemmelse med sine love og administrative bestemmelser, for så vidt  

 angår fællesskabsvirksomheders russiske datterselskaber, en behandling, der  

 ikke er mindre gunstig end den, det indrømmer andre russiske virksomheder  

 eller, hvis den er gunstigere, den, det indrømmer russiske virksomheder, der  

 er datterselskaber af noget tredjelands virksomheder.
 4. Fællesskabet og dets medlemsstater på den ene side og Rusland på den  

 anden side indrømmer i overensstemmelse med deres love og administrative  

 bestemmelser henholdsvis russiske og fællesskabsvirksomheders filialer en  

 behandling, for så vidt angår deres drift, der ikke er mindre gunstig end  

 den, de indrømmer filialer af noget tredjelands virksomheder.
 5. Bestemmelserne i stk. 2 og 3 må ikke bruges til omgåelse af en parts  

 love og administrative bestemmelser om adgang til bestemte sektorer eller  

 aktiviteter, for så vidt angår datterselskaber af den anden parts  

 virksomheder etableret på den pågældende førstnævnte parts område.
 Den i stk. 2 og 3 nævnte behandling indrømmes virksomheder, der er  

 etableret i henholdsvis Fællesskabet og Rusland på denne aftales  

 ikrafttrædelsesdato, og virksomheder, der etableres efter denne dato, fra  

 tidspunktet for deres etablering.
ARTIKEL 29 Bestemmelserne i artikel 28 i denne aftale anvendes sammen med følgende  

 bestemmelser på de i bilag 6 omhandlede bank- og forsikringstjenesteydelser.
 1. Hvad angår de banktjenesteydelser, der er omhandlet i del B i bilag 6,  

 beskrives i del A i bilag 7 arten af den behandling, Rusland indrømmer i  

 medfør af artikel 28, stk. 1, for så vidt angår etablering i form af  

 oprettelse af datterselskaber alene, og i medfør af artikel 28, stk. 3.
 Hvad angår de forsikringstjenesteydelser, der er omhandlet i del A, nr. 1  

 og 2, i bilag 6, beskrives arten af den behandling, Rusland indrømmer i  

 medfør af artikel 28, stk. 1, i del B i bilag 7.
2. Uanset andre bestemmelser i denne aftale er der ikke noget til hinder  

 for, at en part træffer foranstaltninger af forsigtighedsgrunde, herunder til  

 beskyttelse af investorer, indskydere, policeindehavere eller personer, over  

 for hvem en finansiel servicevirksomhed har en tillidsforpligtelse, eller for  

 at sikre det finansielle systems integritet og stabilitet.
Disse  

 foranstaltninger må ikke anvendes som middel til at omgå en parts  

 forpligtelser i henhold til denne aftale.
 Intet i denne aftale må fortolkes således, at en part tvinges til at  

 videregive oplysninger om enkeltkunders forhold eller regnskaber, eller  

 oplysninger, som er fortrolige eller vedrører ejendomsforhold, og som er i  

 offentlige organers besiddelse.
 3. Uden at dette berører bestemmelserne i del A, nr. 1, litra d) og e), i  

 bilag 7, må hverken Fællesskabet eller dets medlemsstater på den ene side  

 eller Rusland på den anden side indføre nye forskrifter eller  

 foranstaltninger, der kan bevirke eller forværre en forskelsbehandling i  

 forhold til den bestående situation på tidspunktet for aftalens  

 undertegnelse, hvad angår vilkårene for den anden parts virksomheders  

 etablering på deres respektive områder i sammenligning med deres egne  

 selskaber.
 Parterne er enige om, at der ved udtrykket »forværre en  

 forskelsbehandling« også forstås forværring af diskriminerende  

 betingelser eller en udvidelse eller genindførelse heraf efter den  

 indeværende anvendelsesperiode.
 4. Med henblik på denne aftale anses med hensyn til bankvirksomhed en  

 virksomhed for at være et russisk datterselskab af en fællesskabsvirksomhed,  

 såfremt over 50% af aktiekapitalen indehaves af en fællesskabsvirksomhed.
ARTIKEL 30 I denne aftale forstås ved:
 a) »etablering«: de i litra h) i denne artikel omhandlede  

 fællesskabsvirksomheders og russiske virksomheders ret til at indlede  

 erhvervsvirksomhed ved oprettelse af datterselskaber og filialer i  

 henholdsvis Rusland eller Fællesskabet.
For så vidt angår de finansielle tjenesteydelser, der er omhandlet i  

 artikel 29, forstås ved »etablering« de i litra h) i nærværende  

 artikel omhandlede fællesskabsvirksomheders og russiske virksomheders ret til  

 at indlede erhvervsvirksomhed ved oprettelse af datterselskaber og filialer i  

 henholdsvis Rusland eller Fællesskabet efter at have modtaget bevilling fra  

 de kompetente myndigheder i overensstemmelse med gældende love og  

 administrative bestemmelser hos hver af parterne b) »datterselskab« af en virksomhed: en virksomhed, som faktisk  

 kontrolleres af førstnævnte virksomhed c) »erhvervsvirksomhed«: virksomhed inden for industri, handel  

 og liberale erhverv, herunder finansielle tjenesteydelser d) »filial« af en virksomhed: et forretningssted, der ikke har  

 status som juridisk person, men som giver indtryk af varighed, som f.eks. en  

 afdeling af et moderorgan, har en ledelse og er materielt udstyret til at  

 indgå forretninger med tredjemand, således at sidstnævnte skønt med kendskab  

 til, at der om nødvendigt vil være en juridisk forbindelse med moderorganet,  

 der har sit hovedkontor i udlandet, ikke behøver at forhandle direkte med  

 moderorganet, men kan afslutte forretninger på det forretningssted, der udgør  

 afdelingen e) »datterselskab i Fællesskabet« eller »russisk  

 datterselskab«: henholdsvis en »fællesskabsvirksomhed« eller  

 en »russisk virksomhed« som nedenfor defineret, som også er et  

 datterselskab af henholdsvis en »russisk virksomhed« eller en  

 »fællesskabsvirksomhed« f) en statsborger i henholdsvis en medlemsstat eller i Rusland: en fysisk  

 person, som er statsborger i henholdsvis en af medlemsstaterne eller Rusland  

 i overensstemmelse med deres respektive lovgivning g) »drift«: udøvelse af erhvervsvirksomhed For så vidt angår de finansielle tjenesteydelser, der er omhandlet i  

 artikel 29, forstås ved »drift«: udøvelsen af al  

 erhvervsvirksomhed, som tillades i henhold til den bevilling, selskabet har  

 modtaget af de kompetente myndigheder i overensstemmelse med gældende love og  

 administrative bestemmelser hos hver af parterne h) henholdsvis en »fællesskabsvirksomhed« eller en »russisk  

 virksomhed«: en virksomhed, der er oprettet i overensstemmelse med  

 henholdsvis en medlemsstats eller Ruslands lovgivning, og hvis  

 vedtægtsmæssige hjemsted, hovedkontor eller hovedforretningssted er  

 beliggende på henholdsvis Fællesskabets eller Ruslands område.
Når en  

 virksomhed, der er oprettet i overensstemmelse med henholdsvis en  

 medlemsstats eller Ruslands lovgivning, alene har sit vedtægtsmæssige  

 hjemsted på henholdsvis Fællesskabets eller Ruslands område, betragtes den  

 dog som henholdsvis en fællesskabsvirksomhed eller en russisk virksomhed,  

 såfremt dens drift har en reel og vedvarende forbindelse med økonomien i  

 henholdsvis en af medlemsstaterne eller Rusland.
 For så vidt angår international søtransport finder bestemmelserne i dette  

 kapitel og kapitel III også anvendelse på rederier, der er etableret uden for  

 Fællesskabet eller Rusland, og som kontrolleres af statsborgere i henholdsvis  

 en medlemsstat eller Rusland, såfremt deres skibe er registreret i  

 henholdsvis den pågældende medlemsstat eller Rusland i overensstemmelse med  

 deres respektive lovgivning.
 Med henblik på anvendelsen af denne bestemmelse anses international  

 søtransport for at omfatte intermodale transportforløb, der indbefatter en  

 sørejse, uden at dette berører gældende nationalitetsrestriktioner vedrørende  

 transport af gods og passagerer med anvendelse af andre transportformer.
 i) Med henblik på anvendelsen af artikel 29 og bilag 7, for så vidt angår  

 de banktjenesteydelser, der er omhandlet i del B i bilag 6, forstås ved  

 »russisk datterselskab« eller »datterselskab i  

 Fællesskabet« som defineret i litra e): et datterselskab, som er en bank  

 efter lovgivningen i henholdsvis Rusland eller en medlemsstat.
 Med henblik på anvendelsen af artikel 29 og bilag 7, for så vidt angår de  

 banktjenesteydelser, der er omhandlet i del B i bilag 6, forstås ved  

 »fællesskabsvirksomhed« eller »russisk virksomhed« som  

 defineret i litra h): en virksomhed, som er en bank efter lovgivningen i  

 henholdsvis en medlemsstat eller Rusland.
ARTIKEL 31 Uanset artikel 100 er bestemmelserne i dette afsnit ikke til hinder for,  

 at hver part træffer de forholdsregler, der måtte være nødvendige for at  

 forebygge, at dens foranstaltninger vedrørende tredjelandes adgang til dens  

 marked omgås ved hjælp af denne aftales bestemmelser.
ARTIKEL 32 1. Uanset bestemmelserne i kapitel I i dette afsnit har en  

 fællesskabsvirksomhed eller en russisk virksomhed, der er etableret på  

 henholdsvis Ruslands eller Fællesskabets område, ret til i overensstemmelse  

 med etableringsværtslandets gældende lovgivning på henholdsvis Ruslands og  

 Fællesskabets område at beskæftige eller i et datterselskab, en filial eller  

 et joint venture at lade beskæftige ansatte, der er statsborgere i  

 henholdsvis medlemsstaterne og Rusland, forudsat at disse ansatte er  

 nøglepersonale som defineret i stk. 2, og at de udelukkende beskæftiges af  

 virksomheder, datterselskaber, filialer eller joint ventures.
Disse ansattes  

 opholds- og arbejdstilladelser kan kun gælde for det tidsrum, denne  

 beskæftigelse varer.
 2. Som nøglepersonale i ovennævnte virksomheder, i det følgende benævnt  

 »organisationer«, anses »virksomhedsinternt  

 udstationerede«, som defineret i litra c), inden for nedennævnte  

 kategorier, forudsat at organisationen er en juridisk person, og at de  

 pågældende har været beskæftiget i den eller været partnere i den (på anden  

 måde end som majoritetsaktionærer) i mindst det år, der går umiddelbart forud  

 for en sådan udstationering:
 a) personer i en overordnet stilling i en organisation, som primært  

 forestår ledelsen af forretningsstedet (filial, datterselskab eller joint  

 venture), og som i generel tilsyns- og ledelsesmæssig henseende først og  

 fremmest sorterer under virksomhedens bestyrelse eller aktionærer eller  

 tilsvarende, herunder personer:
- der leder forretningsstedet eller en afdeling eller underafdeling af det - der fører tilsyn og kontrol med andre tilsyns-, fag- eller  

 ledelsesmedarbejderes arbejde - der personligt har beføjelse til at ansætte og afskedige eller anbefale  

 ansættelse og afskedigelse eller andre personaledispositioner b) personer, der arbejder i en organisation, og som besidder en viden ud  

 over det sædvanlige af afgørende betydning for forretningsstedets service,  

 forskningsudstyr, teknikker eller ledelse.
I bedømmelsen af en sådan viden  

 kan der ud over den for forretningsstedet specifikke viden indgå et højt  

 kvalifikationsniveau med hensyn til en type arbejde eller aktivitet, der  

 kræver specifik teknisk viden, herunder medlemskab af en anerkendt faggruppe c) ved en »virksomhedsinternt udstationeret« forstås en fysisk  

 person, der arbejder i en organisation på en parts område, og som i  

 forbindelse med udøvelse af erhvervsvirksomhed midlertidigt overflyttes til  

 den anden parts område; den pågældende organisation skal have sit  

 hovedforretningssted på en parts område, og overflytningen skal ske til et  

 under denne organisation hørende forretningssted, der reelt udøver  

 tilsvarende erhvervsvirksomhed på den anden parts område.
ARTIKEL 33 Parterne anerkender betydningen af at indrømme hinanden national  

 behandling med hensyn til deres virksomheders etablering og, i tilfælde hvor  

 dette ikke er omtalt i denne aftale, drift på deres område og er enige om at  

 overveje muligheden for at tage skridt i denne retning på et gensidigt  

 tilfredsstillende grundlag og i lyset af henstillinger fra Samarbejdsrådet.
ARTIKEL 34 1. Parterne bestræber sig af al magt på ikke at træffe foranstaltninger  

 eller dispositioner, der gør etablerings- og driftsvilkårene for den anden  

 parts virksomheder mere restriktive, end de var på dagen før datoen for  

 undertegnelsen af aftalen.
 2. Senest ved udgangen af det tredje år efter aftalens undertegnelse og  

 siden hvert år undersøger parterne i Samarbejdsrådet:
- hvilke foranstaltninger hver af parterne har indført siden aftalens  

 undertegnelse, som kan påvirke en parts virksomheders etablering og drift på  

 den anden parts område, og som er omfattet af forpligtelserne i henhold til  

 artikel 28, og - hvorvidt parterne vil kunne indfri:
= forpligtelsen til ikke at træffe foranstaltninger eller handle på en  

 sådan måde, at betingelserne for den anden parts virksomheders etablering og  

 drift gøres mere restriktive, end de var på tidspunktet for undersøgelsen, i  

 tilfælde der ikke allerede var forudset i aftalen, eller = andre forpligtelser, der berører deres handlefrihed på områder, der er aftalt mellem parterne i henseende til forpligtelserne  

 i henhold til artikel 28.
Såfremt en af parterne efter en sådan undersøgelse skønner, at  

 foranstaltninger truffet af den anden part siden aftalens undertegnelse  

 resulterer i en situation, der er betydeligt mere restriktiv med hensyn til  

 førstnævnte parts virksomheders etablering og drift på den anden parts område  

 i forhold til situationen på tidspunktet for aftalens undertegnelse, kan  

 førstnævnte part anmode den anden part om indledning af konsultationer.
I  

 sådanne tilfælde finder bestemmelserne i del A i bilag 8 anvendelse.
 3. Med henblik på at realisere målene i denne artikel træffes de  

 foranstaltninger, der er omhandlet i del B i bilag 8.
 4. Denne artikels bestemmelser berører ikke bestemmelserne i artikel 51.  

 For de i artikel 51 omhandlede situationer gælder udelukkende de i artikel 51  

 fastsatte bestemmelser med udelukkelse af alle andre.
ARTIKEL 35 1. Bestemmelserne i artikel 28 gælder ikke for lufttransport, transport ad  

 indre vandveje og søtransport.
 2. For så vidt angår skibsagenturers aktiviteter som omhandlet nedenfor  

 vedrørende levering af tjenesteydelser inden for international søtransport,  

 herunder intermodale transportforløb, der indbefatter en sørejse, tillader  

 hver part dog i overensstemmelse med parternes respektive gældende love og  

 administrative bestemmelser den anden parts virksomheder forretningsmæssig  

 tilstedeværelse på sit område i form af datterselskaber eller filialer på  

 etablerings- og driftsvilkår, der ikke er mindre gunstige end dem, den  

 indrømmer sine egne virksomheder eller, hvis de er gunstigere, dem, den  

 indrømmer datterselskaber eller filialer af noget tredjelands virksomheder.
 3. Disse aktiviteter omfatter:
a) markedsføring og salg af tjenesteydelser inden for søtransport og i  

 relation dertil ved direkte kontakt med kunder, fra tilbudsgivning til  

 fakturering b) køb og videresalg af tjenesteydelser inden for transport og i relation  

 dertil, herunder indenlandske transportydelser med enhver transportform, som  

 er nødvendige for levering af en intermodal ydelse c) udfærdigelse af transportdokumenter, tolddokumenter eller andre  

 dokumenter vedrørende de transporterede varers oprindelse og beskaffenhed d) formidling af forretningsmæssige oplysninger med et hvilket som helst  

 middel, herunder edb-informationssystemer og elektronisk dataudveksling (med  

 forbehold af ikke-diskriminerende restriktioner vedrørende telekommunikation) e) etablering af forretningsforbindelser af enhver art med andre  

 skibsagenturer f) handling på virksomhedernes vegne, bl.a. organisering af skibsanløb  

 eller overtagelse af gods, når det er påkrævet.
Kapitel III Grænseoverskridende levering af tjenesteydelser ARTIKEL 36 Parterne indrømmer i overensstemmelse med de love og administrative  

 bestemmelser, der gælder i hver part, for de sektorer, der er opført i bilag  

 5 til denne aftale, hinanden en behandling, der ikke er mindre gunstig end  

 den, de indrømmer ethvert andet tredjeland, for så vidt angår betingelserne  

 for fællesskabsvirksomheders eller russiske virksomheders grænseoverskridende  

 levering af tjenesteydelser til henholdsvis Ruslands og Fællesskabets område.
ARTIKEL 37 Med forbehold af bestemmelserne i artikel 48 i denne aftale tillader  

 parterne i de sektorer, der er opført i bilag 5 til denne aftale, midlertidig  

 bevægelighed for fysiske personer, som repræsenterer en fællesskabsvirksomhed  

 eller en russisk virksomhed, og som ønsker midlertidig indrejse med henblik  

 på at forhandle om salg af grænseoverskridende tjenesteydelser eller indgå  

 aftaler om salg af grænseoverskridende tjenesteydelser for denne virksomhed,  

 forudsat at de pågældende repræsentanter ikke inddrages i direkte salg til  

 offentligheden eller selv leverer tjenesteydelser.
ARTIKEL 38 1. Hver part kan i de sektorer, der er opført i bilag 5, fastsætte  

 betingelserne for grænseoverskridende levering af tjenesteydelser på sit  

 område.
Har disse administrative bestemmelser almen gyldighed, skal de  

 forvaltes på en rimelig, objektiv og upartisk måde.
 2. Stk. 1 berører ikke bestemmelserne i artikel 36 og 50.
 3. Senest ved udgangen af det tredje år efter aftalens undertegnelse  

 undersøger parterne i Samarbejdsrådet:
- hvilke foranstaltninger hver af parterne har indført siden aftalens  

 undertegnelse, som påvirker den grænseoverskridende levering af  

 tjenesteydelser, der er omfattet af artikel 36, og - hvorvidt parterne vil kunne indfri:
= forpligtelsen til ikke at træffe foranstaltninger eller handle på en  

 sådan måde, at betingelserne for den grænseoverskridende levering af  

 tjenesteydelser, der er omfattet af artikel 36, gøres mere restriktive, end  

 de var på tidspunktet for undersøgelsen, eller = andre forpligtelser, der berører deres handlefrihed på områder, der er aftalt mellem parterne i henseende til forpligtelserne  

 i henhold til artikel 36.
Såfremt en af parterne efter en sådan undersøgelse skønner, at  

 foranstaltninger truffet af den anden part siden aftalens undertegnelse  

 resulterer i en situation, der er betydeligt mere restriktiv med hensyn til  

 den grænseoverskridende levering af tjenesteydelser i henhold til artikel 36  

 i forhold til situationen på tidspunktet for aftalens undertegnelse, kan  

 denne part anmode den anden part om indledning af konsultationer.
I sådanne  

 tilfælde finder bestemmelserne i del A i bilag 8 anvendelse.
 4. Med henblik på at virkeliggøre målene i denne artikel træffes de  

 foranstaltninger, der er omhandlet i del B i bilag 8.
 5. Denne artikels bestemmelser berører ikke bestemmelserne i artikel 51.  

 For de i artikel 51 omhandlede situationer gælder udelukkende de i artikel 51  

 fastsatte bestemmelser med udelukkelse af alle andre.
ARTIKEL 39 1. For så vidt angår søtransport forpligter parterne sig til effektivt at  

 anvende princippet om uhindret adgang til markedet og trafikken på et  

 kommercielt grundlag.
 a) Ovenstående bestemmelse berører ikke rettigheder og forpligtelser i  

 henhold til De Forenede Nationers konvention om en adfærdskodeks for  

 linjekonferencer, som gælder for parterne i denne aftale.  

 Ikke-konferencelinjer kan frit operere i konkurrence med en konference, blot  

 de overholder princippet om redelig konkurrence på et kommercielt grundlag.
 b) Parterne bekræfter, at de tilslutter sig princippet om fri konkurrence  

 som et væsentligt træk ved markedet for tør og flydende bulk-fragt.
 2. På grundlag af principperne i stk. 1:
a) anvender parterne fra denne aftales ikrafttræden i deres samhandel  

 ingen lastfordelingsbestemmelser i bilaterale aftaler mellem nogen  

 medlemsstat og det tidligere Sovjetunionen; b) indfører parterne ikke lastfordelingsaftaler i fremtidige bilaterale  

 aftaler med tredjelande om tør og flydende bulk-fragt og linjefart.
Dette  

 udelukker dog ikke muligheden for sådanne arrangementer vedrørende  

 linjefartgods under de ekstraordinære omstændigheder, hvor linjerederier fra  

 en af parterne i denne aftale ellers ikke ville have nogen reel mulighed for  

 at deltage i trafikken til og fra det pågældende tredjeland; c) afskaffer parterne ved denne aftales ikrafttræden alle ensidige  

 foranstaltninger og administrative, tekniske og andre hindringer, der kan  

 have diskriminerende virkninger for den frie udveksling af tjenesteydelser  

 inden for international søtransport.
 For så vidt angår adgang til havne, der er åbne for udenlandske skibe, og  

 brug af disse havnes infrastruktur og hjælpetjenester for skibsfarten samt  

 afgifter og gebyrer i forbindelse dermed, toldfaciliteter og tildeling af  

 kajplads og laste- og lossefaciliteter, indrømmer hver part i øvrigt skibe,  

 der benyttes til transport af gods, passagerer eller begge dele, og som fører  

 den anden parts flag, en behandling, der ikke er mindre gunstig end den, der  

 gælder for dens egne skibe.
 3. Parterne er enige om, at de efter denne aftales ikrafttræden og senest  

 den 31. december 1996 vil føre forhandlinger om en gradvis åbning af hver  

 parts indre vandveje for den anden parts statsborgere og rederier med henblik  

 på fri udveksling af internationale sø- og flodtransporttjenesteydelser.
ARTIKEL 40 Med henblik på at skabe gunstige vilkår for jernbanetransporten mellem  

 parterne er der enighed om, at begge parter inden for rammerne af denne  

 aftale og gennem bilaterale og multilaterale ordninger vil fremme:
- en lettelse af told- og andre klareringsprocedurer ved grænsen for gods  

 og rullende materiel - et samarbejde om tilvejebringelse af passende rullende materiel, der  

 opfylder kravene i den internationale trafik - en tilnærmelse af forskrifter og procedurer for den internationale  

 transport - beskyttelse og udvikling af den internationale passagertrafik mellem  

 medlemsstaterne og Rusland.
ARTIKEL 41 Samarbejdet skal sikre redelige, afbalancerede og konkurrencebetonede  

 vilkår på markedet for satellitopsendelse og rumtransport baseret på sunde  

 økonomiske faktorer, og der vil i særdeleshed blive taget skridt til at  

 fremme forhandlinger om og gennemførelsen af multilaterale regler vedrørende  

 den internationale handel med satellitopsendelses- og  

 rumtransporttjenesteydelser.
 Betingelserne for levering af satellitopsendelses- og  

 rumtransporttjenesteydelser vil blive aftalt i overgangsperioden indtil år  

 2000.
ARTIKEL 42 Parterne bestræber sig på i overensstemmelse med deres respektive  

 lovgivning, praksis og betingelser at yde hinanden al mulig bistand i  

 forbindelse med foranstaltninger, de hver især træffer til fremme af  

 grænseoverskridende handel inden for mobilkommunikation via satellit på deres  

 respektive områder.
Parterne mødes i 1996 med henblik på at undersøge  

 mulighederne for at indrømme hinanden mestbegunstigelsesbehandling for  

 mobilkommunikationstjenesteydelser via satellit.
ARTIKEL 43 Med henblik på at sikre en samordnet transportudvikling mellem parterne  

 tilpasset deres handelsmæssige behov, kan parterne efter denne aftales  

 ikrafttræden indgå særlige aftaler om betingelserne for gensidig  

 markedsadgang og levering af tjenesteydelser inden for transportsektoren, i  

 det omfang disse betingelser ikke allerede er behandlet i denne aftale.  

 Sådanne aftaler kan gælde for en eller flere transportformer.
Kapitel IV Almindelige bestemmelser ARTIKEL 44 For så vidt angår kapitel II og III og afsnit V, tages der ikke hensyn til  

 en behandling, som Fællesskabet, dets medlemsstater eller Rusland indrømmer  

 på grundlag af forpligtelser indgået ved økonomiske integrationsaftaler.
ARTIKEL 45 Virksomheder, der kontrolleres og alene ejes af fællesskabsvirksomheder og  

 russiske virksomheder i fællesskab, omfattes også af bestemmelserne i kapitel  

 II og III i dette afsnit og bestemmelserne i afsnit V.
ARTIKEL 46 1. Dette afsnits bestemmelser anvendes med forbehold af begrænsninger, der  

 er begrundet i hensynet til den offentlige orden, den offentlige sikkerhed  

 eller folkesundheden.
 2. De finder ikke anvendelse på aktiviteter, der på den ene eller den  

 anden parts område, selv lejlighedsvis, er forbundet med udøvelse af  

 offentlig myndighed.
ARTIKEL 47 Samarbejdsrådet kan rette henstillinger om yderligere liberalisering af  

 handelen med tjenesteydelser under hensyn til udviklingen i parternes  

 sektorer for tjenesteydelser og parternes andre internationale forpligtelser,  

 særlig i lyset af slutresultaterne af forhandlingerne om den almindelige  

 overenskomst om handel med tjenesteydelser, i det følgende benævnt  

 »GATS«.
ARTIKEL 48 For så vidt angår dette afsnit, skal intet i aftalen hindre parterne i at  

 anvende deres love og administrative bestemmelser vedrørende fysiske  

 personers indrejse og ophold, arbejde, arbejdsvilkår og etablering samt  

 levering af tjenesteydelser, forudsat at det ikke sker på en sådan måde, at  

 en part derved helt eller delvis berøves de fordele, der tilkommer den i  

 medfør af en given bestemmelse i aftalen.
Denne bestemmelse berører ikke  

 anvendelsen af artikel 46.
ARTIKEL 49 1. Den mestbegunstigelsesbehandling, der indrømmes efter bestemmelserne i  

 dette afsnit eller afsnit V, finder ikke anvendelse på skattefordele, som  

 parterne nu eller i fremtiden indrømmer på grundlag af  

 dobbeltbeskatningsaftaler eller andre skatteordninger.
 2. Intet i dette afsnit eller afsnit V skal fortolkes således, at parterne  

 hindres i at træffe eller håndhæve foranstaltninger, der har til formål at  

 forebygge skatteundgåelse eller -unddragelse efter skattebestemmelser i  

 dobbeltbeskatningsaftaler og andre skatteordninger eller den indenlandske  

 skattelovgivning.
 3. Intet i dette afsnit eller afsnit V skal fortolkes således, at  

 medlemsstaterne eller Rusland hindres i ved anvendelsen af de relevante  

 bestemmelser i deres skattelovgivning at sondre mellem skattepligtige, der  

 ikke befinder sig i samme situation, specielt hvad angår deres bopælssted.
ARTIKEL 50 Uden at det berører artikel 32 og 37, skal ingen bestemmelser i dette  

 afsnits kapitel II, III og IV fortolkes som givende:
- statsborgere i henholdsvis medlemsstaterne eller Rusland ret til at  

 indrejse eller opholde sig på henholdsvis Ruslands eller Fællesskabets område  

 i nogen som helst egenskab og især som aktionær eller anpartshaver i en  

 virksomhed eller leder eller ansat i en sådan eller leverandør eller modtager  

 af tjenesteydelser - russiske virksomheders datterselskaber eller filialer i Fællesskabet ret  

 til på Fællesskabets område at beskæftige eller lade beskæftige russiske  

 statsborgere - fællesskabsvirksomheders datterselskaber eller filialer i Rusland ret  

 til på Ruslands område at beskæftige eller lade beskæftige statsborgere fra  

 medlemsstaterne - russiske virksomheder eller russiske virksomheders datterselskaber eller  

 filialer i Fællesskabet ret til at stille arbejdstagere, der er russiske  

 statsborgere, til rådighed til at handle på vegne og under tilsyn af andre  

 personer på grundlag af midlertidige ansættelseskontrakter - fællesskabsvirksomheder eller fællesskabsvirksomheders datterselskaber  

 eller filialer i Rusland ret til at stille arbejdstagere, der er statsborgere  

 i medlemsstaterne, til rådighed til at handle på vegne og under tilsyn af på  

 grundlag af midlertidige ansættelseskontrakter.
ARTIKEL 51 1. Den behandling, parterne indrømmer hinanden, som omhandlet i denne  

 artikel, kan fra dagen en måned forud for datoen for ikrafttrædelsen af de  

 relevante forpligtelser i GATS, for så vidt angår sektorer eller  

 foranstaltninger omfattet af GATS, i intet tilfælde være gunstigere end den,  

 den pågældende førstnævnte part indrømmer efter GATS-bestemmelserne, hvilket  

 gælder hver enkelt servicesektor, undersektor og tjenesteydelsesform.
 2. Uden at dette berører automatikken i bestemmelserne i stk. 1,  

 underretter den part, der har påtaget sig forpligtelser under GATS, den anden  

 part om de relevante bestemmelser og om de tilpasninger af denne aftale, der  

 følger deraf.
 3. Inden for en måned efter modtagelsen af de i stk. 2 omhandlede  

 oplysninger fra den part, der har påtaget sig forpligtelser under GATS, kan  

 den anden part meddele førstnævnte part, at den agter at foretage  

 tilpasninger af de forpligtelser, der følger af dette afsnit, og at foretage  

 disse tilpasninger på følgende måde:
 - hvor en servicesektor, undersektor eller tjenesteydelsesform er  

 udelukket fra aftalens anvendelsesområde, eller hvor dette indskrænkes eller  

 gøres til genstand for opfyldelse af betingelserne i stk. 1, kan den  

 tilsvarende sektor, undersektor eller tjenesteydelsesform eller  

 anvendelsesområdet på samme måde udelukkes eller indskrænkes eller gøres til  

 genstand for opfyldelse af samme eller lignende betingelser.
 4. De tilpasninger, der foretages af den anden part, skal føre til  

 genskabelse af balancen i forpligtelserne mellem parterne.
 5. Skønner en part, at de tilpasninger, der foretages i medfør af stk. 3,  

 ikke fører til genskabelse af balance i forpligtelserne mellem parterne, kan  

 denne part anmode den anden part om, at der inden for en frist på 30 dage  

 indledes konsultationer med henblik på at finde en tilfredsstillende løsning  

 ved hjælp af en anden passende tilpasning af dens forpligtelser i henhold til  

 dette afsnit.
 6. Er der ikke inden for fristen på 30 dage efter indledningen af  

 konsultationer fundet nogen tilfredsstillende løsning, bringes proceduren i  

 artikel 101 i anvendelse på anmodning af en af parterne.
Afsnit V Betalinger og kapital ARTIKEL 52 1. Parterne forpligter sig til i frit konvertibel valuta at tillade  

 løbende betalinger mellem personer bosat i Fællesskabet og Rusland i  

 forbindelse med bevægelser af varer, tjenesteydelser eller personer foretaget  

 i overensstemmelse med denne aftales bestemmelser.
 2. Der sikres frie kapitalbevægelser mellem personer, der er bosat i  

 Fællesskabet og i Rusland, i forbindelse med direkte investeringer i  

 virksomheder oprettet i overensstemmelse med værtslandets lovgivning og  

 direkte investeringer i overensstemmelse med bestemmelserne i kapitel II i  

 afsnit IV samt hjemtagelse af disse investeringer, herunder  

 kompensationsbetalinger som følge af trufne foranstaltninger, såsom  

 ekspropriering, nationalisering eller foranstaltninger med tilsvarende  

 virkning, og ethvert afkast deraf.
3. Bestemmelserne i stk. 2 forhindrer ikke Rusland i at anvende  

 restriktioner for investeringer foretaget i udlandet af personer, der er  

 bosat i Rusland.
Parterne er enige om, at de fem år efter denne aftales  

 ikrafttræden konsulterer hinanden med hensyn til opretholdelsen af disse  

 restriktioner under hensyntagen til de relevante monetære, skattemæssige og  

 finansielle betragtninger.
 4. Overførsler i forbindelse med de i stk. 2 nævnte kapitalbevægelser sker  

 på samme valutakursbetingelser som dem, der gælder for løbende transaktioner.
5. Uden at det berører stk. 6 og 7, må parterne efter en overgangsperiode  

 på fem år efter denne aftales ikrafttræden ikke indføre nye restriktioner for  

 kapitalbevægelser og løbende betalinger i relation dertil mellem personer  

 bosat i Fællesskabet og Rusland, og de bestående ordninger kan heller ikke  

 gøres mere restriktive.
Restriktioner, der indføres i den i dette stykke,  

 første punktum, nævnte overgangsperiode, berører imidlertid ikke parternes  

 forpligtelser i henhold til denne artikels stk. 2, 3, 4 og 9.
 6. Efter ikrafttrædelsen af det i stk. 5 omtalte forbud kan henholdsvis  

 Fællesskabet og Rusland, uden at det berører stk. 1 og 2, under særlige  

 omstændigheder, når kapitalbevægelser mellem Fællesskabet og Rusland medfører  

 eller kan medføre alvorlige vanskeligheder for valutakurspolitikken eller den  

 monetære politik i Fællesskabet eller Rusland, træffe  

 beskyttelsesforanstaltninger med hensyn til kapitalbevægelser mellem  

 Fællesskabet og Rusland i en periode på højst seks måneder, hvis sådanne  

 foranstaltninger er absolut nødvendige.
 7. Under henvisning til bestemmelserne i denne artikel kan Rusland, indtil  

 den russiske valuta bliver fuldt konvertibel i den betydning, der fremgår af  

 artikel VIII i vedtægten (Articles of Agreement) for Den Internationale  

 Valutafond (IMF), anvende valutarestriktioner i forbindelse med ydelse eller  

 optagelse af kort- og mellemfristede finansielle kreditter, for så vidt  

 sådanne restriktioner pålægges Rusland som betingelse for ydelse af sådanne  

 kreditter og er tilladt efter Ruslands status under IMF.
Rusland anvender disse restriktioner uden forskelsbehandling.
De anvendes  

 således, at de bringer færrest mulige forstyrrelser i denne aftale.
Rusland  

 underretter straks Samarbejdsrådet om indførelsen af sådanne foranstaltninger  

 og om eventuelle ændringer deri.
8. Parterne konsulterer hinanden med henblik på at lette  

 kapitalbevægelserne mellem Fællesskabet og Rusland for at fremme denne  

 aftales mål.
Parterne skal navnlig bestræbe sig på yderligere at liberalisere  

 kapitalbevægelser i forbindelse med porteføljeinvesteringer og  

 handelskreditter og kapitalbevægelser i forbindelse med finanslån og  

 kreditter, der ydes personer bosat i Rusland af personer bosat i  

 Fællesskabet.
Samarbejdsrådet retter passende henstillinger herom inden for  

 de første fem år efter denne aftales ikrafttræden.
 9. Parterne indrømmer hinanden mestbegunstigelsesbehandling i relation til  

 friheden til løbende betalinger og kapitalbevægelser og til  

 betalingsmetoderne.
Afsnit VI Konkurrence, beskyttelse af intellektuel, industriel og kommerciel  

 ejendomsret, lovgivningssamarbejde ARTIKEL 53 Konkurrence 1. Parterne er enige om at bestræbe sig på ved anvendelse af deres  

 konkurrencelovgivning eller på anden måde at afhjælpe eller fjerne  

 konkurrencebegrænsninger fra virksomheders side eller som følge af  

 statsintervention, såfremt de kan berøre samhandelen mellem Fællesskabet og  

 Rusland.
 2. Til fremme af målene i stk. 1:
2.1. sikrer parterne, at de har og håndhæver en lovgivning om  

 virksomheders begrænsning af konkurrencen inden for deres jurisdiktion 2.2. afstår parterne fra at yde eksportstøtte, der begunstiger visse  

 virksomheder eller produktionen af andre varer end ikke-forædlede varer.  

 Parterne erklærer sig også rede til fra det tredje år efter datoen for denne  

 aftales ikrafttræden, for så vidt angår anden støtte, som fordrejer eller kan  

 fordreje konkurrencen, i det omfang den berører samhandelen mellem  

 Fællesskabet og Rusland, at indføre strenge discipliner, herunder også  

 direkte forbud mod visse former for støtte.
Disse støttekategorier og de  

 derfor gældende discipliner fastlægges i fællesskab inden for en frist på tre  

 år efter denne aftales ikrafttræden.
Giver en part på anmodning af den anden part oplysninger om sine  

 statsstøtteordninger eller statsstøtte i bestemte enkelttilfælde 2.3. kan Rusland i en overgangsperiode, der udløber fem år efter aftalens  

 ikrafttræden, træffe foranstaltninger, der er uforenelige med stk. 2.2, andet  

 punktum, forudsat at sådanne foranstaltninger indføres og anvendes under de i  

 bilag 9 beskrevne omstændigheder 2.4. erklærer parterne sig, for så vidt angår statsmonopoler af  

 erhvervsmæssig karakter, rede til fra det tredje år efter datoen for denne  

 aftales ikrafttræden at sikre, at der ikke sker forskelsbehandling mellem  

 deres statsborgere og virksomheder med hensyn til de vilkår, på hvilke varer  

 indkøbes eller udbydes.
Erklærer parterne sig, for så vidt angår offentlige virksomheder eller  

 virksomheder, som medlemsstaterne eller Rusland indrømmer enerettigheder,  

 rede til fra det tredje år efter datoen for denne aftales ikrafttræden at  

 sikre, at der ikke træffes eller opretholdes foranstaltninger, der fordrejer  

 samhandelen mellem Fællesskabet og Rusland i et omfang, som strider mod  

 parternes respektive interesser.
Denne bestemmelse skal ikke hindre juridisk  

 eller faktisk udførelse af de særlige opgaver, der påhviler disse  

 virksomheder 2.5. den i stk. 2.2 og 2.4 fastsatte periode kan forlænges efter aftale  

 mellem parterne.
3. På Fællesskabets eller Ruslands anmodning kan der i Samarbejdsudvalget  

 afholdes konsultationer om de i stk. 1 og 2 omhandlede begrænsninger eller  

 fordrejninger af konkurrencen og håndhævelsen af parternes konkurrenceregler,  

 dog med de indskrænkninger, der måtte følge af lovgivning om videregivelse af  

 oplysninger, fortrolighed og tavshedspligt.
Konsultationerne kan også omfatte  

 spørgsmål vedrørende fortolkningen af stk. 1 og 2.
 4. Parten med erfaring i anvendelse af konkurrenceregler stiller sig  

 velvilligt til efter anmodning, og i det omfang ressourcerne tillader det, at  

 yde den anden part faglig bistand til formulering og gennemførelse af  

 konkurrenceregler.
 5. Ovenstående bestemmelser berører på ingen måde en parts ret til at  

 træffe de fornødne foranstaltninger, særlig som nævnt i artikel 18, til  

 imødegåelse af fordrejninger af samhandelen.
ARTIKEL 54 Beskyttelse af intellektuel, industriel og kommerciel ejendomsret 1. Parterne bekræfter i overensstemmelse med bestemmelserne i denne  

 artikel og bilag 10 den betydning, de tillægger en passende og effektiv  

 beskyttelse og håndhævelse af intellektuelle, industrielle og kommercielle  

 ejendomsrettigheder.
 2. Parterne bekræfter den betydning, de tillægger forpligtelserne i  

 henhold til følgende multilaterale konventioner:
- Pariserkonventionen til beskyttelse af industriel ejendomsret  

 (Stockholm-akten 1967, ændret i 1979); - Madrid-arrangementet om international registrering af varemærker  

 (Stockholm-akten 1967, ændret i 1979); - Nice-arrangementet vedrørende international klassificering af varer og  

 tjenesteydelser til brug ved registrering af varemærker (Geneve 1977, ændret  

 i 1979); - Budapest-traktaten om international anerkendelse af deponering af  

 mikroorganismer i forbindelse med behandling af patentsager (1977, ændret i  

 1980); - patentsamarbejdstraktaten (Washington 1970, ændret i 1979 og 1984); - protokollen til Madrid-arrangementet om international registrering af  

 varemærker (Madrid 1989).
 3. Anvendelsen af bestemmelserne i denne artikel og bilag 10 tages af  

 parterne op til fornyet undersøgelse med regelmæssige mellemrum i  

 overensstemmelse med artikel 90. Opstår der problemer på området  

 intellektuel, industriel og kommerciel ejendomsret, der påvirker  

 handelsvilkårene, afholdes der på anmodning af en af parterne hastende  

 konsultationer, for at der kan findes en gensidigt tilfredsstillende løsning.
ARTIKEL 55 Lovgivningssamarbejde 1. Parterne erkender, at tilnærmelse af lovgivningen er en vigtig  

 forudsætning for en styrkelse af de økonomiske forbindelser mellem Rusland og  

 Fællesskabet.
Rusland bestræber sig på at sikre, at dets lovgivning gradvis  

 bliver forenelig med Fællesskabets.
 2. Tilnærmelsen af lovgivningen omfatter navnlig følgende områder:  

 selskabslovgivning, banklovgivning, selskabsregnskaber og -beskatning,  

 beskyttelse af arbejdstagere på arbejdspladsen, finansielle tjenesteydelser,  

 konkurrenceregler, offentlige indkøb, beskyttelse af menneskers, dyrs og  

 planters sundhed og liv, miljø, forbrugerbeskyttelse, indirekte beskatning,  

 toldlovgivning, tekniske forskrifter og standarder, det nukleare område og  

 transport.
Afsnit VII Økonomisk samarbejde ARTIKEL 56 1. Fællesskabet og Rusland befordrer et vidtgående økonomisk samarbejde  

 med det sigte at bidrage til en udvidelse af deres respektive økonomier, til  

 skabelse af et bæredygtigt internationalt økonomisk klima og til integration  

 mellem Rusland og et bredere samarbejdsområde i Europa.
Samarbejdet skal  

 bidrage til at styrke og udvikle de økonomiske forbindelser til fordel for  

 begge parter.
 2. Ved udformningen af parternes politikker og andre foranstaltninger i  

 relation til dette afsnit skal der særligt lægges vægt på fremme af  

 økonomiske og sociale reformer og omstrukturering i Rusland, og der skal  

 tages hensyn til bæredygtighed og en harmonisk social udvikling; der tages  

 ligeledes fuldt ud hensyn til miljøet.
 3. Samarbejdet omfatter bl.a.:
- udvikling af deres respektive industrier og transport - opsøgning af nye forsyningskilder og nye markeder - tilskyndelse til teknologisk og videnskabelig udvikling - tilskyndelse til en stabil samfundsudvikling og udvikling af  

 menneskelige ressourcer og lokal beskæftigelse - fremme af det regionale samarbejde med sigte på en harmonisk og  

 bæredygtig udvikling af det.
 4. Parterne anser det for væsentligt, at de sideløbende med etableringen  

 af indbyrdes partnerskabs- og samarbejdsforbindelser opretholder og udbygger  

 samarbejdet med andre europæiske stater og med de andre lande i det tidligere  

 Sovjetunionen med sigte på en harmonisk udvikling af regionen, og de  

 bestræber sig bedst muligt på at fremme denne proces.
5. Det økonomiske samarbejde og andre former for samarbejde i henhold til  

 denne aftale kan, så vidt det er muligt, støttes af Fællesskabet på grundlag  

 af de relevante rådsforordninger om faglig bistand til landene i det  

 tidligere Sovjetunionen under hensyntagen til de prioriteter, parterne er  

 enige om.
Der kan også ydes støtte på grundlag af eventuelle andre relevante  

 fællesskabsinstrumenter.
 Parterne er særlig opmærksomme på foranstaltninger, der kan befordre et  

 samarbejde med de andre lande i det tidligere Sovjetunionen.
 6. Dette afsnits bestemmelser berører ikke håndhævelsen af parternes  

 konkurrenceregler og de specifikke konkurrencebestemmelser i denne aftale,  

 der gælder for virksomhederne.
ARTIKEL 57 Industrisamarbejde 1. Samarbejdet tager især sigte på at fremme følgende:
- udvikling af forretningsforbindelser mellem erhvervsvirksomheder,  

 herunder små og mellemstore virksomheder - ledelsesforbedringer på virksomhedsplan - privatiseringsprocessen som led i den økonomiske omstrukturering og  

 styrkelse af den private sektor - bestræbelser i både den offentlige og den private sektor på at  

 omstrukturere og modernisere industrien i overgangsperioden indtil  

 indførelsen af markedsøkonomi på vilkår, der kan sikre beskyttelse af miljøet  

 og en bæredygtig udvikling heraf - omstilling af forsvarsindustrierne - udvikling af passende markedsbaserede handelsregler og -praksis, samt  

 overførsel af knowhow.
2. I initiativer inden for industrisamarbejdet tages der hensyn til de  

 prioriteter, Fællesskabet og Rusland fastlægger.
Målet skal navnlig være at  

 fastlægge passende rammer for virksomhederne med henblik på at forbedre  

 management-knowhow og skabe gennemsigtighed med hensyn til markeder og  

 vilkårene for virksomhederne.
ARTIKEL 58 Fremme og beskyttelse af investeringer 1. Under hensyntagen til Fællesskabets og medlemsstaternes respektive  

 beføjelser og kompetence tager samarbejdet sigte på at skabe et gunstigt  

 klima for såvel inden- som udenlandske investeringer især i kraft af bedre  

 vilkår for beskyttelse af investeringer, overførsel af kapital og udveksling  

 af information om investeringsmuligheder.
 2. I dette samarbejde stiles der især mod:
- indgåelse, om nødvendigt, mellem medlemsstaterne og Rusland af aftaler  

 om fremme og beskyttelse af investeringer - indgåelse, om nødvendigt, mellem medlemsstaterne og Rusland af  

 dobbeltbeskatningsaftaler - udveksling af information om investeringsmuligheder bl.a. ved afholdelse  

 af messer, udstillinger, handelsuger og andre arrangementer - udveksling af information om love, administrative bestemmelser og  

 administrativ praksis på investeringsområdet.
ARTIKEL 59 Offentlige indkøb Parterne samarbejder om at skabe forudsætninger for, at offentlige  

 indkøbsaftaler indgås på åbne og konkurrenceprægede vilkår, især på basis af  

 udbud.
ARTIKEL 60 Standarder og overensstemmelsesvurdering, forbrugerbeskyttelse 1. Parterne træffer inden for rammerne af deres kompetence og i  

 overensstemmelse med deres lovgivning foranstaltninger til at nedbringe  

 forskellene mellem parterne på områderne metrologi, standardisering og  

 certificering ved at tilskynde til brug af internationalt godkendte  

 instrumenter på disse områder.
 Parterne arbejder på ovennævnte områder nært sammen med de relevante  

 europæiske og andre internationale organisationer.
 Parterne ansporer navnlig til praktisk samvirke mellem deres respektive  

 organisationer, indledningsvis med sigte på indledning af forhandling om  

 aftaler om gensidig anerkendelse af overensstemmelsesvurderingsvirksomhed.
 2. Parterne indleder et nært samarbejde med henblik på at gøre deres  

 respektive forbrugerbeskyttelsessystemer forenelige.
 Samarbejdet skal navnlig sigte mod at etablere permanente systemer for  

 gensidig underretning om farlige produkter, forbedring af  

 forbrugeroplysningen, specielt med hensyn til de tilbudte produkters og  

 tjenesteydelsers pris og beskaffenhed, udvekslinger mellem repræsentanter for  

 forbrugerinteresser og øget overensstemmelse mellem  

 forbrugerbeskyttelsespolitikkerne.
ARTIKEL 61 Minedrift og råstoffer 1. Parterne samarbejder med henblik på at befordre udviklingen inden for  

 minedrift og råstoffer.
Opmærksomheden rettes særlig mod et samarbejde inden  

 for non-ferrometaller.
 2. Samarbejdet koncentreres især om følgende områder:
- udveksling af information om alle anliggender af interesse for parterne  

 vedrørende udviklingen i minedriftssektoren og råstofsektoren, herunder  

 handelsanliggender - vedtagelse og gennemførelse af lovgivning vedrørende miljøbeskyttelse - uddannelse.
 3. Parterne tager med regelmæssige mellemrum dette samarbejde op til  

 fornyet overvejelse i et særligt udvalg eller organ, der nedsættes i  

 overensstemmelse med bestemmelserne i artikel 93.
 4. Denne artikels bestemmelser berører ikke artikler, der mere specifikt  

 vedrører råstoffer, navnlig artikel 21, 65 og 66.
ARTIKEL 62 Videnskab og teknologi 1. Parterne fremmer det bilaterale samarbejde inden for civil  

 videnskabelig forskning og teknologisk udvikling på basis af gensidige  

 fordele og, afhængigt af de disponible ressourcer, passende adgang til deres  

 respektive programmer under forudsætning af en tilstrækkelig effektiv  

 beskyttelse af den intellektuelle, industrielle og kommercielle ejendomsret.
 2. Det videnskabelige og teknologiske samarbejde omfatter:
- udveksling af videnskabelig og teknisk information - fælles aktiviteter inden for videnskabelig forskning og teknologisk  

 udvikling - uddannelsesaktiviteter og mobilitetsprogrammer for videnskabsmænd,  

 forskere og teknikere beskæftiget med videnskabelig forskning og teknologisk  

 udvikling hos begge parter.
 Når samarbejdet tager form af uddannelsesaktiviteter, gennemføres det  

 efter bestemmelserne i artikel 63.
 Ved gennemførelsen af sådanne samarbejdsaktiviteter lægges der særlig vægt  

 på omplacering af videnskabsmænd, ingeniører, forskere og teknikere, der er  

 eller har været beskæftiget inden for forskning i eller produktion af  

 masseødelæggelsesvåben.
 3. Samarbejdet gennemføres på grundlag af særlige aftaler, der forhandles  

 og indgås i overensstemmelse med de af hver af parterne fastsatte procedurer,  

 og som bl.a. indeholder hensigtsmæssige bestemmelser om intellektuel,  

 industriel og kommerciel ejendomsret.
ARTIKEL 63 Uddannelse 1. Parterne samarbejder om at højne det almindelige uddannelsesniveau og  

 det erhvervsfaglige kvalifikationsniveau i både den offentlige og den private  

 sektor.
 2. Samarbejdet rettes specielt mod følgende områder:
- modernisering af systemerne for højere uddannelse i Rusland - uddannelse af ledere i den offentlige og den private sektor og  

 højtstående embedsmænd på prioriterede områder efter nærmere fastlæggelse - samarbejde mellem universiteter og mellem universiteter og virksomheder - mobilitet for lærere, akademikere, yngre videnskabsmænd og forskere,  

 administratorer og unge - fremme af undervisningen i europæiske forhold ved egnede institutioner - undervisning i Fællesskabets og Ruslands sprog - videregående uddannelse af konferencetolke - uddannelse af journalister - udveksling af undervisningsmetoder og fremme af brugen af moderne  

 undervisningsprogrammer og tekniske faciliteter - udvikling af fjernundervisning og nye uddannelsesteknologier - uddannelse af undervisere.
 3. En parts eventuelle deltagelse i den anden parts relevante  

 uddannelsesprogrammer kan overvejes i overensstemmelse med deres respektive  

 procedurer, og er det hensigtsmæssigt, fastlægges der så institutionelle  

 rammer og planer for samarbejdet med udgangspunkt i Ruslands deltagelse i  

 Fællesskabets TEMPUS-program.
ARTIKEL 64 Landbrug og agroindustri Samarbejdet på dette område skal tage sigte på modernisering,  

 omstrukturering og privatisering af landbruget og agroindustrien i Rusland på  

 vilkår, der sikrer, at miljøet respekteres.
Dette samarbejde skal bl.a.  

 foregå ved udvikling af private bedrifter og distributionskanaler,  

 oplagringsmetoder, markedsføring og ledelse, modernisering af infrastrukturen  

 i landdistrikter og forbedring af den fysiske planlægning i landbruget,  

 forbedring af produktiviteten, kvaliteten og effektiviteten og overførsel af  

 teknologi og knowhow.
Parterne sigter på at skabe overensstemmelse mellem  

 deres sundheds- og plantesundhedsstandarder.
ARTIKEL 65 Energi 1. Samarbejdet finder sted efter markedsøkonomiens og det europæiske  

 energicharters principper og på baggrund af den gradvis tiltagende  

 integration af energimarkederne i Europa.
 2. Samarbejdet omfatter bl.a. følgende områder:
- forbedring af energiforsyningens kvalitet og sikkerhed på en økonomisk  

 og miljømæssigt forsvarlig måde - formulering af energipolitik - forbedring af forvaltningen og reguleringen af energisektoren i  

 overensstemmelse med markedsøkonomi - tilvejebringelse af en række institutionelle, juridiske, skattemæssige  

 og andre betingelser, der er nødvendige for at fremme handelen og  

 investeringerne på energiområdet - fremme af energibesparelser og energieffektivitet - modernisering af energiinfrastrukturen, herunder sammenkobling af  

 gasforsynings- og elnet - energiproduktionens, -forsyningens og -forbrugets miljøvirkninger med  

 det sigte at forebygge eller mindske de miljøskader, der opstår som følge af  

 disse aktiviteter - energiteknologiske forbedringer inden for forsyning og slutbrug for de  

 forskellige energiformer - ledelsesmæssig og teknisk uddannelse i energisektoren.
ARTIKEL 66 Den nukleare sektor Under hensyntagen til Fællesskabets og dets medlemsstaters respektive  

 beføjelser og kompetence foregår det civile samarbejde inden for den nukleare  

 sektor bl.a. ved implementering af to aftaler om termonuklear fusion og om  

 nuklear sikkerhed, der skal indgås mellem parterne.
ARTIKEL 67 Rumfart Med forbehold af artikel 41 fremmer parterne, hvor det er hensigtsmæssigt,  

 et langsigtet samarbejde inden for civil rumforskning, udvikling og  

 kommercielle anvendelser.
Parterne lægger særlig vægt på initiativer, der på  

 basis af gensidig fordel medfører, at deres respektive rumfartsaktiviteter  

 fuldt ud supplerer hinanden.
ARTIKEL 68 Byggeri Parterne samarbejder inden for byggeindustrien, særlig på de områder, der  

 er omfattet af artikel 55, 57, 60, 62, 63 og 77 i denne aftale.
 Samarbejdet sigter bl.a. på at modernisere og omstrukturere byggesektoren  

 i Rusland i overensstemmelse med de markedsøkonomiske principper og under  

 behørig hensyntagen til sundheds-, sikkerheds- og miljøaspekterne.
ARTIKEL 69 Miljø 1. Under hensyn til det europæiske energicharter og erklæringen fra  

 Luzern-konferencen i 1993 udvikler og styrker parterne deres samarbejde om  

 miljøet og menneskers sundhed.
 2. Samarbejdet rettes mod bekæmpelse af miljøforringelsen og især:
- effektiv overvågning af forureningsniveauer og vurdering af miljøet;  

 informationssystem vedrørende miljøsituationen; - bekæmpelse af lokal, regional og grænseoverskridende luft- og  

 vandforurening; - økologisk genopretning; - bæredygtig, effektiv og miljøvenlig produktion og anvendelse af energi;  

 industrianlægs sikkerhed; - klassificering og sikker håndtering af kemiske stoffer; - vandkvalitet; - nedbringelse, genanvendelse og sikker bortskaffelse af affald;  

 gennemførelse af Basel-konventionen; - landbrugets indvirkning på miljøet, erosion og kemisk forurening; - beskyttelse af skove; - bevarelse af den biologiske mangfoldighed, fredede områder og bæredygtig  

 udnyttelse og forvaltning af biologiske ressourcer; - fysisk planlægning, herunder byggeri og byplanlægning; - brug af økonomiske og fiskale instrumenter; - globale klimaændringer; - miljøoplysning og -bevidsthed; - gennemførelse af Espoo-konventionen om vurdering af miljøvirkninger i en  

 grænseoverskridende sammenhæng.
 3. Samarbejdet finder især sted ved:
- katastrofeplanlægning og andre nødsituationer; - udveksling af information og eksperter, herunder inden for overførsel af  

 renere teknologi og sikker og miljømæssigt forsvarlig anvendelse af  

 bioteknologi; - fælles forskningsaktiviteter; - forbedring af lovgivningen i retning af Fællesskabets standarder; - samarbejde på regionalt plan, herunder samarbejde inden for rammerne af  

 Det Europæiske Miljøagentur, der er oprettet af Fællesskabet, og på  

 internationalt plan; - udvikling af strategier, især vedrørende globale og klimamæssige  

 spørgsmål og også med henblik på fremme af en bæredygtig udvikling; - undersøgelser af miljøvirkninger.
ARTIKEL 70 Transport Parterne udvikler og styrker deres samarbejde på transportområdet.
 Samarbejdet rettes bl.a. mod omstrukturering og modernisering af  

 transportsystemerne og -nettene i Rusland og, hvor det er hensigtsmæssigt,  

 udvikling og sikring af transportsystemernes kompatibilitet i forbindelse med  

 skabelse af et mere globalt transportsystem.
 Samarbejdet omfatter bl.a.:
- modernisering af forvaltning og drift inden for vejtransport, jernbaner,  

 havne og lufthavne; - modernisering og udvikling af infrastrukturen for jernbaner, indre  

 vandveje, veje, havne, lufthavne og luftnavigation, herunder modernisering af  

 hovedruter af fælles interesse og transeuropæiske forbindelser inden for  

 disse transportformer; - fremme og udvikling af multimodal transport; - fremme af fælles forsknings- og udviklingsprogrammer; - forberedelse af de lovgivningsmæssige og institutionelle rammer for  

 politikformulering og -gennemførelse, herunder privatisering af  

 transportsektoren.
ARTIKEL 71 Postvæsen og telekommunikation 1. Parterne udvider og styrker samarbejdet på dette område med sigte på en  

 gradvis integration på det tekniske plan af deres respektive  

 telekommunikations- og postbesørgelsesnet.
Med henblik herpå iværksætter de  

 navnlig følgende foranstaltninger:
- udveksling af information om politikken for telekommunikation og  

 postbesørgelse og tv og radiospredning - udveksling af teknisk og anden information, uddannelse og  

 rådgivningsaktioner - overførsel af teknologi og knowhow - udarbejdelse og gennemførelse af fælles projekter foretaget af passende  

 organer fra begge parter - fremme af nye kommunikationsfaciliteter, i første række til dækning af  

 behovene i handelsinstitutioner og det offentlige - fremme af europæiske tekniske standarder, certificeringssystemer og  

 forskriftsmetoder - samarbejde om at garantere kommunikation i krisesituationer, gensidig  

 konsultation om udarbejdelse af retningslinjer for operatørsamarbejde i  

 katastrofesituationer osv.
 2. Disse aktiviteter skal bl.a. koncentreres om følgende prioriterede  

 områder:
- udvikling og modernisering af en integreret tele-sektor i Rusland inden  

 for rammerne af markedsreformer og skabelse af et passende forskriftsgrundlag - modernisering af Ruslands telekommunikationsnet og integrering heraf i  

 teknisk henseende i europæiske og verdensomspændende net - samarbejde om udvikling af systemer for informationsudveksling og  

 dataoverførsel mellem organisationer i Fællesskabet og Rusland - teknisk integration af transeuropæiske tele-net - modernisering af Ruslands postvæsen og tv- og radiospredningstjenester,  

 herunder de retlige og forskriftsmæssige aspekter - ledelse af tjenesterne inden for telekommunikation, postvæsen, tv og  

 radiospredning i parternes ændrede økonomiske miljø, herunder bl.a.  

 organisationsstrukturer, strategi og planlægning, takstpolitik,  

 indkøbsprincipper.
ARTIKEL 72 Finansielle tjenesteydelser Parterne samarbejder med sigte på at skabe og udvikle passende rammer for  

 bank- og forsikringsvæsen og andre finansielle tjenesteydelser i Rusland  

 afpasset efter behovene i en markedsøkonomi.
 Samarbejdet tager sigte på:
- udvikling af regnskabsstandarder, der egner sig til en fri  

 markedsøkonomi, og som er forenelige med medlemsstaternes standarder - omstrukturering af bank-, forsikrings- og finanssystemet - forbedring af tilsynet med og reguleringen af bank-, forsikrings- og  

 finanssektoren - udvikling af kompatible revisionssystemer - udveksling af information om parternes gældende lovgivning eller  

 lovgivning under udarbejdelse - modernisering af infrastruktur til forretningsbanker og private banker.
ARTIKEL 73 Regionaludvikling Parterne styrker deres indbyrdes samarbejde om regionaludvikling og fysisk  

 planlægning.
 De fremmer de nationale, regionale og lokale myndigheders udveksling af  

 information om regionalpolitik og fysisk planlægningspolitik og om metoder  

 til formulering af regionalpolitik med særlig vægt på udvikling af ugunstigt  

 stillede områder.
 De tilskynder også til direkte kontakter mellem de respektive regioner og  

 offentlige institutioner, der er ansvarlige for planlægningen af  

 regionaludviklingen, med henblik på bl.a. udveksling af information om  

 metoder og midler til fremme af regionaludviklingen.
ARTIKEL 74 Samarbejde på det sociale område 1. Med hensyn til sundhed og sikkerhed udvikler parterne et indbyrdes  

 samarbejde med det formål at højne beskyttelsen af arbejdstagernes sundhed og  

 sikkerhed.
 Samarbejdet omfatter navnlig:
- uddannelse i sundheds- og sikkerhedsspørgsmål med særligt henblik på  

 højrisiko-aktivitetssektorer - udvikling og fremme af forebyggende foranstaltninger til bekæmpelse af  

 erhvervssygdomme og andre arbejdsrelaterede lidelser - forebyggelse af større ulykkesrisici og håndtering af giftige kemikalier - forskning med henblik på udbygning af videnbasen vedrørende arbejdsmiljø  

 og arbejdstagernes sundhed og sikkerhed.
 2. For så vidt angår beskæftigelse, omfatter samarbejdet navnlig faglig  

 bistand med henblik på:
- optimering af arbejdsmarkedet - modernisering af arbejdsformidlings- og erhvervsvejledningstjenester - planlægning og styring af omstruktureringsprogrammer - fremme af beskæftigelsesskabelsen på lokalt plan - udveksling af information om programmer for fleksibel beskæftigelse,  

 herunder programmer, der fremmer selvstændig virksomhed og iværksætterånden.
 3. Parterne lægger særlig vægt på samarbejde inden for social beskyttelse,  

 herunder bl.a. samarbejde om planlægning og gennemførelse af reformer af den  

 sociale beskyttelse i Rusland.
 Disse reformer skal tage sigte på, at der i Rusland udvikles  

 beskyttelsesmetoder, som hører naturligt sammen med markedsøkonomi, og skal  

 omfatte socialsikring i alle henseender.
 Samarbejdet skal også omfatte faglig bistand til udvikling af  

 socialsikringsinsitutioner med sigte på at befordre en gradvis overgang til  

 et system bestående af en kombination af former for beskyttelse baseret på  

 bidrag og sociale ydelser, samt til relevante ikke-statslige organisationer,  

 der yder social beskyttelse.
ARTIKEL 75 Turisme Parterne øger og udvikler deres indbyrdes samarbejde, som omfatter:
- lettelse af turismen - samarbejde mellem officielle turistorganisationer - forøgelse af informationsstrømmen - overførsel af knowhow - undersøgelse af mulighederne for fælles aktiviteter.
ARTIKEL 76 Små og mellemstore virksomheder 1. Parterne bestræber sig på at udvikle og styrke små og mellemstore  

 virksomheder og fremmer samarbejdet mellem små og mellemstore virksomheder i  

 Fællesskabet og Rusland.
 2. Parterne tilskynder til udvikling af information og knowhow bl.a. på  

 følgende områder:
- de nødvendige lovmæssige, administrative, tekniske, skattemæssige,  

 finansielle og andre betingelser for oprettelse og udvidelse af små og  

 mellemstore virksomheder og for grænseoverskridende samarbejde - levering af de specialiserede tjenesteydelser, som de små og mellemstore  

 virksomheder har brug for, såsom lederuddannelse og uddannelse i  

 markedsføring, regnskabsvæsen, kvalitetskontrol og oprettelse og styrkelse af  

 organer til at levere disse tjenesteydelser - oprettelse af vedvarende og stabile forbindelser mellem operatører i  

 Fællesskabet og Rusland for at forbedre informationsstrømmen til små og  

 mellemstore virksomheder og forbedre samarbejdet over grænserne, bl.a. gennem  

 adgang til og drift af Business Coorperation Network og  

 Euro-Info-Correspondence Centres, forudsat at de nødvendige betingelser i  

 forbindelse med disse netværk er opfyldt.
 Parterne samarbejder nært med henblik på at sikre, at de nødvendige  

 betingelser for adgang til netværkerne er opfyldt.
ARTIKEL 77 Kommunikation, datamatik og informations- infrastruktur 1. Parterne støtter udviklingen af moderne informationsbehandlingsmetoder,  

 herunder medierne.
De tager passende skridt til at stimulere en effektiv  

 gensidig udveksling af information.
De prioriterer programmer, der sigter på  

 at give den brede offentlighed grundlæggende information om Fællesskabet og  

 give fagfolk, bl.a. erhvervskredse, specialiseret information.
2. Parterne gør den nødvendige indsats for at udvide og styrke samarbejdet  

 med henblik på at oprette en passende informationsinfrastruktur.
I dette  

 øjemed iværksætter de navnlig følgende foranstaltninger:
- udveksling af information om politik for oprettelse af  

 informationsinfrastrukturer, herunder forskriftspolitik - udforskning af mulighederne for fælles projekter om forskning og  

 udvikling inden for informations- og kommunikationsteknologi, og om  

 oprettelse af en informationsinfrastruktur, der er tilpasset behovene i en  

 markedsøkonomi, idet der tages hensyn til russiske virksomheders  

 omstillingsmuligheder og den russiske interesse i datamatisering, og idet der  

 åbnes mulighed for interoperabilitet med Fællesskabets  

 informationsinfrastrukturer - udvikling af fælles programmer for uddannelse af specialister i  

 informationsteknologi og informationstjenesteydelser - fremme af europæiske tekniske standarder, certificeringssystemer og  

 forskriftsmetoder.
ARTIKEL 78 Told 1. Formålet med samarbejdet er at sikre kompatibilitet mellem parternes  

 toldsystemer.
 2. Samarbejdet omfatter især følgende:
- udveksling af information; - forbedring af arbejdsmetoder; - harmonisering og forenkling af toldprocedurer i forbindelse med de  

 varer, der handles mellem parterne; - sammenkobling af Fællesskabets og Ruslands transitordninger; - bistand til indførelse og administration af moderne  

 toldinformationssystemer, herunder edb-systemer på toldkontrolsteder; - gensidig bistand og fælles aktioner i forbindelse med varer med dobbelt  

 anvendelsesformål og varer, der er genstand for ikke-toldmæssige  

 begrænsninger; - afholdelse af seminarer og uddannelseskurser.
 Der ydes om fornødent faglig bistand.
3. Uden at det berører det yderligere samarbejde omhandlet i denne aftale,  

 særlig artikel 82 og 84, ydes den gensidige bistand mellem parternes  

 administrative myndigheder i toldspørgsmål efter bestemmelserne i protokol 2.  

 ARTIKEL 79 Statistisk samarbejde 1. Samarbejdet tager sigte på en yderligere udvikling af effektive  

 statistiske systemer og informationsmæssig og programteknologisk  

 kompatibilitet for statistiske data, der hurtigt kan levere pålidelige  

 statistikker til støtte for og overvågning af det økonomiske samarbejde  

 mellem parterne og den økonomiske reformproces i Rusland og desuden bidrage  

 til udvikling af det private initiativ i Rusland.
 2. Parterne samarbejder især om:
- at fremme udviklingen af et effektivt statistisk system i Rusland, og  

 særlig at fastlægge passende institutionelle rammer - at højne uddannelsesstandarderne for og erhvervskompetencen hos det  

 statistiske personale - at foretage en harmonisering med internationale og især Fællesskabets  

 metoder, standarder og klassifikationer - at levere passende mikro- og makroøkonomiske data til erhvervsdrivende i  

 den private og den offentlige sektor - at sikre datafortroligheden - at udveksle statistiske oplysninger og med henblik herpå at opbygge  

 og/eller gøre passende brug af databaser.
ARTIKEL 80 Økonomi Parterne letter den økonomiske reformproces og samordningen af den  

 økonomiske politik ved at samarbejde om en bedre forståelse af de  

 grundlæggende elementer i deres respektive økonomier og om formulering og  

 gennemførelse af økonomisk politik under markedsøkonomi.
Parterne - udveksler information om de makroøkonomiske resultater og udsigter og om  

 udviklingsstrategier - analyserer økonomiske spørgsmål af fælles interesse, herunder  

 understøtning af økonomisk politik og gennemførelsesinstrumenter - fremmer et bredt samarbejde mellem økonomer og højtstående embedsmænd  

 for derved at fremskynde overførslen af knowhow til formulering af økonomisk  

 politik og sikre en vid udbredelse af resultaterne af den for denne politik  

 relevante forskning.
ARTIKEL 81 Hvidvaskning af penge 1. Parterne er enige om nødvendigheden af at gøre en indsats for og  

 samarbejde om at forhindre, at deres finansielle systemer benyttes til  

 hvidvaskning af indtægter fra kriminelle aktiviteter i almindelighed og  

 narkotikakriminalitet i særdeleshed.
 2. Samarbejdet på dette område omfatter administrativ og faglig bistand  

 med henblik på at fastlægge egnede standarder til at modvirke hvidvaskning af  

 penge svarende til dem, der er vedtaget i Fællesskabet og internationale fora  

 på dette område, herunder Financial Action Task Force (FATF).
ARTIKEL 82 Narkotika Parterne samarbejder om at øge effektiviteten og gennemslagskraften af  

 politik og foranstaltninger til bekæmpelse af ulovlig produktion af og  

 forsyning og handel med narkotika og psykotrope stoffer, herunder  

 forebyggelse af omdirigering af kemiske prækursorer, samt om fremme af  

 forebyggelse og formindskelse af efterspørgslen efter narkotika.
Samarbejdet  

 på dette område baseres på gensidige konsultationer og snæver samordning  

 mellem parterne om målene og indsatsen på de forskellige felter, der vedrører  

 narkotika, og skal bl.a. omfatte udveksling af uddannelsesprogrammer og, når  

 det er muligt, faglig bistand fra Fællesskabet.
ARTIKEL 83 Samarbejde om regulering af kapitalbevægelser og betalinger i  

 Rusland Med forbehold af artikel 52 samarbejder parterne i erkendelse af behovet  

 for, at det russiske valutamarked kan fungere og udvikle sig stabilt, om  

 oprettelse af et effektivt system for regulering af kapitalbevægelser og  

 betalinger i Rusland.
 Under henvisning til medlemsstaternes og Fællesskabets erfaringer,  

 kompetence og respektive muligheder skal samarbejdet på dette område med  

 faglig bistand fra Fællesskabet bl.a. omfatte:
- etablering af forbindelser mellem de kompetente myndigheder i  

 Fællesskabet og dets medlemsstater og i Rusland - løbende informationsudveksling - støtte til udvikling af passende forskrifter.
 For at sikre en optimal udnyttelse af de disponible ressourcer sikrer  

 parterne en nær koordinering med foranstaltninger, der træffes af andre lande  

 og internationale organisationer.
Afsnit VIII Samarbejde om forebyggelse af ulovlige aktiviteter ARTIKEL 84 Parterne indleder et samarbejde med sigte på at forebygge ulovlige  

 aktiviteter såsom:
- ulovlig indvandring og ulovligt ophold af fysiske personer af parternes  

 nationalitet på deres respektive områder under hensyn til princippet om  

 genindrejse og dermed forbunden praksis - ulovlige aktiviteter på det økonomiske område, herunder korruption - ulovlige transaktioner med forskellige produkter, herunder  

 industriaffald - forfalskninger - ulovlig handel med narkotika og psykotrope stoffer.
 Samarbejdet på ovennævnte områder baseres på indbyrdes konsultation og et  

 nært samvirke, og der vil blive ydet faglig bistand på følgende områder:
- udarbejdelse af national lovgivning vedrørende forebyggelse af ulovlige  

 aktiviteter - oprettelse af informationscentre - effektivisering af de institutioner, der beskæftiger sig med  

 forebyggelse af ulovlige aktiviteter - personaleuddannelse og opbygning af efterforskningsinfrastrukturer - fastlæggelse af gensidigt acceptable foranstaltninger til at forebygge  

 ulovlige aktiviteter.
Afsnit IX Kulturelt samarbejde ARTIKEL 85 1. Parterne forpligter sig til at fremme det kulturelle samarbejde med  

 sigte på at styrke de bestående forbindelser mellem deres befolkninger og  

 tilskynde til tilegnelse af gensidigt kendskab til deres respektive sprog og  

 kulturer under overholdelse af princippet om skaberfrihed og gensidig adgang  

 til kulturværdier.
 2. Samarbejdet omfatter navnlig følgende områder:
- udveksling af information og erfaringer inden for bevarelse og  

 beskyttelse af monumenter og seværdigheder (den arkitektoniske arv) - kulturudvekslinger mellem institutioner, kunstnere og andre, der  

 arbejder på det kulturelle område - oversættelse af litterære værker.
 3. Samarbejdsrådet kan rette henstillinger om gennemførelsen af denne  

 artikel.
Afsnit X Finansielt samarbejde ARTIKEL 86 Med henblik på virkeliggørelse af målene i denne aftale, særlig i afsnit  

 VI og VII, stiller Fællesskabet i overensstemmelse med artikel 87, 88 og 89  

 midlertidig finansiel bistand til rådighed for Rusland i form af faglig  

 bistand, der ydes som gavebistand, til fremme af den økonomiske omstilling i  

 Rusland.
ARTIKEL 87 Denne finansielle bistand ydes inden for rammerne af Tacis-programmet  

 efter Fællesskabets rådsforordning herom.
ARTIKEL 88 Målene og områderne for Fællesskabets finansielle bistand fastlægges i et  

 vejledende program, der afspejler de vedtagne prioriteter, og som aftales  

 mellem parterne under hensyntagen til Ruslands behov, sektormæssige  

 opsugningsevne og reformfremskridt.
Parterne underretter Samarbejdsrådet  

 derom.
ARTIKEL 89 For at opnå den bedst mulige udnyttelse af de disponible midler sikrer  

 parterne, at Fællesskabets faglige bistand ydes i snæver samordning med de  

 tilsvarende bidrag fra andre kilder, som medlemsstaterne, andre lande og  

 internationale organisationer, såsom Den Internationale Bank for Genopbygning  

 og Udvikling og Den Europæiske Bank for Genopbygning og Udvikling.
Afsnit XI Institutionelle, almindelige og afsluttende bestemmelser ARTIKEL 90 Der nedsættes et samarbejdsråd, som skal føre tilsyn med gennemførelsen af  

 denne aftale.
Det træder sammen på ministerplan en gang om året, og når  

 omstændighederne kræver det.
Det undersøger alle større spørgsmål, der opstår  

 inden for rammerne af aftalen, og andre bilaterale eller internationale  

 spørgsmål af fælles interesse for virkeliggørelsen af denne aftales mål.  

 Samarbejdsrådet kan også fremsætte formålstjenlige henstillinger efter aftale  

 mellem parternes repræsentanter i Samarbejdsrådet.
ARTIKEL 91 1. Samarbejdsrådet består af medlemmerne af Rådet for Den Europæiske Union  

 og medlemmer af Kommissionen for De Europæiske Fællesskaber på den ene side  

 og medlemmer af regeringen for Den Russiske Føderation på den anden side.
 2. Samarbejdsrådet fastsætter selv sin forretningsorden.
 3. Formandshvervet i Samarbejdsrådet varetages på skift af en repræsentant  

 for Fællesskabet og et medlem af regeringen for Den Russiske Føderation.
ARTIKEL 92 1. Samarbejdsrådet bistås i varetagelsen af sine opgaver af et  

 samarbejdsudvalg, der består af repræsentanter for medlemmerne af Rådet for  

 Den Europæiske Union og repræsentanter for Kommissionen for De Europæiske  

 Fællesskaber på den ene side og repræsentanter for regeringen for Den  

 Russiske Føderation på den anden side, normalt på højt embedsmandsplan.  

 Formandshvervet i Samarbejdsudvalget varetages på skift af en repræsentant  

 for Fællesskabet og en repræsentant for regeringen for Den Russiske  

 Føderation.
 Samarbejdsrådet fastsætter i sin forretningsorden Samarbejdsudvalgets  

 opgaver, som omfatter forberedelse af Samarbejdsrådets møder og de opgaver,  

 der er omhandlet i artikel 16, 17 og 53 og i bilag 2, samt  

 Samarbejdsudvalgets funktionsmåde.
 2. Samarbejdsrådet kan uddelegere enhver af sine beføjelser til  

 Samarbejdsudvalget, der varetager arbejdet mellem Samarbejdsrådets møder.
ARTIKEL 93 Samarbejdsrådet kan beslutte at nedsætte særlige udvalg eller  

 arbejdsgrupper til at bistå det i varetagelsen af dets opgaver og fastlægger  

 sådanne udvalgs eller arbejdsgruppers sammensætning, opgaver og  

 funktionsmåde.
ARTIKEL 94 Ved undersøgelse af spørgsmål, der inden for rammerne af denne aftale  

 måtte opstå vedrørende en bestemmelse, der omhandler en artikel i GATT, tager  

 Samarbejdsrådet i videst muligt omfang hensyn til, hvorledes de kontraherende  

 parter i GATT normalt fortolker den pågældende GATT-artikel.
ARTIKEL 95 Der nedsættes et parlamentarisk samarbejdsudvalg.
Det træder sammen med  

 mellemrum, som det selv fastsætter.
ARTIKEL 96 1. Det Parlamentariske Samarbejdsudvalg består af medlemmer af  

 Europa-Parlamentet på den ene side og medlemmer af Den Russiske Føderations  

 forbundsforsamling på den anden side.
 2. Det Parlamentariske Samarbejdsudvalg fastsætter selv sin  

 forretningsorden.
 3. Formandshvervet i Det Parlamentariske Samarbejdsudvalg varetages på  

 skift af henholdsvis et medlem af Europa-Parlamentet og et medlem af Den  

 Russiske Føderations forbundsforsamling ifølge de bestemmelser, der  

 fastsættes i dets forretningsorden.
ARTIKEL 97 Det Parlamentariske Samarbejdsudvalg kan anmode om relevante oplysninger  

 vedrørende denne aftales gennemførelse fra Samarbejdsrådet, som så skal  

 forelægge udvalget de ønskede oplysninger.
 Det Parlamentariske Samarbejdsudvalg underrettes om Samarbejdsrådets  

 henstillinger.
 Det Parlamentariske Samarbejdsudvalg kan rette henstillinger til  

 Samarbejdsrådet.
ARTIKEL 98 1. Inden for denne aftales anvendelsesområde forpligter hver af parterne  

 sig til at sikre, at fysiske og juridiske personer fra den anden part uden  

 forskelsbehandling i forhold til deres egne statsborgere har adgang til  

 parternes kompetente domstole og administrative organer for at kunne forsvare  

 deres individuelle rettigheder og ejendomsrettigheder, herunder intellektuel,  

 industriel og kommerciel ejendomsret.
 2. Inden for deres respektive beføjelser:
- fremmer parterne anvendelse af voldgift til bilæggelse af tvister, der  

 opstår i forbindelse med handels- og samarbejdsoverenskomster indgået af  

 økonomiske beslutningstagere fra Fællesskabet og Rusland - er parterne enige om, at når en tvist indbringes for voldgift, kan hver  

 af tvistens parter, medmindre andet er fastsat i reglerne for det af parterne  

 valgte voldgiftsforum, vælge sin egen voldgiftsmand af en hvilken som helst  

 nationalitet, og at den foresiddende tredje voldgiftsmand eller  

 enevoldgiftsmanden kan være en statsborger i et tredjeland - anbefaler parterne deres økonomiske beslutningstagere, at de efter  

 fælles overenskomst vælger, hvilken lovgivning der skal gælde for deres  

 kontrakter - tilskynder parterne til anvendelse af de voldgiftsregler, der er  

 udarbejdet af De Forenede Nationers Kommission for International Handelsret  

 (UNCITRAL), og til voldgift ved et forum i en stat, der har undertegnet  

 konventionen om anerkendelse og fuldbyrdelse af udenlandske  

 voldgiftskendelser, udfærdiget i New York den 10. juni 1958.
ARTIKEL 99 Intet i denne aftale hindrer en part i at træffe foranstaltninger:
 1) som den finder nødvendige for at beskytte sine væsentlige  

 sikkerhedsinteresser:
a) mod udbredelse af oplysninger, der kan skade dens væsentlige  

 sikkerhedsinteresser b) vedrørende fissile materialer eller materialer, hvoraf de er udledt c) vedrørende produktion af eller handel med våben, ammunition og  

 krigsmateriel eller forskning, udvikling og produktion, der er uundværlig i  

 forsvarsøjemed, såfremt foranstaltningerne ikke ændrer konkurrencevilkårene  

 for de varer, der ikke er beregnet til specifikt militært formål d) i tilfælde af alvorlige interne forstyrrelser, som påvirker  

 opretholdelsen af lov og orden, under krig eller alvorlige internationale  

 spændinger, som udgør en krigstrussel, eller for at opfylde forpligtelser,  

 den har påtaget sig med henblik på bevarelse af fred og international  

 sikkerhed, eller 2) som den finder nødvendige for at opfylde sine internationale  

 forpligtelser og tilsagn eller autonome foranstaltninger truffet på linje med  

 sådanne almindeligt accepterede internationale forpligtelser og tilsagn  

 vedrørende kontrol af industrivarer og -teknologi med dobbelt anvendelse.
ARTIKEL 100 1. Inden for de områder, aftalen omfatter, og med forbehold af særlige  

 bestemmelser heri:
- må de ordninger, som Rusland anvender over for Fællesskabet, ikke føre  

 til nogen form for forskelsbehandling mellem medlemsstaterne, deres  

 statsborgere eller deres virksomheder eller firmaer - må de ordninger, som Fællesskabet anvender over for Rusland, ikke føre  

 til nogen form for forskelsbehandling mellem russiske statsborgere eller  

 virksomheder.
 2. Bestemmelserne i stk. 1 berører ikke parternes ret til at anvende de  

 relevante bestemmelser i deres skattelovgivning på skattepligtige, som ikke  

 befinder sig i samme situation, særlig med hensyn til bopæl.
ARTIKEL 101 1. Enhver af parterne kan indbringe en hvilken som helst tvist vedrørende  

 anvendelsen eller fortolkningen af denne aftale for Samarbejdsrådet.
 2. Samarbejdsrådet kan bilægge tvisten ved en henstilling.
3. Er det ikke muligt at bilægge tvisten efter stk. 2, kan en af parterne  

 meddele den anden, at den har udpeget en forligsmand; den anden part skal så  

 inden to måneder udpege endnu en forligsmand.
Ved anvendelsen af denne  

 procedure betragtes Fællesskabet og dets medlemsstater som en enkelt part i  

 tvisten.
 Samarbejdsrådet udpeger en tredje forligsmand.
Forligsmændenes henstillinger vedtages ved flertalsafgørelse.
Sådanne  

 henstillinger er ikke bindende for parterne.
 4. Samarbejdsrådet kan fastlægge procedureregler for tvistbilæggelse.
ARTIKEL 102 Parterne er enige om på anmodning af en af dem straks gennem passende  

 kanaler at konsultere hinanden med henblik på drøftelse af ethvert spørgsmål  

 vedrørende fortolkningen eller gennemførelsen af denne aftale og andre  

 relevante aspekter af forbindelserne mellem dem.
 Denne artikels bestemmelser berører på ingen måde artikel 17, 18, 101 og  

 107.
ARTIKEL 103 Der kan ikke i medfør af aftalen indrømmes Rusland en gunstigere  

 behandling end den, medlemsstaterne indrømmer hinanden.
ARTIKEL 104 I denne aftale forstås ved »parter« på den ene side Fællesskabet  

 eller medlemsstaterne eller Fællesskabet og dets medlemsstater, alt efter  

 deres respektive beføjelser, og på den anden side Rusland.
ARTIKEL 105 For så vidt spørgsmål, der er omhandlet i denne aftale, også er omhandlet  

 i energicharter-traktaten og protokollerne dertil, finder denne traktat og  

 disse protokoller fra deres ikrafttræden anvendelse på de pågældende  

 spørgsmål, dog kun i det deri fastsatte omfang.
ARTIKEL 106 Denne aftale indgås indledningsvis for en periode på ti år.
Den fornyes  

 automatisk år for år, såfremt ingen af parterne giver den anden part  

 skriftlig meddelelse om opsigelse mindst seks måneder før aftalens udløb.
ARTIKEL 107 1. Parterne træffer de fornødne almindelige eller særlige foranstaltninger  

 til opfyldelse af deres forpligtelser i henhold til aftalen.
De drager omsorg  

 for, at aftalens mål virkeliggøres.
 2. Såfremt en part finder, at den anden part har misligholdt en  

 forpligtelse i henhold til aftalen, kan den træffe passende foranstaltninger.  

 Forinden meddeler den, bortset fra i særligt hastende tilfælde,  

 Samarbejdsrådet alle nødvendige oplysninger til en grundig undersøgelse af  

 situationen med henblik på at nå frem til en for parterne acceptabel løsning.
Ved valget af disse foranstaltninger skal de, der medfører færrest  

 forstyrrelser i aftalen, foretrækkes.
Samarbejdsrådet underrettes straks om  

 foranstaltningerne, hvis den anden part anmoder derom.
ARTIKEL 108 Bilag 1, 2, 3, 4, 5, 6, 7, 8, 9 og 10 og protokol 1 og 2 udgør en  

 integrerende del af denne aftale.
ARTIKEL 109 Indtil enkeltpersoner og virksomheder har opnået tilsvarende rettigheder i  

 medfør af denne aftale, berører aftalen ikke de rettigheder, de er sikret i  

 kraft af bestående aftaler, der er bindende for på den ene side en eller  

 flere medlemsstater og på den anden side Rusland, undtagen på områder, der  

 henhører under Fællesskabets kompetence, hvilket ikke berører  

 medlemsstaternes forpligtelser efter denne aftale på områder, der henhører  

 under deres kompetence.
ARTIKEL 110 Denne aftale gælder på den ene side for de områder, hvor traktaterne om  

 oprettelse af Det Europæiske Fællesskab, Det Europæiske Kul- og  

 Stålfællesskab og Det Europæiske Atomenergifællesskab finder anvendelse, og  

 på de i disse traktater fastsatte betingelser, og på den anden side for  

 Ruslands område.
ARTIKEL 111 Denne aftale er udfærdiget i to eksemplarer på dansk, engelsk, fransk,  

 græsk, italiensk, nederlandsk, portugisisk, spansk, tysk og russisk, idet  

 hver af disse tekster har samme gyldighed.
ARTIKEL 112 Parterne godkender denne aftale efter deres egne procedurer.
 Denne aftale træder i kraft den første dag i den anden måned efter den  

 dato, på hvilken parterne underretter hinanden om, at de procedurer, der er  

 nævnt i stk. 1, er afsluttet.
 Denne aftale afløser ved sin ikrafttræden, for så vidt angår  

 forbindelserne mellem Fællesskabet og Rusland, aftalen mellem Det Europæiske  

 Økonomiske Fællesskab og Det Europæiske Atomenergifællesskab og Unionen af  

 Socialistiske Sovjetrepublikker om handel og om handelsmæssigt og økonomisk  

 samarbejde, undertegnet den 18. december 1989 i Bruxelles, jf. dog artikel  

 22, stk. 1, 3 og 5.
BILAGSFORTEGNELSE Bilag 1 Vejledende oversigt over fordele, som Rusland indrømmer landene i  

 det tidligere Sovjetunionen på de områder, der er omfattet af denne aftale  

 (pr. januar 1994) Bilag 2 Undtagelser fra bestemmelserne i artikel 15 (kvantitative  

 restriktioner) Bilag 3 Fællesskabets forbehold i henhold til artikel 28, stk. 2 Bilag 4 Ruslands forbehold i henhold til artikel 28, stk. 3 Bilag 5 Grænseoverskridende levering af tjenesteydelser Liste over  

 tjenesteydelser, for hvilke parterne indrømmer mestbegunstigelsesbehandling Bilag 6 Definitioner i forbindelse med finansielle tjenesteydelser Bilag 7 Finansielle tjenesteydelser Bilag 8 Bestemmelser vedrørende artikel 34 og 38 Bilag 9 Overgangsperiode for konkurrencebestemmelser og for indførelsen af  

 kvantitative restriktioner Bilag 10 Beskyttelse af intellektuel, industriel og kommerciel ejendomsret  

 omhandlet i artikel 54 BILAG 1 Vejledende oversigt over fordele, som Rusland indrømmer landene i det  

 tidligere Sovjetunionen på de områder, der er omfattet af denne aftale (pr.  

 januar 1994) Fordelene indrømmes bilateralt på grundlag af de respektive aftaler eller  

 anerkendt praksis.
De omfatter bl.a.:
1. Import- og eksportafgifter Der anvendes ingen importafgifter.
 Der anvendes ingen eksportafgifter for varer, der leveres i henhold til  

 årlige bilaterale mellemstatslige handels- og samarbejdsarrangementer inden  

 for den nomenklatur og de mængder, der er fastsat heri, og som betragtes som  

 »eksport til opfyldelse af føderalstatslige behov« som defineret i  

 den relevante russiske lovgivning.
 Der anvendes ingen moms for import.
 Der anvendes ingen punktafgifter for import.
2. Tildeling af kvoter og bevillingsprocedurer Eksportkvoter for leverancer af russiske produkter i henhold til årlige  

 bilaterale mellemstatslige handels- og samarbejdsaftaler åbnes på samme måde  

 som for »leverancer til opfyldelse af statslige behov«.
 3. Særlige betingelser for enhver form for aktiviteter i bank- og  

 finanssektoren (herunder etablering og drift), kapitalbevægelser og løbende  

 betalinger, adgang til værdipapirer osv.
4. Prissystem vedrørende russisk eksport af visse slags råvarer og  

 halvfabrikata (kul, råolie, naturgas, raffinerede olieprodukter) Priserne fastlægges på grundlag af de tilsvarende gennemsnitspriser på  

 verdensmarkedet omregnet til rubler eller den respektive nationale valuta til  

 den kurs, Ruslands Centralbank noterer den 15. dag i måneden forud for  

 eksportmåneden.
5. Betingelser for transport og transit For så vidt angår lande i Samfundet af Uafhængige Stater, der er parter i  

 den multilaterale aftale »om principper og betingelser for forbindelser  

 på transportområdet«, og/eller i henhold til bilaterale arrangementer  

 for transport og transit anvendes der gensidigt ingen afgifter eller gebyrer  

 for transport og fortoldning af varer (inklusive varer i transit) og transit  

 af køretøjer.
 6. Kommunikationstjenester, herunder post-, kurer- og teletjenester samt  

 audiovisuelle og andre tjenester.
 7. Adgang til informationssystemer og databaser.
BILAG 2 Undtagelser fra bestemmelserne i artikel 15 (kvantitative restriktioner) 1. Som undtagelse fra bestemmelserne i artikel 15 kan Rusland træffe  

 særlige foranstaltninger i form af kvantitative restriktioner, forudsat at de  

 anvendes uden forskelsbehandling efter bestemmelserne i artikel XIII i GATT.  

 Disse foranstaltninger kan først træffes efter udgangen af det første  

 kalenderår efter aftalens undertegnelse.
 2. Disse foranstaltninger kan kun træffes under de omstændigheder, der er  

 anført i bilag 9.
 3. Den samlede værdi af importen af de varer, der underlægges disse  

 foranstaltninger, må ikke overstige følgende andele af den samlede import af  

 varer med oprindelse i Fællesskabet:
- 10% i det andet og tredje kalenderår efter aftalens undertegnelse; - 5% i det fjerde og femte kalenderår efter aftalens undertegnelse; - 3% herefter, indtil Ruslands tiltrædelse af GATT/WTO.
 Ovennævnte andele fastlægges på grundlag af værdien af Ruslands import af  

 varer med oprindelse i Fællesskabet i det sidste år forud for indførelsen af  

 kvantitative restriktioner, for hvilket der foreligger statistikker.
 Disse bestemmelser må ikke omgås gennem øget toldmæssig beskyttelse for så  

 vidt angår de pågældende importerede varer.
 4. Disse foranstaltninger må ikke anvendes efter Ruslands tiltrædelse af  

 GATT/WTO, medmindre andet er bestemt i protokollen for Ruslands tiltrædelse  

 af GATT/WTO.
 5. Rusland underretter Samarbejdsudvalget om enhver foranstaltning, det  

 måtte have til hensigt at træffe i medfør af bestemmelserne i dette bilag, og  

 på anmodning af Fællesskabet afholdes der, inden foranstaltningerne træffes,  

 konsultationer i Samarbejdsudvalget om disse foranstaltninger og de sektorer,  

 de vedrører.
BILAG 3 Fællesskabets forbehold i henhold til artikel 28, stk. 2 Minedrift I nogle medlemsstater vil ikke-fællesskabskontrollerede virksomheder  

 skulle have en koncession for så vidt angår minedrifts- og råstofrettigheder.
Fiskeri Medmindre andet er bestemt, er adgang til og udnyttelse af de biologiske  

 ressourcer og fiskebankerne i farvande, der henhører under medlemsstaternes  

 suverænitet eller jurisdiktion, forbeholdt fiskerfartøjer, der fører en  

 medlemsstats flag, og som er registreret på Fællesskabets område.
Køb af fast ejendom I nogle medlemsstater gælder der restriktioner for køb af fast ejendom.
Audiovisuelle tjenesteydelser, herunder radio National behandling hvad angår produktion og distribution, herunder tv og  

 radiospredning og andre former for transmission til offentligheden, kan være  

 forbeholdt audiovisuelle værker, der opfylder visse oprindelseskriterier.
Teletjenester, herunder mobil- og satellittjenester Forbeholdte tjenesteydelser I nogle medlemsstater er markedsadgangen med hensyn til komplementære  

 tjenester og infrastrukturer underlagt restriktioner.
Liberale erhverv Ydelser forbeholdt fysiske personer, der er statsborgere i  

 medlemsstaterne.
Sådanne personer kan under visse omstændigheder oprette  

 selskaber.
Landbrug I nogle medlemsstater anvendes der ikke national behandling for  

 ikke-fællesskabskontrollerede virksomheder, der ønsker at drive landbrug.  

 Ikke-fællesskabskontrollerede virksomheders erhvervelse af vinmarker kan kun  

 ske efter anmeldelse eller, om fornødent, tilladelse.
Nyhedstjenester I nogle medlemsstater er der begrænsninger for udenlandsk deltagelse i  

 forlagsvirksomheder og radio- og tv-selskaber.
BILAG 4 Ruslands forbehold i henhold til artikel 28, stk. 3 Udnyttelse af undergrund og naturressourcer, herunder minedrift 1. For så vidt angår ikke-russiskkontrollerede virksomheder kan der kræves  

 koncession til udvinding af visse malme og metaller.
 2. Visse særlige licitationer vedrørende udnyttelse af undergrund og  

 naturressourcer, der er bestemt for små virksomheder eller  

 forsvarsvirksomheder under militær omstilling, kan være lukkede for  

 ikke-russiskkontrollerede virksomheder.
Fiskeri For at drive fiskeri er en tilladelse fra det respektive offentlige organ  

 nødvendig.
Køb og formidling af fast ejendom a) Ikke-russiskkontrollerede virksomheder kan ikke erhverve jord.
Disse  

 virksomheder kan dog lease jord for en periode på ikke over 49 år.
 b) Som undtagelse fra litra a) kan ikke-russiskkontrollerede virksomheder  

 erhverve jord i de tilfælde, hvor disse virksomheder anerkendes som købere i  

 overensstemmelse med Den Russiske Føderations lov om privatisering af  

 statslige og kommunale virksomheder i Den Russiske Føderation og andre  

 relevante forskrifter og bestemmelser, herunder betingelserne i  

 privatiseringsprogrammer:
- som led i privatiseringen af statslige og kommunale virksomheder i form  

 af udbud og licitation for kommerciel investering; - som led i udvidelsen og den yderligere opbygning af virksomheder i form  

 af udbud og auktion for kommerciel investering; Telekommunikation Teletjenester, herunder mobil- og satellittjenester, opbygning,  

 installation, drift og vedligeholdelse af kommunikationsanordninger, er  

 underlagt restriktioner.
Massemedietjenester Der er begrænsninger for udenlandsk deltagelse i massemedieselskaber.
Erhvervsaktiviteter Visse erhvervsaktiviteter er lukkede, begrænsede eller underlagt særlige  

 betingelser for så vidt angår fysiske personer, der ikke er russiske  

 statsborgere.
Leasing af føderal ejendom Leasing af føderal ejendom, hvis værdi overstiger 100 millioner rubler,  

 til virksomheder med udenlandsk deltagelse foretages med tilladelse fra den  

 statslige myndighed, der er beføjet til at forvalte sådan ejendom.
Dette  

 maksimumsbeløb vil blive hævet og udtrykt i konvertibel valuta.
BILAG 5 Grænseoverskridende levering af tjenesteydelser Liste over tjenesteydelser, for hvilke parterne indrømmer  

 mestbegunstigelsesbehandling a) Berørte sektorer i overensstemmelse med De Forenede Nationers  

 foreløbige Central Product Classification (CPC):
Konsulentbistand vedrørende regnskabsmæssige undersøgelser: under CPC  

 86212 bortset fra »revisionstjenester« Konsulentbistand vedrørende bogholderitjenester CPC 86220 Ingeniørtjenester CPC 8672 Integrerede ingeniørtjenester CPC 8673 Arkitektoniske rådgivnings- og prædesigntjenester CPC 86711 Arkitektoniske designtjenester CPC 86712 Arkitektoniske tjenester vedrørende byplanlægning og landskab CPC 8674 Edb og dertil knyttede tjenester:
Konsulentbistand i forbindelse med installation af computer hardware CPC  

 841 Tjenesteydelser vedrørende anvendelse af software CPC 842 Databasetjenester CPC 844 Reklame CPC 871 Markeds- og opinionsundersøgelser CPC 864 Management konsulentbistand CPC 866 Tjenesteydelser vedrørende tekniske prøver og analyser CPC 8676 Rådgivning og konsulentbistand vedrørende landbrug, jagt og skovbrug Rådgivning og konsulentbistand vedrørende fiskeri Rådgivning og konsulentbistand vedrørende minedrift Trykkeri- og forlagsvirksomhed CPC 88442 Konferencetjenester Oversættelsestjenester CPC 87905 Boligindretningstjenester CPC 87907 Telekommunikation:
Specialtjenester, herunder (men ikke udelukkende) elektronisk post, voice  

 mail, on-line information og databasesøgning, databehandling, EDI, kode- og  

 protokolkonvertering Pakke- og kredsløbskoblede datatjenester Bygge- og anlægsarbejder og dertil knyttede ingeniørtjenester:  

 undersøgelser på stedet CPC 5111 Franchising CPC 8929 Voksenundervisning pr. korrespondance under CPC 924 Nyheds- og pressetjenester CPC 962 Udlejnings-/leasingtjenester uden operatører i forbindelse med andet  

 transportudstyr (CPC 83101 personvogne, 83102 godstransportkøretøjer, 83105)  

 og andet maskinel og udstyr (CPC 83106, 83107, 83108, 83109) Kommissionær- og engroshandelstjenester i forbindelse med import og  

 eksport (under CPC 621 og 622) Forskning og udvikling af software Genforsikring og retrocession samt tjenesteydelser i tilknytning til  

 forsikring, såsom rådgivning, aktuarbistand, risikovurdering og  

 skaderegulering Forsikring af risici i forbindelse med:
i) søtransport og kommerciel luftfart samt opsendelse og fragt i rummet  

 (inklusive satelitter) med en sådan forsikring, at den dækker et af eller  

 alle følgende tilfælde: de transporterede personer, de varer, der eksporteres  

 eller importeres, det køretøj, der transporterer varerne, og ethvert ansvar i  

 forbindelse hermed, ii) varer i international transit, og iii) ulykkes- og sygeforsikring og personlig ansvarsforsikring for  

 motorkøretøjer i tilfælde af grænseoverskridende bevægelser.
b) Databehandlingstjenester CPC 843 Tilvejebringelse og overførsel af finansiel information og finansiel  

 databehandling (jf. litra B, nr. 11 og 12, i bilag 6):
 For så vidt angår tjenesteydelser opført under litra b), anvendes  

 mestbegunstigelsesbehandling i henhold til artikel 38 uden anvendelse af del  

 A i bilag 8.
BILAG 6 Definitioner i forbindelse med finansielle tjenesteydelser En finansiel tjenesteydelse er enhver tjenesteydelse af finansiel art, der  

 tilbydes af en af parternes finansielle servicevirksomheder.
Finansielle  

 tjenesteydelser omfatter følgende aktiviteter:
A.
Alle former for forsikringsydelser og dermed beslægtede  

 tjenesteydelser:
 1. Direkte forsikring (inklusive co-assurance):
i) livsforsikring ii) andre former for forsikring.
 2. Genforsikring og retrocession.
 3. Forsikringsmægling.
 4. Tjenesteydelser i tilknytning til forsikring, såsom rådgivning,  

 aktuarbistand, risikovurdering og skaderegulering.
B.
Bankmæssige og andre finansielle tjenesteydelser (eksklusive  

 forsikring):
 1. Modtagelse af indskud og andre midler, som kan kræves tilbagebetalt,  

 fra offentligheden.
 2. Alle former for udlån, herunder forbrugerkredit, hypotekkredit,  

 factoring og finansiering af kommercielle transaktioner.
 3. Finansiel leasing.
 4. Alle tjenesteydelser i tilknytning til betalings- og pengeoverførsel,  

 herunder kreditkort, betalingskort, rejsechecks og bankanvisninger.
 5. Garantier og engagementer.
 6. Handel for egen regning eller for kunders regning, enten på  

 fondsbørsen, uden for fondsbørsen eller på anden måde, med følgende papirer:
a) pengemarkedspapirer (herunder checks, veksler, indlånsbeviser osv.); b) udenlandsk valuta; c) afledte produkter, herunder, men ikke begrænset til,  

 terminsforretninger og optioner; d) kurs- og rentearbitragepapirer, herunder produkter som swaps, aftaler  

 om terminskurser osv.; e) omsættelige værdipapirer; f) andre negotiable dokumenter og finansielle aktiver, herunder guld- og  

 sølvbarrer.
 7. Deltagelse i emissioner af enhver art af værdipapirer, herunder  

 emissionsgarantier og placering som agent (enten offentligt eller privat) og  

 servicevirksomhed i tilknytning til sådanne emissioner.
 8. Låneformidling på pengemarkedet.
 9. Investeringspleje, såsom likviditets- og porteføljeforvaltning, alle  

 former for kollektiv investeringspleje, administration af pensionsfonde,  

 forvaring og forvaltning af betroede midler.
 10. Afregning og clearing i forbindelse med finansielle aktiver, herunder  

 værdipapirer, afledte produkter og andre negotiable dokumenter.
 11. Andre finansielle servicevirksomheders tilvejebringelse og overførsel  

 af finansielle oplysninger samt programmel til finansiel databehandling og  

 dermed beslægtet programmel.
 12. Rådgivning og formidling samt andre medfølgende finansielle  

 tjenesteydelser i forbindelse med de under nr. 1-11 nævnte aktiviteter,  

 herunder kreditvurdering og -analyse, undersøgelser og rådgivning i  

 tilknytning til investeringer og porteføljer, rådgivning om erhvervelser og  

 om omstrukturering af virksomheder samt virksomhedsanalyse.
 Følgende aktiviteter er ikke omfattet af definitionen af finansielle  

 tjenesteydelser:
a) aktiviteter udført af centralbanker eller enhver anden offentlig  

 institution med et penge- eller valutakurspolitisk sigte; b) aktiviteter udført af centralbanker, statslige organer eller offentlige  

 institutioner på regeringens vegne eller med dennes garanti, undtagen hvor  

 disse aktiviteter kan udføres af finansielle servicevirksomheder i  

 konkurrence med sådanne offentlige organer; c) aktiviteter, der indgår i lovfæstede sociale sikringsordninger eller  

 pensionsordninger, undtagen hvor disse aktiviteter kan udføres af finansielle  

 servicevirksomheder i konkurrence med offentlige organer eller private  

 institutioner.
BILAG 7 Finansielle tjenesteydelser A.
Hvad angår de banktjenesteydelser, der er omhandlet i del B i bilag 6,  

 forstås ved indrømmelse af mestbegunstigelsesbehandling i medfør af artikel  

 28, stk. 1, for så vidt angår etablering i form af oprettelse af et  

 datterselskab alene (hvorved etablering i form af oprettelse af en filial  

 udelukkes), og Ruslands indrømmelse af national behandling i medfør af  

 artikel 28, stk. 3, en behandling, der ikke er mindre gunstig end den,  

 Rusland indrømmer sine egne virksomheder, med følgende undtagelser:
1. Rusland forbeholder sig ret til a) over for russiske datterselskaber og filialer af  

 fællesskabsvirksomheder at fortsætte med at anvende det loft til begrænsning  

 af den samlede andel af udenlandsk kapital i det russiske banksystem, der  

 gælder på datoen for aftalens undertegnelse; b) over for russiske datterselskaber af fællesskabsvirksomheder at stille  

 et højere krav om minimumskapital end det, der stilles til dets egne  

 virksomheder, såfremt dette minimumskapitalkrav ikke sættes op i forhold til  

 det, der gælder på datoen for aftalens undertegnelse, før der anvendes  

 national behandling for så vidt angår kravet om mindstekapital; c) at begrænse antallet af filialer af russiske datterselskaber af  

 fællesskabsvirksomheder; d) at sætte et minimumsniveau på ikke over 55 000 ecu for kontosaldi for  

 hver fysisk person med russiske datterselskaber af fællesskabsvirksomheder; e) at forbyde russiske datterselskaber af fællesskabsvirksomheder at  

 foretage transaktioner med aktier og instrumenter, der kan konverteres til  

 aktier i russiske aktieselskaber; f) at forbyde russiske datterselskaber af fællesskabsvirksomheder at  

 foretage transaktioner med personer, der er bosat i Rusland.
 2. Undtagelserne i nr. 1 finder kun anvendelse på følgende betingelser:
i) såfremt de gælder for datterselskaber af samtlige landes virksomheder,  

 og ii) for så vidt angår de undtagelser, der er omhandlet i nr. 1, litra c),  

 d) og e):
a) indtil udløbet af en periode på højst fem år fra aftalens undertegnelse  

 for de undtagelser, der er nævnt under litra c) og d), og på tre år for de  

 undtagelser, der er nævnt under litra e), og b) såfremt den andel af aktiekapitalen i det russiske datterselskab af  

 fællesskabsvirksomheden, der ejes af russiske statsborgere eller  

 virksomheder, ikke overstiger halvtreds procent (50%), og c) såfremt der er tale om russiske datterselskaber af  

 fællesskabsvirksomheder, som er etableret efter disse undtagelsers  

 ikrafttræden; iii) for så vidt angår de undtagelser, der er omhandlet i nr. 1, litra f),  

 indtil den 1. januar 1996, og kun hvis der er tale om russiske  

 datterselskaber af fællesskabsvirksomheder, der er etableret efter den 15.  

 november 1993, eller som ikke har startet deres transaktioner med personer,  

 der er bosat i Rusland, før den 15. november 1993.
 3. a) Efter udløbet af en periode på fem år fra datoen for aftalens  

 undertegnelse undersøger Rusland muligheden for:
i) at hæve det loft til begrænsning af den samlede andel af udenlandsk  

 kapital i det russiske banksystem, der gælder på datoen for undertegnelsen af  

 denne aftale, som anført under nr. 1, litra a), under hensyntagen til alle de  

 relevante monetære, skattemæssige, finansielle og betalingsbalancemæssige  

 aspekter og til situationen i det russiske banksystem; ii) at nedsætte det minimumskapitalkrav, der er nævnt under nr. 1, litra  

 b), under hensyntagen til alle de relevante monetære, skattemæssige,  

 finansielle og betalingsbalancemæssige aspekter og til situationen i det  

 russiske banksystem.
 b) Efter udløbet af en periode på tre år fra datoen for undertegnelsen af  

 denne aftale undersøger Rusland muligheden for at lempe de restriktioner, der  

 er nævnt under nr. 1, litra c) og d), under hensyntagen til alle de relevante  

 monetære, skattemæssige, finansielle og betalingsbalancemæssige aspekter og  

 til situationen i det russiske banksystem.
B.
Hvad angår de forsikringstjenesteydelser, der er omhandlet i del A, nr.  

 1 og 2, i bilag 6, er den mestbegunstigelsesbehandling, der indrømmes i  

 medfør af artikel 28, stk. 1, for så vidt angår etablering i form af  

 oprettelse af et datterselskab alene, der tillades for forsikringsvirksomhed,  

 fastlagt i lovgivningen og de administrative bestemmelser, der gælder i  

 Rusland på etableringsdatoen, idet der tages hensyn til følgende betingelser:
 1. Ved udløbet af en periode på højst fem år efter aftalens undertegnelse  

 ophæver Rusland grænsen på 49% for maksimal udenlandsk aktieportefølje af  

 virksomhedskapitalen.
2. I overgangsperioden på fem år er ophævelsen af grænsen for maksimal  

 udenlandsk aktieportefølje ikke til hinder for, at Rusland kan indføre  

 foranstaltninger i forbindelse med meddelelse af bevilling til  

 fællesskabsvirksomheder inden for visse forsikringsklasser.
Disse  

 foranstaltninger kan kun træffes i forbindelse med enten obligatoriske  

 sociale forsikringsordninger, offentlige indkøb eller de årsager, der er  

 beskrevet i artikel 29, stk. 2, og må ikke annullere eller væsentligt svække  

 virkningerne af ophævelsen af grænsen på 49% for maksimal udenlandsk  

 aktieportefølje.
BILAG 8 Bestemmelser vedrørende artikel 34 og 38 Del A Konsultationerne påbegyndes senest tredive dage efter, at den første part  

 har anmodet herom.
De afholdes med henblik på at nå til forståelse om:
- den anden parts tilbagetrækning af de foranstaltninger, som har ført til  

 den betydeligt mere restriktive situation, eller - tilpasninger af begge parters forpligtelser, eller - tilpasninger, der skal foretages af den første part for at kompensere  

 for den mere restriktive situation, som den anden part har skabt.
Hvis der ikke er opnået enighed senest tres dage efter den første parts  

 anmodning om konsultationer, kan den første part foretage passende  

 kompensationstilpasninger af sine forpligtelser.
Disse tilpasninger foretages  

 i den udstrækning og for den tid, der er nødvendig for at tage hensyn til den  

 af den anden part skabte betydeligt mere restriktive situation.
Der gives  

 prioritet til de foranstaltninger, som griber mindst forstyrrende ind i  

 aftalens funktion.
De rettigheder, som de erhvervsdrivende i medfør af  

 aftalen har erhvervet på det tidspunkt, hvor der foretages sådanne  

 tilpasninger, berøres heller ikke af nævnte tilpasninger.
Del B 1. Under hensyntagen til partnerskabet og samarbejdet underretter Ruslands  

 regering i en overgangsperiode på tre år efter aftalens undertegnelse  

 Fællesskabet om sine hensigter om at forelægge nye love eller vedtage nye  

 administrative bestemmelser, der kan gøre vilkårene for etablering eller  

 drift af russiske datterselskaber og filialer af fællesskabsvirksomheder mere  

 restriktive, end de var på dagen før datoen for undertegnelsen af aftalen.  

 Fællesskabet kan anmode Rusland om at meddele det udkastene til sådanne love  

 eller administrative bestemmelser og om at indlede konsultationer om de  

 pågældende udkast.
 2. I de tilfælde, hvor nye love eller administrative bestemmelser, der  

 indføres i Rusland i den i nr. 1 omhandlede overgangsperiode, gør  

 driftsvilkårene for russiske datterselskaber og filialer af  

 fællesskabsvirksomheder mere restriktive, end de var på dagen for aftalens  

 undertegnelse, finder de pågældende love eller bestemmelser ikke anvendelse  

 på de datterselskaber og filialer, der allerede var etableret i Rusland på  

 tidspunktet for de relevante retsakters ikrafttræden, indtil udløbet af en  

 periode på tre år fra denne ikrafttræden.
BILAG 9 Overgangsperiode for konkurrencebestemmelser og for indførelsen af  

 kvantitative restriktioner Ved de omstændigheder, der henvises til i artikel 53, stk. 2.3, og i bilag  

 2, nr. 2, forstås omstændigheder vedrørende russiske økonomiske sektorer, som - er under omstrukturering, eller - står over for alvorlige vanskeligheder, specielt når vanskelighederne  

 medfører store sociale problemer i Rusland, eller - står over for en eliminering eller en drastisk reduktion af de samlede  

 markedsandele, som russiske virksomheder eller statsborgere har i en bestemt  

 sektor eller industri i Rusland, eller - er industrier i deres vorden i Rusland.
BILAG 10 Beskyttelse af intellektuel, industriel og kommerciel ejendomsret  

 omhandlet i artikel 54 1. Rusland fortsætter med at forbedre beskyttelsen af intellektuelle,  

 industrielle og kommercielle ejendomsrettigheder med henblik på ved udgangen  

 af det femte år efter aftalens ikrafttræden at opnå et beskyttelsesniveau,  

 der svarer til Fællesskabets niveau, herunder effektive midler til at  

 håndhæve sådanne rettigheder.
 2. Ved udgangen af det femte år efter aftalens ikrafttræden tiltræder  

 Rusland de multilaterale konventioner om intellektuel, industriel og  

 kommerciel ejendomsret, som medlemsstaterne er parter i, eller som reelt  

 anvendes af medlemsstaterne, i overensstemmelse med de relevante bestemmelser  

 i disse konventioner:
- Bernerkonventionen til værn for litterære og kunstneriske værker  

 (Paris-akten 1971) - Den internationale konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender (Rom 1961) - Den internationale konvention om beskyttelse af plantenyheder (UPOV)  

 (Geneve-akten 1978).
 3. Samarbejdsrådet kan henstille, at nr. 2 i dette bilag finder anvendelse  

 på andre multilaterale konventioner.
 4. Fra denne aftales ikrafttræden indrømmer Rusland, for så vidt angår  

 anerkendelse og beskyttelse af intellektuel, industriel og kommerciel  

 ejendomsret, fællesskabsvirksomheder og -statsborgere en behandling, der ikke  

 er mindre gunstig end den, det indrømmer noget tredjeland i henhold til  

 bilaterale aftaler.
 5. Bestemmelserne i nr. 4 finder ikke anvendelse på fordele, som Rusland  

 indrømmer tredjelande på et reelt gensidigt grundlag, og heller ikke fordele,  

 som Rusland indrømmer andre lande i det tidligere Sovjetunionen.
PROTOKOLFORTEGNELSE Protokol 1 om etablering af en kontaktgruppe vedrørende kul- og  

 stålspørgsmål Protokol 2 om gensidig administrativ bistand til korrekt anvendelse af  

 toldlovgivningen Protokol 1 om etablering af en kontaktgruppe vedrørende kul- og stålspørgsmål 1. Der nedsættes en kontaktgruppe mellem parterne.
Gruppen består af  

 repræsentanter for Fællesskabet og for Rusland.
 2. Kontaktgruppen udveksler oplysninger om kul- og stålindustriens  

 situation i begge områder og om deres samhandel, særlig med henblik på at  

 indkredse de problemer, der måtte opstå.
 3. Kontaktgruppen undersøger også kul- og stålindustriens situation på  

 verdensplan, herunder udviklingen i den internationale handel.
4. Kontaktgruppen udveksler alle nyttige oplysninger om strukturen i de  

 pågældende industrier, udviklingen i produktionskapacitet, den videnskabelige  

 og forskningsmæssige udvikling på relevante områder og udviklingen i  

 beskæftigelsen.
Gruppen behandler også forurenings- og andre miljøproblemer.
 5. Kontaktgruppen undersøger endvidere udviklingen i den faglige bistand  

 mellem parterne, herunder bistand til finansiel, kommerciel og teknisk  

 forvaltning.
 6. Kontaktgruppen udveksler alle relevante oplysninger om, hvilke  

 holdninger parterne har indtaget eller vil indtage i de relevante  

 internationale organisationer og fora.
 7. Kontaktgruppen kan udvides med repræsentanter for industrierne, hvis og  

 når begge parter er enige om, at det er hensigtsmæssigt, at de er til stede  

 og/eller deltager i møderne.
 8. Kontaktgruppen træder sammen to gange om året, skiftevis på hver parts  

 område.
 9. Formandskabet i kontaktgruppen varetages på skift af en repræsentant  

 for Kommissionen for De Europæiske Fællesskaber og af en repræsentant for  

 regeringen for Den Russiske Føderation.
Protokol 2 om gensidig administrativ bistand til korrekt anvendelse af  

 toldlovgivningen ARTIKEL 1 Definitioner I denne protokol forstås ved:
a) »toldlovgivning«: gældende bestemmelser på parternes område  

 for indførsel, udførsel og forsendelse af varer og henførsel heraf under en  

 hvilken som helst toldprocedure, herunder forbuds-, begrænsnings- og  

 kontrolforanstaltninger vedtaget af parterne b) »told«: told og alle andre afgifter, skatter, gebyrer og  

 andre beløb, der pålægges og opkræves på parternes område i medfør af  

 toldlovgivningen, men ikke sådanne gebyrer og beløb, hvis størrelse  

 nogenlunde svarer til omkostningerne i forbindelse med de ydede tjenester c) »bistandssøgende myndighed«: en kompetent administrativ  

 myndighed, som er udpeget af en part til dette formål, og som fremsætter  

 anmodningen om bistand i toldspørgsmål d) »bistandssøgte myndighed«: en kompetent administrativ  

 myndighed, som er udpeget af en part til dette formål, og som modtager  

 anmodningen om bistand i toldspørgsmål e) »overtrædelse«: enhver overtrædelse af toldlovgivningen samt  

 ethvert forsøg på overtrædelse af denne lovgivning.
ARTIKEL 2 Anvendelsesområde 1. Inden for rammerne af deres kompetence yder parterne på den måde og på  

 de betingelser, der er fastsat i denne protokol, hinanden bistand med henblik  

 på at sikre, at toldlovgivningen anvendes korrekt, særlig ved at forebygge,  

 påvise og undersøge overtrædelser af denne lovgivning.
2. Bistand i toldspørgsmål i henhold til denne protokol ydes af enhver  

 administrativ myndighed hos parterne, som er kompetent med hensyn til  

 anvendelsen af denne protokol.
Dette berører ikke reglerne for gensidig  

 bistand i strafferetlige anliggender.
Det omfatter heller ikke oplysninger,  

 herunder dokumenter, der er indhentet ved anvendelse af beføjelser, som  

 udøves på retsmyndighedens anmodning, medmindre de pågældende myndigheder er  

 enige om det.
ARTIKEL 3 Bistand efter anmodning 1. På anmodning fra den bistandssøgende myndighed meddeler den  

 bistandssøgte myndighed denne alle sådanne oplysninger, som gør det muligt  

 for den bistandssøgende myndighed at sikre, at toldlovgivningen anvendes  

 korrekt, herunder påviste eller planlagte transaktioner, som er, synes at  

 være eller vil kunne være en overtrædelse af denne lovgivning.
 2. På anmodning fra den bistandssøgende myndighed oplyser den  

 bistandssøgte myndighed, hvorvidt varer, der udføres fra en af parternes  

 område, er blevet behørigt indført på den anden parts område, om fornødent  

 med angivelse af, hvilken toldprocedure varerne er henført under.
 3. På anmodning fra den bistandssøgende myndighed træffer den  

 bistandssøgte myndighed de nødvendige foranstaltninger til at sikre, at der  

 udøves overvågning af:
a) fysiske eller juridiske personer, om hvem der er rimelig grund til at  

 antage, at de overtræder eller har overtrådt toldlovgivningen b) steder, hvor der er oparbejdet varelagre på en måde, der giver rimelig  

 grund til at antage, at de er bestemt til transaktioner, som er i modstrid  

 med den anden parts toldlovgivning c) varebevægelser, om hvilke det er oplyst, at de muligvis kan give  

 anledning til en væsentlig overtrædelse af toldlovgivningen d) transportmidler, om hvilke der er rimelig grund til at antage, at de er  

 blevet benyttet, benyttes eller vil blive benyttet i forbindelse med  

 overtrædelse af toldlovgivningen.
ARTIKEL 4 Uanmodet bistand Inden for rammerne af deres kompetence yder parterne uden forudgående  

 anmodning hinanden bistand, hvis de skønner, at det er nødvendigt for den  

 korrekte anvendelse af toldlovgivningen, særlig når de kommer i besiddelse af  

 oplysninger vedrørende:
- påviste eller planlagte transaktioner, som er, synes at være eller vil  

 kunne være en overtrædelse af denne lovgivning - nye midler eller metoder, der er anvendt til at gennemføre sådanne  

 transaktioner - varer, som vides at være genstand for en væsentlig overtrædelse af  

 toldlovgivningen vedrørende indførsel, udførsel, forsendelse eller en enhver  

 anden toldprocedure.
ARTIKEL 5 Bistandsanmodningernes form og indhold 1. Anmodninger i henhold til denne protokol fremsættes skriftligt.
Den  

 nødvendige dokumentation til efterkommelse af sådanne anmodninger skal  

 vedlægges anmodningen.
Om fornødent kan mundtlige anmodninger accepteres, når  

 hastende omstændigheder kræver det, men de skal omgående bekræftes  

 skriftligt.
 2. Anmodninger i henhold til denne artikels stk. 1 skal omfatte følgende  

 oplysninger:
a) den bistandssøgende myndigheds navn b) den ønskede foranstaltning c) formålet med og begrundelse for anmodningen d) love, regler og andre relevante retsinstrumenter e) så nøjagtige og udtømmende oplysninger som muligt om de fysiske eller  

 juridiske personer, der er målet for undersøgelserne f) et sammendrag af sagsomstændighederne.
 3. Anmodningerne fremsættes på et af den bistandssøgte myndigheds  

 officielle sprog eller på et for denne myndighed acceptabelt sprog.
 4. Hvis anmodningen ikke opfylder de formelle krav, kan den begæres  

 korrigeret eller suppleret; anmodninger om forsigtighedsforanstaltninger kan  

 dog fremsættes.
Artikel 6 Efterkommelse af anmodningerne 1. Anmodninger om bistand efterkommes i overensstemmelse med gældende  

 love, regler og andre retsinstrumenter hos den part, som anmodningen rettes  

 til.
 2. Med henblik på at imødekomme bistandsanmodningen skal den bistandssøgte  

 myndighed inden for rammerne af sin kompetence og sine disponible ressourcer,  

 som om den handlede på egne vegne eller på anmodning fra andre myndigheder  

 hos samme part, meddele de oplysninger, den allerede er i besiddelse af, og  

 foretage passende undersøgelser eller lade dem foretage.
 3. Behørigt bemyndigede tjenestemænd fra en part kan efter aftale med den  

 anden part og på de af denne fastsatte betingelser hos den bistandssøgte  

 myndighed eller en anden myndighed, som den bistandssøgte myndighed har  

 ansvaret for, indhente sådanne oplysninger vedrørende overtrædelsen af  

 toldlovgivningen, som den bistandssøgende myndighed har brug for med henblik  

 på anvendelsen af denne protokol.
 4. Efter aftale med den anden part og på de af denne fastsatte betingelser  

 kan tjenestemænd fra en part i særlige tilfælde være til stede ved  

 undersøgelser, der foretages på førstnævntes område.
5. Hvor tjenestemænd fra en part på de i henhold til denne protokol  

 fastsatte betingelser er til stede ved undersøgelser, der foretages på den  

 anden parts område, skal de til enhver tid kunne bevise, at de arbejder i  

 embeds medfør.
De må hverken bære uniform eller våben.
ARTIKEL 7 Form for meddelelse af oplysninger 1. Inden for de betingelser og grænser, der er fastsat i denne protokol,  

 meddeler parterne hinanden oplysninger i form af dokumenter, bekræftede  

 kopier af dokumenter, rapporter og lignende.
2. Originale fortegnelser og dokumenter sendes kun efter anmodning i  

 tilfælde, hvor bekræftede kopier ikke er tilstrækkelige.
De pågældende  

 fortegnelser og dokumenter returneres ved første lejlighed.
3. De i stk. 1 omhandlede dokumenter kan erstattes af edboplysninger  

 præsenteret i en hvilken som helst form til samme formål.
Alle relevante  

 oplysninger om materialets anvendelse indgives efter anmodning.
ARTIKEL 8 Undtagelser fra pligten til at yde bistand 1. Parterne kan afslå at yde den i denne protokol fastsatte bistand, når  

 en sådan bistand delvis eller på visse vilkår og betingelser:
a) ville stride mod suverænitet, offentlig orden, sikkerhed eller andre  

 væsentlige interesser, eller b) krænker produktions- og forretningshemmeligheden eller tavshedspligten.
2. Når den bistandssøgende myndighed anmoder om bistand, som den ikke selv  

 ville være i stand til at yde, hvis den blev anmodet derom af en anden part,  

 skal den gøre opmærksom herpå i sin anmodning.
Det overlades derefter til den  

 bistandssøgte myndighed at afgøre, hvorledes den vil reagere på en sådan  

 anmodning.
 3. Hvis bistand nægtes eller afslås, meddeles beslutningen herom og  

 grundene hertil straks skriftligt den bistandssøgende myndighed.
ARTIKEL 9 Tavshedspligt 1. De oplysninger, der, i hvilken form det end sker, meddeles i medfør af  

 denne protokol, er fortrolige.
De er omfattet af tavshedspligt og nyder samme  

 beskyttelse som tilsvarende oplysninger efter lovgivningen hos den part, som  

 modtager dem, og de tilsvarende bestemmelser, der gælder for Fællesskabets  

 institutioner.
2. Personoplysninger sendes ikke, hvis der er rimelig grund til at antage,  

 at overførslen eller anvendelsen af de sendte oplysninger vil stride mod de  

 grundlæggende retsprincipper hos en af parterne, og særlig hvis den  

 pågældende person ville lide skade med hensyn til grundlæggende  

 menneskerettigheder.
Efter anmodning skal den modtagende part underrette den  

 meddelende part om anvendelsen af de oplysninger, der er givet, og om de  

 opnåede resultater.
3. Personoplysninger må kun sendes til toldmyndighederne og, i tilfælde af  

 at de skal bruges ved retsforfølgning, til den offentlige anklager eller  

 retsmyndighederne.
Sådanne oplysninger må kun meddeles andre personer og  

 myndigheder efter forudgående tilladelse fra den meddelende myndighed.
4. Den meddelende part kontrollerer nøjagtigheden af de oplysninger, der  

 skal overføres.
Hvis det viser sig, at de meddelte oplysninger er unøjagtige  

 eller skal slettes, skal den modtagende part straks have meddelelse herom.  

 Denne har pligt til at rette oplysningerne eller slette dem.
 5. Med forbehold af tilfælde af almen interesse, kan den pågældende på  

 anmodning modtage oplysning om datalagre og formålet med denne lagring.
ARTIKEL 10 Anvendelse af oplysninger 1. Indhentede oplysninger må udelukkende anvendes til de i denne protokol  

 fastsatte formål og må hos en part kun anvendes til andre formål med  

 forudgående skriftligt samtykke fra den administrative myndighed, som har  

 meddelt dem, med de af denne myndighed eventuelt fastsatte begrænsninger.
 2. Stk. 1 er ikke til hinder for anvendelse af oplysninger i retssager  

 eller administrative procedurer, som efterfølgende indledes på grund af  

 manglende overholdelse af toldlovgivningen.
 3. Parterne kan i deres retsbøger, rapporter og vidneerklæringer og i  

 retssager for domstolene som bevis anvende oplysninger, der er indhentet, og  

 dokumenter, der er fremlagt i overensstemmelse med bestemmelserne i denne  

 protokol.
ARTIKEL 11 Eksperter og vidner En tjenestemand hos en bistandssøgt myndighed kan bemyndiges til inden for  

 de i bemyndigelsen fastsatte grænser at møde som ekspert eller vidne i  

 retssager eller administrative procedurer vedrørende spørgsmål omfattet af  

 denne protokol i en anden parts jurisdiktion og fremlægge sådanne genstande,  

 dokumenter eller bekræftede kopier deraf, som måtte være nødvendige for  

 retssagen eller den administrative procedure.
I anmodningen om fremmøde skal  

 det specifikt angives, om hvilket spørgsmål og i hvilken egenskab  

 tjenestemanden vil blive afhørt.
ARTIKEL 12 Bistandsudgifter Parterne afstår fra alle krav på hinanden om refusion af udgifter som  

 følge af anvendelsen af denne protokol, undtagen i givet fald udgifter til  

 eksperter og vidner og til tolke og oversættere, som ikke henhører under  

 offentlige myndigheder.
ARTIKEL 13 Gennemførelse 1. Forvaltningen af denne protokol varetages af de kompetente  

 tjenestegrene i Kommissionen for De Europæiske Fællesskaber og, i givet fald,  

 toldmyndighederne i medlemsstaterne på den ene side og de centrale  

 toldmyndigheder i Rusland på den anden side.
De træffer afgørelse om alle  

 praktiske foranstaltninger og arrangementer, der er nødvendige for  

 protokollens anvendelse, og tager hensyn til reglerne vedrørende beskyttelse  

 af data.
De kan rette henstillinger til Samarbejdsrådet om ændringer, som de  

 skønner bør foretages i protokollen.
 2. Parterne konsulterer hinanden og holder derefter hinanden underrettet  

 om de detaljerede gennemførelsesregler, som vedtages i overensstemmelse med  

 denne protokols bestemmelser.
ARTIKEL 14 Komplementaritet 1. Denne protokol skal supplere og ikke hindre anvendelsen af eventuelle  

 aftaler om gensidig bistand, som er indgået eller måtte blive indgået mellem  

 en eller flere af medlemsstaterne og Rusland.
Den er heller ikke til hinder  

 for en mere vidtgående gensidig bistand i henhold til sådanne aftaler, der er  

 eller måtte blive indgået.
 2. Disse aftaler berører ikke Fællesskabets bestemmelser om meddelelse  

 mellem Kommissionens kompetente tjenestegrene og medlemsstaternes  

 toldmyndigheder af oplysninger indhentet i toldspørgsmål, som kunne være af  

 interesse for Fællesskabet, jf. dog artikel 10.
SLUTAKT De befuldmægtigede for KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, DEN PORTUGISISKE REPUBLIK, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af DET EUROPÆISKE  

 FÆLLESSKAB, traktaten om oprettelse af DET EUROPÆISKE KUL- OG STÅLFÆLLESSKAB  

 og traktaten om oprettelse af DET EUROPÆISKE ATOMENERGIFÆLLESSKAB, i det følgende benævnt »medlemsstaterne«, og for DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB og DET  

 EUROPÆISKE ATOMENERGIFÆLLESSKAB i det følgende benævnt »Fællesskabet«, på den ene side, og præsidenten for DEN RUSSISKE FØDERATION, i det følgende benævnt »Rusland« på den anden side, forsamlet i Korfu, den fireogtyvende juni nitten hundrede og  

 fireoghalvfems med henblik på undertegnelsen af partnerskabs- og  

 samarbejdsaftalen om oprettelse af et partnerskab mellem De Europæiske  

 Fællesskaber og deres medlemsstater på den ene side og Den Russiske  

 Føderation på den anden side, i det følgende benævnt »partnerskabs- og  

 samarbejdsaftalen«, har vedtaget følgende tekster:
 Partnerskabs- og samarbejdsaftalen med de dertil knyttede bilag og  

 følgende protokoller:
Protokol 1 om etablering af en kontaktgruppe vedrørende kul- og  

 stålspørgsmål Protokol 2 om gensidig administrativ bistand til korrekt anvendelse af  

 toldlovgivningen De befuldmægtigede for medlemsstaterne og for Fællesskabet og præsidenten  

 for Rusland har vedtaget teksten til de fælles erklæringer, som er anført  

 nedenfor, og som er knyttet til denne slutakt:
Fælles erklæring vedrørende aftalens afsnit III og artikel 94 Fælles erklæring vedrørende aftalens artikel 10 Fælles erklæring vedrørende aftalens artikel 12 Fælles erklæring vedrørende aftalens artikel 17 Fælles erklæring vedrørende aftalens artikel 18 Fælles erklæring vedrørende aftalens artikel 22, stk. 1, andet led Fælles erklæring vedrørende aftalens artikel 24 Fælles erklæring vedrørende aftalens artikel 26, 32 og 37 Fælles erklæring vedrørende aftalens artikel 28 Fælles erklæring vedrørende aftalens artikel 29, stk. 3 Fælles erklæring vedrørende aftalens artikel 30 Fælles erklæring vedrørende aftalens artikel 30, litra a) og g) Fælles erklæring vedrørende begrebet »kontrol« i aftalens  

 artikel 30, litra b), og artikel 45 Fælles erklæring vedrørende aftalens artikel 30, litra h), tredje afsnit Fælles erklæring vedrørende aftalens artikel 31 Fælles erklæring vedrørende aftalens artikel 34, stk. 1 Fælles erklæring vedrørende aftalens artikel 34 og 38 Fælles erklæring vedrørende aftalens artikel 35 Fælles erklæring vedrørende aftalens artikel 39, stk. 2, litra c), andet  

 afsnit, om åbne havne Fælles erklæring vedrørende aftalens artikel 39, stk. 2, litra c), andet  

 afsnit, om fartøjer under tredjelands flag Fælles erklæring vedrørende aftalens artikel 44 Fælles erklæring vedrørende aftalens artikel 46, stk. 2 Fælles erklæring vedrørende aftalens artikel 48 Fælles erklæring vedrørende aftalens artikel 52 Fælles erklæring vedrørende aftalens artikel 53, stk. 2.2 Fælles erklæring vedrørende aftalens artikel 54 Fælles erklæring vedrørende aftalens artikel 99 Fælles erklæring vedrørende aftalens artikel 101 Fælles erklæring vedrørende aftalens artikel 107 Fælles erklæring vedrørende aftalens artikel 107, stk. 2 Fælles erklæring vedrørende aftalens artikel 2 og 107 Fælles erklæring vedrørende aftalens artikel 112 Fælles erklæring vedrørende artikel 6 i protokol nr. 2 De befuldmægtigede for medlemsstaterne og for Fællesskabet og præsidenten  

 for Den Russiske Føderation har også taget følgende brevvekslinger, som er  

 knyttet til denne slutakt, til efterretning:
Brevveksling vedrørende aftalens artikel 22 Brevveksling vedrørende aftalens artikel 52 Præsidenten for Den Russiske Føderation har taget de erklæringer, som er  

 anført nedenfor, og som er knyttet til denne slutakt, til efterretning:
Fællesskabets erklæring vedrørende aftalens artikel 36 Fællesskabets erklæring vedrørende aftalens artikel 54 De befuldmægtigede for medlemsstaterne og for Fællesskabet har taget den  

 erklæring, som er anført nedenfor, og som er knyttet til denne slutakt, til  

 efterretning:
Ruslands erklæring vedrørende aftalens artikel 36 Fælles erklæring vedrørende afsnit III og artikel 94 Med henblik på anvendelse af afsnit III og artikel 94 forstås ved GATT den  

 almindelige overenskomst om told og udenrigshandel undertegnet i Geneve i  

 1947 med ændringer som anvendt på tidspunktet for denne aftales  

 undertegnelse, medmindre parterne aftaler andet i det Samarbejdsråd, der er  

 nedsat i henhold til artikel 90.
Fælles erklæring vedrørende artikel 10 Parterne er enige om, at bestemmelserne i artikel 10, stk. 1, ikke gælder  

 for betingelserne for indførsel af varer til Ruslands område i forbindelse  

 med finansielle lån og kreditter, der ydes til udviklings- og humanitære  

 formål, faglig og humanitær bistand og andre lignende arrangementer indgået  

 mellem Rusland og tredjelande eller internationale organisationer, for så  

 vidt sådanne lande eller internationale organisationer kræver særlig  

 behandling for sådan indførsel.
Fælles erklæring vedrørende artikel 12 Artikel 12 i afsnit III om varehandel omhandler spørgsmålet om transit.  

 Det er parternes opfattelse, at artikel 12 udelukkende omhandler  

 transitfrihed for varer.
Dette svarer til almindelig GATT-praksis.  

 Spørgsmålet om transit kan eventuelt tages op under de fremtidige  

 forhandlinger om transportaftaler som omhandlet i artikel 43.
Fælles erklæring vedrørende artikel 17 Fællesskabet og Rusland erklærer, at der ikke på grundlag af  

 beskyttelsesklausulens tekst (artikel 17) indrømmes  

 GATT-beskyttelsesbehandling.
Fælles erklæring vedrørende artikel 18 Det er intentionen, at bestemmelserne i artikel 18 og i nedenstående  

 afsnit hverken skal eller må forsinke, hæmme eller hindre de procedurer, der  

 er fastsat i hver af parternes lovgivning om antidumping- og  

 subsidieundersøgelser.
 Parterne er enige om, at der generelt, uanset deres egen lovgivning og  

 praksis, ved fastsættelsen af en normal værdi skal tages behørigt hensyn til  

 de foreliggende kendsgerninger i hvert enkelt tilfælde, når de berørte  

 producenter kan påvise, at der foreligger naturlige komparative fordele med  

 hensyn til faktorer som adgang til råstoffer, produktionsproces,  

 produktionens beliggenhed i nærheden af kunderne og særlige egenskaber ved  

 varen.
Fælles erklæring vedrørende artikel 22, stk. 1, andet led Med hensyn til Fællesskabet omfatter de i artikel 6 i 1989-aftalen  

 omhandlede love og forskrifter bl.a. traktaten om oprettelse af Det  

 Europæiske Atomenergifællesskab og gennemførelsesforordninger dertil, særlig  

 bestemmelserne i de tekster, som fastsætter rettigheder, beføjelser og ansvar  

 for Euratoms Forsyningsagentur og Kommissionen for De Europæiske  

 Fællesskaber.
Fælles erklæring vedrørende artikel 24 Det aftales, at udtrykket »familiemedlemmer« defineres i  

 overensstemmelse med det berørte værtslands nationale lovgivning.
Fælles erklæring vedrørende artikel 26, 32 og 37 Parterne skal sikre, at udstedelse af visa og opholdstilladelser i  

 overensstemmelse med love og forskrifter i henholdsvis medlemsstaterne og  

 Rusland foregår på en måde, der er i overensstemmelse med principperne i  

 slutdokumentet fra CSCE-konferencen i Bonn, særlig med henblik på at sikre en  

 hurtig indrejse og lette ophold og bevægelsesfrihed for forretningsfolk i  

 medlemsstaterne og Rusland.
Dette gælder navnlig for det i artikel 32  

 omhandlede nøglepersonale og for de i artikel 37 omhandlede sælgere af  

 grænseoverskridende tjenesteydelser, og skal sikre, at de administrative  

 procedurer hverken eliminerer eller begrænser parternes fordele i henhold til  

 de pågældende artikler i aftalen.
 Parterne er enige om, at rettidig indgåelse af genindrejseaftaler mellem  

 medlemsstaterne og Rusland er et vigtigt element i denne forbindelse.
 Samarbejdsrådet vil tage udviklingen på disse områder op til fornyet  

 undersøgelse med regelmæssige mellemrum.
Fælles erklæring vedrørende artikel 28 Uden at dette berører bestemmelserne i artikel 50 og 51 er parterne enige  

 om, at udtrykket »i overensstemmelse med deres love og administrative  

 bestemmelser« i artikel 28, stk. 1 og 4, betyder, at parterne hver især  

 kan fastsætte regler om etablering af virksomheder gennem oprettelse af  

 datterselskaber og filialer som omhandlet i artikel 30 og om drift af  

 filialer, forudsat at disse regler ikke skaber nye forbehold, som resulterer  

 i en behandling, der er mindre gunstig end den, de indrømmer noget  

 tredjelands virksomheder eller filialer.
 Uden at det berører forbeholdene i bilag 3 og 4 og bestemmelserne i  

 artikel 50 og 51, er parterne enige om, at udtrykket »i overensstemmelse  

 med deres love og administrative bestemmelser« i artikel 28, stk. 2 og  

 3, betyder, at parterne hver især kan fastsætte regler om drift af  

 virksomheder på deres område, forudsat at disse regler ikke, hvad angår drift  

 af den anden parts virksomheder, skaber nye forbehold, som resulterer i en  

 behandling, der er mindre gunstig end den, de indrømmer deres egne  

 virksomheder, eller, hvis den er bedre, den de indrømmer datterselskaber af  

 noget tredjelands virksomheder.
Fælles erklæring vedrørende artikel 29, stk. 3 Parterne bekræfter, at intet i artikel 29, stk. 3, er til hinder for, at  

 Rusland kan vedtage nye forskrifter eller foranstaltninger, der kan bevirke  

 eller forværre en forskelsbehandling i forhold til den bestående situation på  

 tidspunktet for aftalens undertegnelse, hvad angår vilkårene for etablering  

 af virksomheder fra lande uden for Fællesskabet på Ruslands område i  

 sammenligning med dets egne selskaber.
Fælles erklæring vedrørende artikel 30 Parterne bekræfter, at det er vigtigt at sikre, at udstedelsen af de i  

 artikel 30, litra a) og g), omhandlede bevillinger:
- sker på grundlag af objektive og gennemsigtige kriterier såsom  

 kompetence og evne til at udføre tjenesteydelsen - ikke er mere tyngende end nødvendigt for at sikre tjenesteydelsens  

 kvalitet - ikke i sig selv udgør en begrænsning for levering af den pågældende  

 tjenesteydelse.
Fælles erklæring vedrørende artikel 30, litra a) og g) Artikel 30, litra a), andet afsnit, og litra g), andet afsnit, tager  

 hensyn til den særlige adgang til levering af finansielle tjenesteydelser som  

 aftalt inden for rammerne af denne aftale og berører ikke definitionen af  

 »etablering« og »drift« som den gælder for finansielle  

 tjenesteydelser til andre formål end anvendelsen af denne aftale.
Fælles erklæring vedrørende begrebet »kontrol« i artikel 30, litra b), og artikel 45 1. Parterne bekræfter, at de er indforstået med, at spørgsmålet om kontrol  

 (bestemmende indflydelse) må afhænge af de faktiske forhold i det enkelte  

 tilfælde.
 2. En virksomhed vil f.eks. blive betragtet som værende  

 »kontrolleret« af en anden virksomhed og dermed som et  

 datterselskab af denne anden virksomhed, hvis:
- den anden virksomhed direkte eller indirekte besidder flertallet af  

 stemmerettighederne, eller - den anden virksomhed har ret til at udnævne eller afsætte et flertal af  

 medlemmerne i det administrative organ, ledelsesorganet eller det  

 tilsynsførende organ, og samtidig er aktionær eller anpartshaver i  

 datterselskabet.
 3. Begge parter er af den opfattelse, at kriterierne i stk. 2 ikke er  

 udtømmende.
Fælles erklæring vedrørende artikel 30, litra h), tredje afsnit Under hensyn til de eksisterende restriktioner vedrørende transport af  

 gods og passagerer med anvendelse af landtransportformer er parterne enige  

 om, at udtrykket »intermodale transportforløb, der indbefatter en  

 sørejse« betyder tilrettelæggelse af sådanne transportformer, indtil de  

 pågældende restriktioner er ophævet.
Fælles erklæring vedrørende artikel 31 I henhold til artikel 31 kan parterne træffe foranstaltninger, der skal  

 hindre, at et tredjelands virksomhed omgår parternes foranstaltninger  

 vedrørende etablering af virksomheder fra det pågældende tredjeland på deres  

 respektive områder ved hjælp af denne aftales bestemmelser.
Fælles erklæring vedrørende artikel 34, stk. 1 Under hensyn til Ruslands forklaringer over for Fællesskabet om, at den  

 behandling, der indrømmes russiske datterselskaber og filialer af  

 fællesskabsvirksomheder i visse henseender og visse sektorer er gunstigere  

 end den behandling, der indrømmes russiske virksomheder generelt, dvs.  

 national behandling, er parterne enige om, at hvis Rusland træffer  

 foranstaltninger til at bringe behandlingen af russiske datterselskaber og  

 filialer af udenlandske virksomheder på linje med national behandling, kan  

 dette ikke betragtes som en overtrædelse af Ruslands forpligtelse til at gøre  

 sit bedste som omhandlet i artikel 34, stk. 1.
Fælles erklæring vedrørende artikel 34 og 38 Parterne er enige om, at hvis en af parterne finder, at den anden part  

 ikke har fortolket udtrykket »betydeligt mere restriktiv« i artikel  

 34, stk. 2, og artikel 38, stk. 3, korrekt, kan den pågældende part gribe til  

 anvendelse af procedurerne i artikel 101.
Fælles erklæring vedrørende artikel 35 Parterne er enige om, at de i artikel 35, stk. 3, litra a) og b),  

 omhandlede aktiviteter ikke omfatter virksomhed som transportør.
Fælles erklæring vedrørende artikel 39, stk. 2,litra c), andet afsnit,  

 om åbne havne På grundlag af den russiske parts oplysninger om havne, der er åbne for  

 udenlandske skibe, noterer Fællesskabet, at Rusland agter at fortsætte sine  

 bestræbelser for at øge antallet af havne, der er åbne for udenlandske skibe.  

 Den russiske part noterer sig også Fællesskabets politik med at holde alle  

 havne, der er åbne for international handel, åbne for udenlandske skibe.  

 Parterne finder, at omfanget af, hvor åbne havne er for udenlandske skibe, er  

 et væsentligt led i vurderingen af de nødvendige betingelser for fri levering  

 af tjenesteydelser inden for international søtransport.
De vil derfor mindst  

 hvert andet år foretage en ny undersøgelse af situationen vedrørende havne,  

 der er åbne for udenlandske skibe, ved konsultationer i Samarbejdsrådet.
Hvis  

 der opstår alvorlige vanskeligheder i forbindelse med at holde en havn åben  

 for udenlandske skibe, underretter den part, på hvis område den pågældende  

 havn er beliggende, den anden part herom; på anmodning af denne afholdes der  

 konsultationer for at sikre, at eventuelle foranstaltninger, der træffes,  

 kommer til at berøre den frie levering af tjenesteydelser inden for  

 international søtransport så lidt som muligt.
Fælles erklæring vedrørende artikel 39, stk. 2,litra c), andet afsnit,  

 om fartøjer under tredje-lands flag Parterne er enige om, at de fem år efter datoen for denne aftales  

 ikrafttræden vil overveje muligheden for at anvende bestemmelserne i artikel  

 39, stk. 2, litra c), andet afsnit, på skibe, der fører et tredjelands flag,  

 og som drives af rederier eller statsborgere fra henholdsvis en medlemsstat  

 eller Rusland.
Fælles erklæring vedrørende artikel 44 Med henblik på anvendelse af denne aftale er en økonomisk  

 integrationsaftale en aftale i overensstemmelse med principperne i artikel V  

 i den almindelige overenskomst om handel med tjenesteydelser (GATS). Med  

 hensyn til aspekter i denne aftale vedrørende andre områder end  

 tjenesteydelser er en økonomisk integrationsaftale en aftale i  

 overensstemmelse med principperne i artikel XXIV i GATT om oprettelse af  

 frihandelsområder eller toldunioner.
Fælles erklæring vedrørende artikel 46, stk. 2 Parterne bekræfter, at de er indforstået med, at spørgsmålet om, hvorvidt  

 aktiviteter er forbundet, selv lejlighedsvis, med udøvelse af officiel  

 myndighed på deres respektive områder afhænger af omstændighederne i hvert  

 enkelt tilfælde.
En undersøgelse i hvert enkelt tilfælde af, hvorvidt sådanne  

 aktiviteter er forbundet med:
- retten til at anvende fysiske hindringer, eller - udøvelse af retsfunktioner, eller - retten til ensidigt at indføre bindende forskrifter vil bidrage til at bestemme svaret på sådanne spørgsmål.
Fælles erklæring vedrørende artikel 48 Den omstændighed alene, at der stilles visakrav til fysiske personer fra  

 visse parter og ikke til fysiske personer fra andre, anses ikke for at  

 eliminere eller begrænse fordelene i henhold til en særlig forpligtelse.
Fælles erklæring vedrørende artikel 52 (definitioner) »Løbende betalinger« »Løbende betalinger« er betalinger i forbindelse med levering af  

 varer og tjenesteydelser eller personbevægelser foretaget i overensstemmelse  

 med normal international forretningspraksis og omfatter ikke arrangementer,  

 som materielt set udgør en kombination af en løbende betaling og en  

 kapitaltransaktion såsom udsættelse af betalinger og forskud, og som betyder  

 omgåelse af parternes respektive lovgivninger på området.
 Denne definition udelukker ikke, at Rusland kan anvende eller indføre  

 forskrifter, som fastsætter, at sådanne betalinger skal foregå gennem de  

 russiske banker, der har modtaget de respektive bevillinger fra Den Russiske  

 Centralbank til at gennemføre sådanne transaktioner i frit konvertible  

 valutaer.
»Direkte investeringer« »Direkte investeringer« er investeringer med henblik på at  

 etablere varige økonomiske forbindelser med en virksomhed, såsom  

 investeringer, der giver mulighed for effektiv indflydelse på forvaltningen  

 af virksomheden, i det pågældende land af personer, som ikke har bopæl der,  

 eller i udlandet af personer, som har bopæl der, ved hjælp af:
1. oprettelse eller udvidelse af en fuldt ejet virksomhed, et  

 datterselskab eller en filial, erhvervelse af fuld ejendomsret til en  

 eksisterende virksomhed 2. deltagelse i en ny eller eksisterende virksomhed 3. et lån på fem år eller derover.
»Frit konvertibel valuta« En »frit konvertibel valuta« er en valuta, der af Den  

 Internationale Valutafond betragtes som sådan.
Fælles erklæring vedrørende artikel 53, stk. 2.2 »Ikke forædlede varer« er varer, der er defineret som sådanne i  

 henhold til GATT.
Fælles erklæring vedrørende artikel 54 Parterne er enige om, at for så vidt angår aftalen, omfatter intellektuel,  

 industriel og kommerciel ejendomsret især ophavsret, herunder ophavsret til  

 edb-programmer, og beslægtede rettigheder, rettigheder vedrørende patenter,  

 industrielt design, geografiske betegnelser, herunder oprindelsesbetegnelser,  

 varemærker og servicemærker, integrerede kredsløbs topografi samt beskyttelse  

 mod illoyal konkurrence som omhandlet i artikel 10a i Pariserkonventionen til  

 beskyttelse af industriel ejendomsret og beskyttelse af fortrolig information  

 om knowhow.
Fælles erklæring vedrørende artikel 99 Parterne er enige om, at de ikke træffer de i artikel 99 fastsatte  

 foranstaltninger med det formål at fordreje konkurrencevilkårene på relevante  

 markeder og således beskytte deres egen produktion.
Fælles erklæring vedrørende artikel 101 Parterne anmoder Samarbejdsrådet om straks at undersøge, hvilke  

 procedureregler der kunne være nyttige for bilæggelse af tvister i henhold  

 til denne aftale.
Fælles erklæring vedrørende artikel 107 Parterne er ved fælles overenskomst enige om, at der med henblik på en  

 korrekt fortolkning og anvendelsen i praksis ved udtrykket »særligt  

 hastende tilfælde« i aftalens artikel 107 skal forstås tilfælde, hvor en  

 af parterne har gjort sig skyldig i et væsentligt brud på aftalen.
Et  

 væsentligt brud på aftalen består i a) forkastelse af aftalen uden hjemmel i de almindelige folkeretlige  

 regler eller b) krænkelse af de væsentlige elementer i aftalen omhandlet i artikel 2.
Fælles erklæring vedrørende artikel 107, stk. 2 Parterne er enige om, at »passende foranstaltninger« omhandlet i  

 artikel 107, stk. 2, er foranstaltninger truffet i overensstemmelse med  

 folkeretten.
 Hvis en part træffer en foranstaltning i et »særligt hastende  

 tilfælde« som omhandlet i artikel 107, stk. 2, kan den anden part  

 benytte sig af proceduren i artikel 101.
Fælles erklæring vedrørende artikel 2 og 107 Parterne erklærer, at indføjelse i aftalen af henvisningen til respekten  

 for menneskerettighederne udgør et væsentligt element i aftalen og  

 henvisningen til særligt hastende tilfælde hidrører fra - Fællesskabets politik vedrørende menneskerettigheder i overensstemmelse  

 med Rådets erklæring af 11. maj 1992, hvorefter en sådan henvisning skal  

 indføjes i samarbejds- og associeringsaftaler mellem Fællesskabet og dets  

 CSCE-partnere, samt - Ruslands politik på dette område, og - begge parters tilslutning til de relevante forpligtelser, særlig fra  

 Helsingfors-slutakten og Paris-charteret for et Nyt Europa.
Fælles erklæring vedrørende artikel 112 Parterne bekræfter, at selv om nærværende aftale træder i stedet for  

 aftalen af 18. december 1989 for så vidt angår forbindelserne mellem  

 parterne, foregriber den ikke eller berører ikke på anden måde de  

 foranstaltninger, der er truffet inden nærværende aftales ikrafttræden, eller  

 aftaler, der er indgået mellem parterne inden den pågældende dato i  

 overensstemmelse med 1989-aftalen, og dette på de betingelser og for den  

 anvendelsesperiode, der er fastsat i sådanne foranstaltninger eller aftaler.
Fælles erklæring vedrørende artikel 6 i protokol 2 1. Parterne er enige om at træffe de nødvendige foranstaltninger til at  

 bistå hinanden som fastsat i denne protokol og uden forsinkelse ved følgende  

 varebevægelser:
a) våben, ammunition, sprængstoffer og anordninger til sprængstoffer b) kunstgenstande og antikviteter, som er af betydelig historisk, kulturel  

 eller arkæologisk værdi for en af parterne c) giftige varer samt stoffer, der er farlige for miljøet og den  

 offentlige sundhed d) følsomme og strategiske varer, der er undergivet ikke-toldmæssige  

 begrænsninger i overensstemmelse med de lister, parterne er enige om.
 2. Parterne er enige om, at de, hvis det er tilladt i henhold til  

 grundprincipperne i deres respektive retssystemer, træffer de nødvendige  

 foranstaltninger til passende anvendelse af kontrolleret levering på grundlag  

 af gensidigt aftalte gennemførelsesbestemmelser, som de vedtager i henhold  

 til procedurerne i denne protokol.
 3. Parterne er enige om i overensstemmelse med deres respektive  

 lovgivninger at træffe alle nødvendige foranstaltninger, til:
- at udstede alle dokumenter - at notificere alle beslutninger og afgørelser, som henhører under denne protokols anvendelsesområde, til en modtager, der  

 er bosat eller etableret på deres respektive områder på grundlag af gensidigt  

 aftalte gennemførelsesbestemmelser, som de vedtager i henhold til  

 procedurerne i denne protokol.
I dette tilfælde finder artikel 5, stk. 3,  

 anvendelse.
 4. Parterne er enige om, at når den bistandssøgte myndighed ikke kan  

 handle på egen hånd, skal den administrative afdeling, til hvilken denne  

 myndighed har sendt anmodningen, handle på samme betingelser, som gælder for  

 den bistandssøgte myndighed.
BREVVEKSLING VEDRØRENDE ARTIKEL 22 A.
Brev fra Rusland Hr.
 Formålet med dette brev er at bekræfte, at vi er nået frem til følgende  

 forståelse vedrørende handelen med nukleare materialer som omhandlet i  

 artikel 22 i den partnerskabs- og samarbejdsaftale, som undertegnedes dags  

 dato:
Rusland har til hensigt at handle som en stabil, pålidelig og langvarig  

 leverandør af nukleare materialer til Fællesskabet, og Fællesskabet  

 anerkender denne intention.
Den russiske regering noterer sig, at  

 Fællesskabet specielt i forbindelse med sin forsyningspolitik på det nukleare  

 område anser Rusland for en særlig forsyningskilde, adskilt fra andre  

 leverandører.
For at undgå vanskeligheder i samhandelen afholder parterne regelmæssigt  

 eller efter anmodning konsultationer om udviklingen i handelen med nukleare  

 materialer mellem Rusland og Fællesskabet.
Disse konsultationer omfatter en  

 fortsat, regelmæssig dialog om udvikling af og perspektiver for markedet.
 Konsultationerne afholdes inden for rammerne af artikel 92.
 Som omhandlet i artikel 13 i partnerskabs- og samarbejdsaftalen  

 gennemføres de i artikel 6 i 1989-aftalen omhandlede forskrifter på en  

 ensartet, upartisk og retfærdig måde.
Jeg henviser til vort gensidige ønske om med alle mulige midler at lette  

 den igangværende nukleare nedrustning.
Vi er blevet enige om at træffe alle  

 nødvendige foranstaltninger til at føre konsultationer med alle berørte  

 lande, hvis det viser sig, at gennemførelsen af relevante bi- og  

 multilaterale aftaler forårsager eller truer med at forårsage væsentlig skade  

 for parternes muligheder.
 Jeg foreslår, at dette brev og Deres svar udgør en formel aftale mellem  

 os.
 Modtag, hr., forsikringen om min mest udmærkede højagtelse.
For regeringen for Den Russiske Føderation B.
Brev fra Fællesskabet Hr.
 Jeg anerkender hermed modtagelsen af Deres skrivelse af dags dato med  

 følgende ordlyd:
 »Formålet med dette brev er at bekræfte, at vi er nået frem til  

 følgende forståelse vedrørende handelen med nukleare materialer som omhandlet  

 i artikel 22 i den partnerskabs- og samarbejdsaftale, som undertegnedes dags  

 dato:
Rusland har til hensigt at handle som en stabil, pålidelig og langvarig  

 leverandør af nukleare materialer til Fællesskabet, og Fællesskabet  

 anerkender denne intention.
Den russiske regering noterer sig, at  

 Fællesskabet specielt i forbindelse med sin forsyningspolitik på det nukleare  

 område anser Rusland for en særlig forsyningskilde, adskilt fra andre  

 leverandører.
For at undgå vanskeligheder i samhandelen afholder parterne regelmæssigt  

 eller efter anmodning konsultationer om udviklingen i handelen med nukleare  

 materialer mellem Rusland og Fællesskabet.
Disse konsultationer omfatter en  

 fortsat, regelmæssig dialog om udvikling af og perspektiver for markedet.
 Konsultationerne afholdes inden for rammerne af artikel 92.
 Som omhandlet i artikel 13 i partnerskabs- og samarbejdsaftalen  

 gennemføres de i artikel 6 i 1989-aftalen omhandlede forskrifter på en  

 ensartet, upartisk og retfærdig måde.
Jeg henviser til vort gensidige ønske om med alle mulige midler at lette  

 den igangværende nukleare nedrustning.
Vi er blevet enige om at træffe alle  

 nødvendige foranstaltninger til at føre konsultationer med alle berørte  

 lande, hvis det viser sig, at gennemførelsen af relevante bi- og  

 multilaterale aftaler forårsager eller truer med at forårsage væsentlig skade  

 for parternes muligheder.
Jeg foreslår, at dette brev og Deres svar udgør en formel aftale mellem  

 os.« Jeg skal hermed bekræfte, at Deres brev og mit svar udgør en formel aftale  

 mellem os.
 Modtag, hr., forsikringen om min mest udmærkede højagtelse.
På vegne af De Europæiske Fællesskaber BREVVEKSLING VEDRØRENDE ARTIKEL 52 A.
Brev fra Rusland Hr.
 Under henvisning til artikel 52 i partnerskabs- og samarbejdsaftalen skal  

 jeg bekræfte, at intet i denne artikel skal fortolkes som en begrænsning af  

 fællesskabsstatsborgeres mulighed for overførsel til udlandet af  

 investeringer i Rusland foretaget af fællesskabsstatsborgere, herunder  

 kompensationsbetalinger som følge af trufne foranstaltninger som  

 ekspropriering, nationalisering eller foranstaltninger med tilsvarende  

 virkning, og ethvert afkast deraf.
 Jeg foreslår, at dette brev og Deres svar udgør en formel aftale mellem  

 os.
 Modtag, hr., forsikringen om min mest udmærkede højagtelse.
For regeringen for Den Russiske Føderation B.
Brev fra Fællesskabet Hr.
 Jeg anerkender hermed modtagelsen af Deres skrivelse af dags dato med  

 følgende ordlyd:
 »Under henvisning til artikel 52 i partnerskabs- og samarbejdsaftalen  

 skal jeg bekræfte, at intet i denne artikel skal fortolkes som en begrænsning  

 af fællesskabsstatsborgeres mulighed for overførsel til udlandet af  

 investeringer i Rusland foretaget af fællesskabsstatsborgere, herunder  

 kompensationsbetalinger som følge af trufne foranstaltninger som  

 ekspropriering, nationalisering eller foranstaltninger med tilsvarende  

 virkning, og ethvert afkast deraf.
Jeg foreslår, at dette brev og Deres svar udgør en formel aftale mellem  

 os.« Jeg skal hermed bekræfte, at Deres brev og mit svar udgør en formel aftale  

 mellem os.
 Modtag, hr., forsikringen om min mest udmærkede højagtelse.
På vegne af De Europæiske Fællesskaber Fællesskabets erklæring vedrørende artikel 36 Fællesskabet erklærer, at grænseoverskridende levering af tjenesteydelser  

 som omhandlet i artikel 36 ikke indebærer flytning af leverandøren af  

 tjenesteydelsen til den parts område, som tjenesteydelsen er bestemt til, og  

 heller ikke flytning af modtageren af tjenesteydelsen til den parts område,  

 hvorfra tjenesteydelsen kommer.
Fællesskabets erklæring vedrørende artikel 54 Aftalens bestemmelser berører ikke Det Europæiske Fællesskabs og dets  

 medlemsstaters kompetence i spørgsmål vedrørende intellektuel, industriel og  

 kommerciel ejendomsret.
Ruslands erklæring vedrørende artikel 36 Rusland erklærer, at udtrykket leverandør i Fællesskabets erklæring  

 vedrørende artikel 36 ikke skal betragtes som omfattende fysiske personer,  

 der repræsenterer en fællesskabsvirksomhed eller en russisk virksomhed, og  

 som ønsker midlertidig indrejse med henblik på at forhandle om salg af  

 grænseoverskridende tjenesteydelser eller indgå aftaler om salg af  

 grænseoverskridende tjenesteydelser for den pågældende virksomhed.
Bemærkninger til forslaget 1. Rådet gav i oktober 1992 Kommissionen forhandlingsdirektiv med henblik  

 på forhandling af partnerskabs- og samarbejdsaftaler med landene i det  

 tidligere Sovjetunionen, herunder Rusland, som forinden havde succederet i  

 den i 1989 med det tidligere Sovjetunionen indgåede handels- og  

 samarbejdsaftale.
Efter to udvidelser af forhandlingsmandatet undertegnedes den 24. juni  

 1994 i forbindelse med Det Europæiske Råds møde på Korfu partnerskabs- og  

 samarbejdsaftalen mellem De Europæiske Fællesskaber og deres medlemsstater på  

 den ene side og Den Russiske Føderation på den anden side.
Fra russisk side  

 underskrev præsidenten for den russiske føderation.
 Aftalen omfatter gensidig liberalisering af handel med varer og  

 tjenesteydelser, kapitalbevægelser samt virksomheders etableringsmuligheder.  

 Arbejdskraften indrømmes ikke fri bevægelighed i medfør af aftalen.
Undertegnelsen af en interitimsaftale med Rusland, som sætter  

 partnerskabs- og samarbejdsaftalens handelsrelaterede bestemmelser i kraft,  

 indtil de nationale ratifikationsproducedurer med hensyn til den samlede  

 partnerskabs- og samarbejdsaftale er gennemført, blev udskudt efter den  

 russiske invasion af Tjetjenien i december 1994. Interimsaftalen henhører  

 under Fællesskabskompetencen.
I lighed med andre EU-lande udskød regeringen  

 endvidere den nationale ratifikation af selve partnerskabs- og  

 samarbejdsaftalen.
 I juni 1995 gav Det europæiske Råd i Cannes tilsagn om, at interimsaftalen  

 kunne underskrives, hvilket skete den 17. juli 1995.
2. Formålet med aftalen er at skabe et traktatmæssigt grundlag for  

 kommercielt, økonomisk, finansielt og kulturelt samarbejde mellem parterne på  

 basis af principperne om gensidig fordel, gensidigt ansvar og gensidig  

 støtte.
Specielt skal aftalen befordre en bæredygtig udvikling hos  

 aftaleparterne ved at fremme handel og investeringer på basis af  

 markedsøkonomiske principper.
I den forbindelse skal Rusland bestræbe sig på  

 at konsolidere demokratiske institutioner og fuldføre omstillingen til  

 markedsøkonomi.
 Aftalen skal endvidere skabe passende rammer for den gradvise integration  

 mellem Rusland og et bredere samarbejdsområde i Europa og, på længere sigt,  

 for mulig oprettelse af et frihandelsområde mellem Fællesskabet og Rusland,  

 omfattende i hovedsagen al varehandel mellem dem samt betingelser for fri  

 etablering af virksomheder, fri grænseoverskridende handel med  

 tjenesteydelser og frie kapitalbevægelser.
Grundlaget for aftalen er respekten for de demokratiske principper samt  

 menneskerettighederne, herunder etniske mindretals rettigheder.
Der er i  

 aftalen knyttet en forbindelse mellem på den ene side overholdelse af disse  

 grundlæggende principper og på den anden side aftalens fuldstændige  

 gennemførelse.
I tilfælde af den ene parts misligeholdelse vil den anden part  

 således i medfør af aftalens bestemmelser kunne træffe passende  

 foranstaltninger.
3. Partnerskabs- og samarbejdsaftalen med Rusland indgås indledningsvis  

 for en periode på ti år og fornyes automatisk år for år.
Det er forudset, at  

 parterne i 1998 sammen skal vurdere, hvorledes de økonomiske reformer i  

 Rusland skrider frem, og hvorvidt tiden er inde til at påbegynde  

 forhandlinger om en egentlig frihandelsaftale.
Der etableres en politisk dialog mellem parterne med regelmæssige møder  

 mellem formanden for Rådet for Den Europæiske Union og for  

 Europa-Kommissionen og Ruslands præsident.
På ministerplan finder den  

 politiske dialog sted i det i medfør af aftalen nedsatte samarbejdsråd, jvf.  

 nedenfor.
Formålet er at befordre såvel en større overenstemmelse i parternes  

 holdninger til internationale anliggender af fælles interesse som et nærmere  

 samarbejde vedrørende parternes overholdelse af principperne om demokrati og  

 menneskerettigheder, herunder etniske mindretals rettigheder.
 Handelspolitisk er aftalen med Rusland en mestbegunstigelsesaftale  

 (MFN-aftale) uden præferentielle elementer, hvor MFN-bestemmelserne regulerer  

 handel med varer og tjenesteydelser samt virksomheders etableringsmuligheder.  

 I en overgangsperiode tillades der enkelte undtagelser herfra som følge af,  

 at Rusland har givet visse særligt gunstige betingelser til andre af det  

 tidligere Sovjetunionens lande.
Aftalen sigter ikke imod at fjerne al told med det samme, men det  

 bekræftes, at alle kvantitative restriktioner for den russiske eksport til  

 Den Europæiske Union skal fjernes, undtagen for en række nærmere fastlagte  

 tekstilvarer og kul- og stålprodukter.
Omvendt tillades det Rusland under  

 visse omstændigheder at indføre tidsbegrænsede kvantitative restriktioner  

 over for import fra Den Europæiske Union i sektorer under omstrukturering,  

 eller hvor nye industrier er under opbygning.
Alle planlagte restriktioner og  

 toldforhøjelser på modpartens import skal drøftes mellem parterne, før de  

 gøres gældende.
 Aftalen indeholder desuden bestemmelser om varehandelen, der gør det  

 muligt for parterne at gribe ind over for markedsforstyrrelser og dumping af  

 varer, samt en revisionsordning, der muliggør en tilpasning af aftalen,  

 således at der kan tages hensyn til Ruslands forventede gradvise overtagelse  

 af forskellige GATT-forpligtelser.
Hvad angår arbejdstageres forhold introduceres et princip om  

 ikke-forskelsbehandling med hensyn til arbejdsvilkår, aflønning eller  

 afskedigelse af arbejdstagere, der er lovligt beskæftiget i en af Den  

 Europæiske Unions medlemsstater eller i Rusland.
Endvidere forpligter aftalen  

 parterne til at undersøge, hvorledes arbejdsvilkårene for erhvervsfolk kan  

 forbedres i overensstemmelse med indgåede internationale forpligtelser,  

 specielt hvad angår opholdstilladelse og udstedelse af visum.
På investeringsområdet indeholder aftalen bestemmelser, der vil gøre det  

 lettere for virksomheder fra Den Europæiske Union at operere i Rusland og  

 desuden forbedre betingelserne for direkte investeringer.
Virksomheder og  

 enkeltpersoner vil nu frit kunne foretage direkte investeringer i Rusland og  

 ligeledes frit hjemtage sådanne investeringer og overskud deraf.
Et generelt princip er, at europæiske virksomheder vil kunne etablere sig  

 i Rusland på lige så favorable vilkår som andre udenlandske virksomheder, og  

 at de derefter vil blive behandlet lige så favorabelt som russiske og andre  

 udenlandske virksomheder.
Det samme kommer til at gælde for russiske  

 virksomheder i Den Europæiske Unions medlemsstater.
På det finansielle område får russiske banker mulighed for at oprette  

 datterselskaber i Den Europæiske Unions medlemsstater, og til gengæld vil det  

 russiske marked gradvist blive åbnet for europæiske banker.
Aftalen  

 indeholder tilsvarende regler for andre leverandører af finansielle  

 tjenesteydelser, bl.a. forsikringsselskaber.
 Til støtte for arrangementerne inden for handel og investering omfatter  

 aftalen regler om beskatning, konkurrence, lovgivningssamarbejde og  

 beskyttelse af intellektuel, industriel og kommerciel ejendomsret.
Aftalens kapitel om økonomisk samarbejde mellem parterne dækker en lang  

 række sektorer, hvor Den Europæiske Union og Rusland har fælles interesser.  

 Det gælder områder som investeringsfremme, forskning og uddannelse, landbrug,  

 energi, nuklear sikkerhed, miljø, transport, kommunikation,  

 regionaludvikling, toldsystemer m.m.
I samarbejdet skal der særligt lægges  

 vægt på fremme af økonomiske og sociale reformer og omstrukturering i  

 Rusland, og der skal tages hensyn til bæredygtighed og social udvikling.
Der  

 skal ligeledes tages fuldt hensyn til miljøet.
 Endelig indeholder aftalen bestemmelser om handel med nukleare materialer  

 både i naturlig og beriget form samt bestemmelser om samarbejde mellem  

 parterne om forebyggelse af ulovlige aktiviteter som hvidvaskning af penge,  

 narkotikasmugling og ulovlig indvandring.
Med henblik på virkeliggørelse af målene i aftalen fastslås det eksplicit,  

 at Fællesskabet skal stille midlertidig finansiel bistand på gavevilkår til  

 rådighed for Rusland inden for rammerne af det eksisterende TACIS-program.
De  

 nærmere omstændigheder omkring denne finansielle bistand aftales mellem  

 parterne under hensyntagen til Ruslands behov, sektormæssige absorptionsevne  

 og reformfremskridt og et overordnet krav om samordning med tilsvarende  

 bidrag fra andre kilder, herunder medlemsstaterne, Verdensbanken og Den  

 Europæiske Bank for Genopbygning og Udvikling.
 4. I medfør af aftalens bestemmelser om institutionelle forhold nedsættes  

 der et samarbejdsråd til at undersøge alle større spørgsmål, der opstår inden  

 for rammerne af aftalen, og til at føre tilsyn med dens gennemførelse.  

 Samarbejdsrådet består af medlemmerne af Rådet for Den Europæiske Union og  

 medlemmer af Kommissionen på den ene side og medlemmer af den russiske  

 regering på den anden side.
 Desuden nedsættes et rådgivende parlamentarisk samarbejdsudvalg, der  

 består af medlemmer af henholdsvis Europa-Parlamentet og det russiske  

 parlament.
 5. En interimsaftale med Rusland, som sætter partnerskabs- og  

 samarbejdsaftalens handelsrelaterede bestemmelser i kraft, indtil de  

 nationale ratifikationsprocedurer med hensyn til den samlede partnerskabs- og  

 samarbejdsaftale er gennemført, forventes at træde i kraft snarest.  

 Interimsaftalen henhører under Fællesskabskompetencen.
6. De tekster, som Danmark skal ratificere, og hvortil Folketingets  

 samtykke med dette forslag til Folketingsbeslutning søges indhentet, er  

 aftalen med bilag og tilknyttede protokoller samt slutakt.
Til sidstnævnte er  

 knyttet brevvekslinger mellem Fællesskabet og Rusland samt fælles og  

 unilaterale erklæringer vedrørende fortolkningen af aftalens artikler.
 Udenfor aftalen er der foretaget brevvekslinger mellem parterne om mulige  

 konsekvenser for aftalen af EU's udvidelse, om Uruguay-runden og om  

 EKSF-stålprodukter.
