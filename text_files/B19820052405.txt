 I henhold til § 23, § 30, § 45, stk. 1 og § 61 i lov nr. 212 af 23. maj  

 1979 om kemiske stoffer og produkter samt efter bemyndigelse fra  

 arbejdsministeren i henhold til § 17, stk. 3, § 39, § 41, stk. 1, nr. 1, §  

 49, stk. 1, § 74 og § 84 i lov nr. 681 af 23. november 1975 om arbejdsmiljø  

 fastsættes:
 Bekendtgørelsens område m.v.
 § 1.  Bekendtgørelsen omfatter anvendelse af  

 methylbromid til jorddesinfektion.
 Stk. 2.  Som methylbromid betragtes i denne  

 bekendtgørelse også blandinger, hvori methylbromid indgår.
 § 2.  Jorddesinfektion med methylbromid må kun  

 foretages i væksthuse på jord, der anvendes erhvervsmæssigt, og kun med  

 midler, der er godkendt hertil af miljøstyrelsen eller giftnævnet.
 Stk. 2.  Væksthuse, der er sammenbygget med beboelsesrum  

 eller butik, må ikke desinficeres med methylbromid.
 Arbejdets udførelse m.v.
 § 3.  Desinfektionen må kun foretages af personer, som  

 har fået autorisation hertil af kemikaliekontrollen efter den 1. januar 1982  

 (desinfektører).
 Stk. 2.  Autorisationen, der meddeles på nærmere vilkår,  

 kan tilbagekaldes.
 Stk. 3.  Desinfektøren skal instruere medhjælpere om  

 bestemmelserne i denne bekendtgørelse, samt om etikettens advarselstekst og  

 brugsanvisning, jfr. dog § 23, og påse, at disse bestemmelser m.v.  

 overholdes.
 Stk. 4.  Desinfektøren må ikke anvende personer under 18  

 år som medhjælpere.
 Stk. 5.  Foretages desinfektionen for andre, skal  

 desinfektøren underrette den han udfører arbejdet for om bestemmelserne i  

 denne bekendtgørelses §§ 10, 12, 15 og 16.
§ 4.  Senest 48 timer inden behandlingen påbegyndes  

 skal desinfektøren give den stedlige arbejdstilsynskreds, hvor behandlingen  

 skal foregå, meddelelse om behandlingen.
Meddelelsen skal være skriftlig og  

 indeholde oplysning om, hvor behandlingen skal foregå, og de forventede  

 tidspunkter for dens begyndelse og afslutning.
 § 5.  Inden behandlingen skal væksthuset tætnes så  

 omhyggeligt som muligt, især ved åbninger eller kanaler, hvorigennem rør,  

 ledninger eller lignende føres.
Stk. 2.  Klæder, drikke- og madvarer samt tobak skal  

 fjernes fra væksthuset og tilstødende arbejdsrum og fra alle rum, der står i  

 kanalforbindelse med væksthuset.
Al åben ild skal være slukket og ovne og  

 lignende afkølede.
 Stk. 3.  Tilstødende arbejdsrum, der står i  

 kanalforbindelse med væksthuset, må ikke benyttes, før fristen i § 10, stk. 2  

 er udløbet.
 § 6.  Under behandlingen skal desinfektør og  

 medhjælper bære:
 Stk. 2.  Ved ophold i væksthuset skal desinfektør og  

 medhjælper bære luftforsynet åndedrætsværn i form af:
 Stk. 3.  Desinfektøren skal instruere medhjælpere i  

 tilpasning og brug af åndedrætsværnet og kontrollere, at apparatet fungerer  

 tilfredsstillende.
 § 7.  Inden desinfektionen med methylbromid dækkes  

 jorden med en velegnet plastikfolie.
 § 8.  Der må højst anvendes 100 g methylbromid pr. m2.
 Stk. 2.  Behandlingstiden må ikke overstige 5 døgn.
 § 9.  Umiddelbart efter frigørelsen af methylbromid  

 aflåses væksthuset, tilstødende arbejdsrum og alle rum, der står i  

 kanalforbindelse med væksthuset.
 Stk. 2.  Alle indgange til væksthuset skal være forsynet  

 med en advarselsplakat som angivet i bilag 1.
Stk. 3.  Den i stk. 2 omhandlede advarselsplakat trykkes  

 med sort på gul baggrund.
Plakatens sider skal være mindst 30 gange 25 cm.  

 Advarselsteksten skal være trykt med mindst 1,5 cm høje bogstaver.
Plakaten  

 skal desuden angive navn og adresse på desinfektøren samt tid for  

 behandlingens begyndelse.
§ 10.  Desinfektøren skal fjerne plastikdækket og  

 tætningsmaterialet.
Under arbejdet skal desinfektør og medhjælper bære det i  

 § 6 nævnte sikkerhedsudstyr.
Stk. 2.  Efter fjernelsen af plastikdækket skal  

 væksthuset og de øvrige i § 9, stk. 1, nævnte rum henstå aflåst i 8 dage.
I  

 denne periode skal jorden i væksthuset holde en minimumstemperatur på 10  

 grader celcius.
 § 11.  Efter behandlingens afslutning skal  

 desinfektøren sørge for, at plastikfolien og tætningsmaterialet destrueres,  

 og at andet anvendt materiel og beklædningsgenstande rengøres.
§ 12.  Efter udløbet af det i § 10, stk. 2, nævnte  

 tidsrum, skal advarselsplakaterne fjernes.
Arbejdet i væksthuset kan  

 genoptages, når det ved hjælp af et gassporeapparat er målt, at  

 koncentrationen af methylbromid ikke overstiger 5 ppm.
I den efterfølgende  

 uge skal sådanne målinger foretages 2 gange dagligt efter 1-2 timers arbejde,  

 såvel om formiddagen som om eftermiddagen.
Arbejdet skal straks afbrydes og  

 væksthuset aflåses, hvis koncentrationen af methylbromid overstiger 5 ppm.
 Stk. 2.  Desinfektøren skal give den fornødne  

 instruktion i anvendelsen af apparatur til måling af koncentrationen af  

 methylbromid.
 Stk. 3.  Den som arbejdet udføres for, skal fjerne  

 plakaterne og foretage de i stk. 1 krævede målinger.
Opbevaring § 13.  Beholdere med methylbromid og tom emballage,  

 hvori der har været methylbromid, skal opbevares i giftrum, jfr. § 21 i  

 miljøministeiets bekendtgørelse nr. 410 af 17. september 1980 om  

 bekæmpelsesmidler.
Stk. 2.  Giftrummet skal være forsvarligt adskilt fra  

 beboede bygninger.
Kun desinfektøren må have nøgle til rummet.
Stk. 3.  Beholderne må ikke udsættes for solbestråling  

 eller anden form for opvarmning.
Omfyldning må ikke finde sted.
 § 14.  Tom emballage skal snarest muligt returneres  

 til leverandøren eller afleveres til en kommunal modtageplads eller station.
Særlige bestemmelser § 15.  På arealer, der er behandlet med methylbromid,  

 må der ikke dyrkes bladgrøntsager, før de er udvasket med mindst 400 mm vand.
 § 16.  Desinfektøren skal indberette ethvert tilfælde  

 af ildebefindende eller forgiftning, som opstår under eller i tilknytning til  

 desinfektionen til arbejdstilsynet.
 Stk. 2.  Indberetningen skal foretages snarest muligt og  

 senest dagen efter, at desinfektøren er blevet bekendt med tilfældet.  

 Indberetningen skal indeholde oplysning om navn og adresse på den eller de,  

 der har været udsat for ildebefindende eller forgiftning, og om hvilken  

 behandling der er foretaget.
Myndighederne § 17.  Tilsyn og kontrol med overholdelsen af reglerne  

 i denne bekendtgørelse udøves af arbejdstilsynet og kemikaliekontrollen.
§ 18.  Miljøstyrelsen kan i særlige tilfælde tillade,  

 at reglerne i § 2, § 11 og § 15 fraviges.
Fravigelse af § 2, stk. 2 og § 11  

 sker efter forhandling med arbejdstilsynet.
 Stk. 2.  Miljøstyrelsens afgørelser efter stk. 1 kan  

 ikke indbringes for anden administrativ myndighed.
 § 19.  Kemikaliekontrollens afgørelser kan inden 4  

 uger fra den dag, afgørelsen er meddelt den pågældende, påklages til  

 miljøstyrelsen, der har den endelige administrative afgørelse.
Straf og ikrafttræden § 20.  Med bøde eller hæfte straffes den, der § 21.  For overtrædelser af § 13 kan der pålægges en  

 virksomheds ejer eller bruger bødeansvar, selv om overtrædelsen ikke kan  

 tilregnes denne som forsætlig eller uagtsom.
For sådant bødeansvar fastsættes  

 ingen forvandlingsstraf.
 § 22.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 23.  Bekendtgørelsen træder i kraft den 1. november  

 1982. Samtidig ophæves forskrifter, som er angivet i advarselsteksten eller  

 brugsanvisningen på etiketten af midler med methylbromid, godkendt af  

 giftnævnet, hvis forskrifterne m.v. er i modstrid med bestemmelser i denne  

 bekendtgørelse.
