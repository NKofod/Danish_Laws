Bekendtgørelse om tilskud til  

 opholdsudgifter i forbindelse med HF-Søfart I medfør af § 13, stk. 1, og § 14 i  

 lov nr. 16 af 13. januar 1997 om søfartsuddannelse, som ændret  

 ved lov nr. 388 af 10. juni 1997, fastsættes:
 § 1. Elever, som er optaget på den  

 3-årige forsøgsuddannelse HF-Søfart, kan under  

 uddannelsen indlogeres på Fanø Søfartsskole,  

 Frederikshavn Søfartsskole eller Svendborg Søfartsskole, hvis  

 elevens bopæl ligger mere end 5 kvarters transporttid fra den  

 søfartsskole, vedkommende indlogeres på.
Stk. 2. Kost og logi er gratis indtil udgangen af det kvartal,  

 hvori eleven fylder 18 år.
Herefter betales et vederlag for kost og  

 logi på 400 kr. pr. uge.
 § 2. Søfartsstyrelsen yder tilskud til kost  

 og logi til elever, som opfylder betingelserne i § 1, stk. 1, hvis  

 der ikke kan tilbydes indlogering på en søfartsskole.
 Stk. 2. Tilskud som anført i stk. 1, udgør  

 højst 70 kr. pr. dag.
 Stk. 3. Tilskuddet ydes indtil udgangen af det kvartal, hvori  

 eleven fylder 18 år.
 § 3. Elever, som ikke opfylder betingelserne i  

 § 1, stk. 1, kan indlogeres på en af de i § 1,  

 stk. 1, nævnte søfartsskoler, hvis pladsforholdene tillader  

 det.
 Stk. 2. For kost og logi på søfartsskolen betales  

 et vederlag efter skolens bestemmelser i henhold til reglerne om  

 indtægtsdækket virksomhed.
 § 4. Bekendtgørelsen træder i kraft  

 den 22. marts 1999.
 Stk. 2. Bekendtgørelse nr. 499 af 29. juni 1998 om  

 tilskud til opholdsudgifter i forbindelse med HF-Søfart  

 ophæves.
