(Til menighedsråd og præster) COPY-DAN, der er godkendt af Kulturministeriet som en selvejende  

 institution, der varetager ophavsrettigheder, har i skrivelser af henholdsvis  

 17. og 29. juni 1992 rettet henvendelse til præster og menighedsråd om  

 indgåelse af aftaler vedrørende brug af fotokopier og båndkopier i  

 konfirmandundervisningen m.v.
 Kirkeministeriet har modtaget forskellige forespørgsler om, hvorledes  

 præster og menighedsråd skal forholde sig til COPY-DANs henvendelse.
 Efter at have forelagt sagen for Kulturministeriet, hvorunder  

 ophavsretsloven hører, skal man oplyse følgende:
 1. Brug af fotokopier i konfirmandundervisningen m.v.
 Brug af kopier af ophavsretligt beskyttet materiale i  

 konfirmandundervisningen eller anden undervisnings- og kursusvirksomhed, der  

 forestås af menighedsråd eller præster, kan kun ske med rettighedshavernes  

 samtykke og efterfølgende afregning med disse, med mindre der mellem  

 menighedsrådet og COPY-DAN er indgået aftale om vederlag for brug af  

 fotokopier på dette område.
 2. Brug af båndkopier af radio- og  

 fjernsynsudsendelser i forbindelse med konfirmandundervisningen m.v.
Det er en forudsætning for anvendelse af båndkopier af radio- og  

 fjernsynsudsendelser i konfirmandundervisningen eller anden undervisnings- og  

 kursusvirksomhed, der forestås af menighedsråd eller præster, at der mellem  

 menighedsrådet og COPY-DAN er indgået aftale om vederlag til  

 rettighedshaverne.
Optagelser af undervisningsudsendelser, det vil sige  

 udsendelser, der udtrykkeligt annonceres som sådanne, kan dog i en periode af  

 4 år efter udsendelsen anvendes vederlagsfrit.
Hvis der kun er behov for  

 anvendelse af dette begrænsede materiale, er en aftale med COPY-DAN  

 ufornøden.
3. Aftaler med COPY-DAN De enkelte menighedsråd skal i samråd med præsterne foretage en vurdering  

 af, om der lokalt er behov for at indgå aftale(r) med COPY-DAN.
Hvis  

 menighedsrådet beslutter at indgå aftale(r), skal udgifterne i forbindelse  

 hermed afholdes af kirkekassen inden for det godkendte budget.
COPY-DAN har i aftalerne fastsat vederlaget for ret til kopiering af det  

 ophavsretligt beskyttede materiale til 5 kr. pr. konfirmand pr. år.
Efter  

 anmodning har COPY-DAN nærmere redegjort for, hvorledes størrelsen af  

 vederlaget er fremkommet, og Kirkeministeriet har ingen bemærkninger til  

 vederlagets størrelse.
 Eventuelle tvivlsspørgsmål om forståelsen af aftalerne må rettes til  

 COPY-DAN, Ryesgade 53 B, 2100 København Ø., tlf. 31 39 35 11.
Kirkeministeriet, den 3. december 1992 P.M.V.
 E.B.
