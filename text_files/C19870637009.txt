 Det meddeles herved, at Finansministeriet og HK den 11. maj 1987 har  

 indgået medfølgende overenskomst om ansættelsesforholdene for AF-konsulenter,  

 der ikke er tjenestemænd i staten.
 Overenskomsten har virkning fra 1. april 1987 og afløser overenskomst af  

 10. december 1985.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.
 Derfor er ændringer i forhold til den hidtidige overenskomst ikke markeret  

 med streger i margen.
 Til de enkelte overenskomstbestemmelser bemærkes i øvrigt følgende:
 HK har henledt opmærksomheden på, at der ved antagelse i en ledig  

 fuldtidsstilling så vidt muligt bør gives fortrinsret til deltidsansatte  

 inden for samme institution.
 Endvidere gøres opmærksom på, at Finansministeriet i cirkulære af 28.  

 september 1983 har fastsat bestemmelser om genbeskæftigelsestilbud til  

 ledigtblivende ikke-tjenestemandsansat personale i staten.
 Det henstilles til de enkelte ansættelsesmyndigheder, at der i forbindelse  

 med en ansættelse i henhold til nærværende overenskomst gives meddelelse  

 herom til vedkommende tillidsrepræsentant.
 Det hidtidige uregulerede ikke-pensionsgivende tillæg på 904,80 kr. årligt  

 er indregnet i de i bilag 1 b. og d. anførte ikke-pensionsgivende tillæg.
 Endvidere er et ikke-pensionsgivende kronetillæg på 2.100 kr. årlig til 1.  

 løntrin (1. og 2. år) og på 700 kr. årlig til 2. løntrin (3. og 4. år)  

 indregnet i de ikke-pensionsgivende tillæg.
 I konsekvens af, at tidspunktet for lønanciennitetsberegning nu som  

 hovedregel er ændret fra det 25. år til 23. år, er der mellem  

 Arbejdsdirektoratet og HK/APL aftalt ændrede retningslinier for indplacering  

 af nyansatte fra 1. april 1987.
 Retningslinierne er optaget som bilag nr. 4 til overenskomsten.
 Der vil i ganske særlige tilfælde efter godkendelse af Finansministeriet  

 kunne ydes betaling under midlertidig tjeneste i en stilling omfattet af  

 kontorfunktionæroverenskomsten.
 Der gøres opmærksom på, at der nu er åbnet mulighed for lokalt at aftale  

 en mere fleksibel tilrettelæggelse af arbejdstiden.
 Endvidere skal det understreges, at deltidsansattes arbejdstid med et  

 varsel svarende til et opsigelsesvarsel kan nedsættes forholdsmæssigt, hvis  

 nedsættelsen er sagligt begrundet (bevillingsmæssige,  

 arbejdstilrettelæggelsesmæssige eller andre forhold). Nedsættelsen kan max.  

 ske til 15 timer pr. uge.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sadanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Som anført bør anvendelse af overtid så vidt muligt undgås.
Såfremt  

 nødvendigt overarbejde imidlertid får et sådant omfang, at det er muligt og  

 hensigtsmæssigt at konvertere overtiden til stillinger, bør en sådan  

 konvertering gennemføres.
 Opmærksomheden henledes på, at der haves adgang til at yde godtgørelse af  

 afholdte udgifter til transport til og fra tjenestestedet i tilfælde, hvor en  

 AF-konsulent i forbindelse med tilkaldelse til henholdsvis ophør af  

 overarbejde er afskåret fra at benytte offentligt transportmiddel.
 Der kan gives AF-konsulenter hel eller delvis tjenestefrihed uden  

 lønafkortning til pasning af et sygt barn, når:
1. det er barnets første sygedag, 2. hensynet til barnets forhold gør dette nødvendigt, 3. forholdene på tjenestestedet tillader det, 4. barnet er under 18 år og 5. hjemmeværende.
 Sygelisten suppleres med oplysning om fravær på grund af barns første  

 sygedag.
 Ordningen kan for den enkelte inddrages ved misbrug.
 For så vidt angår lønberegning og lønfradrag ved til- og fratræden samt  

 fravær gælder følgende regler:
Opmærksomheden henledes på, at Finansministeriet med CO-STAT har indgået  

 en aftale om afskedigelsesregler.
Aftalen er optaget som bilag 3 og gælder  

 ved opsigelse af AF-konsulenter.
Aftalen gælder ikke for AF-konsulenter, der har beskyttelse som eller  

 svarende til reglerne for tillidsrepræsentanter.
For sådanne henvises til  

 overenskomstens § 18, stk. 6.
 Der gøres iøvrigt opmærksom på, at AF-konsulenter, der er fyldt 70 år, er  

 undtaget fra overenskomsten, jfr. § 1, og at de derfor bør opsiges, således  

 at fratræden kan finde sted med udgangen af den måned, hvori de fylder 70 år.
Den hidtil praktiserede forsøgsordning, hvorefter dokumentation for  

 sygdomsforfald som hovedregel består i en af AF-konsulenten underskrevet  

 erklæring om arbejdsudygtighed og sygdommens varighed, fortsætter indtil  

 videre uændret.
Lægeattest (afkrydsningsformularen), der normalt kun bør  

 anvendes, hvor de forudgående sygemeldingers antal og/eller karakter taler  

 derfor, betales som hidtil af AF-konsulenten, hvorimod senere forlangte læge-  

 eller speciallægeerklæringer om sygdommens forventede varighed betales af  

 tjenestestedet.
 Om fravær som følge af graviditet, barsel og adoption henvises i øvrigt  

 til lovbekendtgørelse nr. 63 af 21. februar 1984 af lov om barselorlov samt  

 til Finansministeriets cirkulære herom af 3. oktober 1984 (LP. nr. 115/84).
 Reglen om løn til adoptanter har alene virkning for orlovsperioder eller  

 dele heraf, som ligger efter 1. april 1987.
 Det er med CO-STAT aftalt, at sats B. udgår pr. 1. april 1988, således at  

 der herefter kun er en sats.
 Gruppelivspræmien pr. gruppemedlem udgør fortsat 19,03 kr. månedlig.
 Der henvises i øvrigt til Finansministeriets cirkulæreskrivelse af 20.  

 august 1985 (LP. nr. 074/85) og 2. december 1986 (LP. nr. 189/86).
 Det tilføjes, at eventuelle tvivlsspørgsmål vedrørende overenskomsten  

 forventes forelagt Finansministeriet.
Yderligere eksemplarer af overenskomsten vil af vedkommende ministerium  

 kunne fås ved henvendelse til Finansministeriet, Lønnings- og  

 Pensionsdepartementets betjentstue, H.
C.
Andersens Boulevard 43, 1553  

 København V., telefon (01) 92 33 44, lokal 24202 og 24286.
Finansministeriet Lønnings- og Pensionsdepartementet, den 11. maj 1987.
P.
M.
V.
 E.B.
H.
E.
Kristensen OVERENSKOMST MELLEM FINANSMINISTERIET OG HANDELS- OG KONTORFUNKTIONÆRERNES FORBUND I DANMARK OG ARBEJDSFORMIDLINGSKONTORERNES PERSONALES LANDSKLUB ANSÆTTELSESVILKÅR FOR AF-KONSULENTER.
 Kapitel 1. Overenskomstens område.
 § 1.  Overenskomsten omfatter AF-konsulenter ved  

 Arbejdsformidlingen.
 Stk. 2.  Overenskomsten omfatter ikke:
 Note 9.
 Kapitel 2. Antagelse.
 § 2.  Ved annoncering skal overenskomstens dato og  

 overskrift fremgå.
 Note 1.
 Kapitel 3. Lønninger.
 § 3.  AF-konsulenter aflønnes fra 1. april 1987 og 1.  

 april 1988 efter de i bilag 1 a og b, henholdsvis c og d fastsatte årlige  

 beløb.
 Stk. 2.  Den samlede faste løn i henhold til  

 foranstående bestemmelse, herunder generelle og særlige tillæg, forhøjes pr.  

 1. april 1987 med 8,5435 pct. og pr. 1. april 1988 med yderligere 2,4857 pct.
 Stk. 3.  Pr. 1. april 1987, 1988, 1989 og 1990 foretages  

 eventuel ekstraordinær regulering af den aktuelle samlede faste løn i  

 overensstemmelse med § 14 i aftale om justering af tjenestemandslønninger  

 m.v. fra 1. april 1987.
 Note 2.
 Kapitel 4. Lønmæssig indplacering ved ansættelsen.
§ 4.  I forbindelse med ansættelse i en stilling, der  

 er omfattet af nærværende overenskomst, kan der ved beregning af  

 lønanciennitet foretages medregning af forudgående beskæftigelse, der må  

 anses for kvalificerende for arbejdet som AF-konsulent.
Lønancienniteten kan  

 dog som hovedregel tidligst regnes fra det fyldte 23. år.
Den lønmæssige placering på lønskalaen for AF-konsulenter kan maksimalt  

 ske på 18. anciennitetsår.
Oprykning til 19. anciennitetsår er betinget af,  

 at AF-konsulenten har stået på 18. anciennitetsår i 3 år.
 Stk. 2.  De mellem Arbejdsdirektoratet og HK/APL den 11.  

 marts 1987 aftalte retningslinier, vedrørende fremtidig lønmæssig  

 indplacering af AF-konsulenter, anvendes fra 1. april 1987 ved indplacering  

 af nyansatte efter denne overenskomst.
 Retningslinierne er optaget som bilag 4 til overenskomsten.
 Såfremt der i konkrete ansættelsessager opstår uoverensstemmelse om  

 anciennitetsberegningen, inddrages overenskomstens parter i forhandlingerne.
 Stk. 3.  For ansatte, som antages til eller overgår til  

 deltidsbeskæftigelse med en arbejdstid under halvdelen af fuld arbejdstid,  

 indgår ansættelsestid med en sådan beskæftigelse i lønancienniteten med  

 halvdelen.
 Fra 1. april 1987 indgår beskæftigelse i 15 timer pr. uge og derover som  

 fuld anciennitet.
 Note 3.
 Kapitel 5. Pension.
 § 5.  AF-konsulenten indtræder ved ansættelsen i den  

 ved kontrakt mellem arbejdsdirektoratet og Pensions- og Livrenteinstituttet  

 af 1919 A/S , nu forsikringsselskabet Tryg, eller anden under  

 forsikringsrådets tilsyn etableret pensionsordning, der kan godkendes af  

 Finansministeriet.
 Ansatte, der pr. 1. januar 1982 er overgået til aflønning som  

 AF-konsulent, og som hidtil har været omfattet af den med Statsanstalten for  

 Livsforsikring etablerede ordning, forbliver under denne ordning.
Som bidrag til den ansattes pensionering betaler vedkommende styrelse 10  

 pct. af den i § 3, stk. 1, bilag 1 a hsnholdsvis bilag 1 c nævnte løn og af  

 eventuel ekstraordinær lønregulering.
Endvidere tilbageholder styrelsen i den  

 ansattes løn et beløb på 5 pct. af de samme løndele.
Vedkommende styrelse  

 indbetaler såvel sit som den ansattes pensionsbidrag til  

 forsikringsselskaberne.
Pensionsbidragene anvendes til at sikre den ansatte en løbende livsvarig  

 alderspension eller invalidepension samt efter den pågældendes død eventuelle  

 efterladte ægtefælle en løbende livsvarig ægtefællepension.
Endvidere skal  

 pensionsbidragene anvendes til efter den ansattes pensionering eller død at  

 sikre eventuelle børn hver en løbende børnepension.
 Stk. 2.  AF-konsulenter, der er ansat med en  

 gennemsnitlig ugentlig beskæftigelse på under 15 timer, er ikke omfattet af  

 stk. 1, hvorved der til de pågældende udbetales nettoløn (95 pct.), og  

 eksklusiv et ureguleret ikke-pensionsgivende tillæg på 904,80 kr. årlig.
 Stk. 3.  Der tilkommer ud over nævnte pensionsbidrag  

 ikke den ansatte nogen ret til pension eller understøttelse fra staten  

 (bortset fra invalide- og folkepension).
 Kapitel 6. Lønudbetaling og indbetaling af pensionsbidrag.
§ 6.  Lønnen udbetales månedsvis bagud.
Samtidig med  

 udbetaling af løn indbetaler ansættelsesmyndigheden såvel sit som  

 AF-konsulentens pensionsbidrag til den anviste pensionsordning.
 Kapitel 7. Kvalifikationstillæg.
 § 7.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for foranstående lønninger m.v., kan der mellem  

 overenskomstens parter træffes speciel aftale om tillæg til lønnen og  

 eventuelle andre vilkår.
 Stk. 2.  Ved ledighed i stillinger, hvortil der er  

 knyttet et kvalifikationstillæg i henhold til stk. 1, foretages genanvendelse  

 af tillægget på en overenskomstlønnet AF-konsulent.
 Såfremt et ledigblevet tillæg overføres på et andet arbejdsområde end  

 hidtil, er genanvendelsen betinget af, at spørgsmålet om, hvorvidt det andet  

 arbejde har den fornødne kvalitet, forinden genanvendelsen på en  

 overenskomstlønnet AF-konsulent har været forhandlet mellem institutionen og  

 tillidsrepræsentanten.
 Stk. 3.  Kvalifikationstillæg forhøjes pr. 1. april 1987  

 med 8,5435 pct. og pr. 1. april 1988 med yderligere 2,4857 pct.
 Stk. 4.  Pr. 1. april 1987, 1988, 1989 og 1990 foretages  

 eventuel ekstraordinær regulering af kvalifikationstillæg i overensstemmelse  

 med § 14 i aftale om justering af tjenestemandslønninger m.v. fra 1. april  

 1987.
 Kapitel 8. Midlertidig tjeneste i høiere stilling.
 § 8.  Under midlertidig tjeneste i en  

 tjenestemandsstilling i højere charge, finder de for tjenestemænd gældende  

 regler om betaling under midlertidig tjeneste i højere stilling anvendelse.
 Stk. 2.  Under midlertidig tjeneste i en stilling,  

 hvortil der er knyttet et tillæg i henhold til § 7, stk. 1, anvendes  

 tilsvarende regler.
 Note 4.
 Kapitel 9. Arbejdstid.
 § 9.  De i § 3 omhandlede lønninger er beregnede for  

 fuld arbejdstid, der er 39 timer (fra 1. september 1988: 38 timer og fra 1.  

 september 1990: 37 timer) ugentlig inclusive spisepause af indtil 1/2 timers  

 varighed pr. arbejdsdag.
I særlige tilfælde kan den ugentlige arbejdstid, hvis der er enighed  

 mellem institutionen og tillidsrepræsentanten herom, tilrettelægges med  

 varierende tider således, at den over en periode (max. 8 uger) i gennemsnit  

 udgør 39 (henholdsvis 38 og 37) timer.
Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdstidsnedsættelsen opspares til hele fridage til senere afvikling.
 Stk. 2.  Hvor det er muligt, tilrettelægges arbejdstiden  

 efter lokal forhandling på ugens 5 første hverdage.
Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen og eventuelt kvalifikationstillæg  

 tilsvarende.
Såfremt et andragende om nedsat arbejdstid afslås, skal afslaget  

 efter anmodning begrundes skriftligt.
 Note 5 og 6.
 Overarbejde.
§ 10.  Overarbejde bør så vidt muligt undgås.
Såfremt  

 overarbejde undtagelsesvis finder sted, godtgøres det så vidt muligt med  

 tjenestefrihed som hidtil.
 Afspadsering af overarbejdet sker med tillæg af 50 pct..
 I forbindelse med overarbejde ydes der i tiden mellem kl. 17-06 natpenge  

 efter de for tjenestemænd gældende regler og satser.
 Note 7.
 Kapitel 10. Ferie.
 § 11.  Ansatte i henhold til nærværende overenskomst  

 er omfattet af ferieloven med de afvigelser, der fremgår af følgende  

 bestemmelser.
Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for det i  

 ferielovens § 14, stk. 1, omhandlede ferietillæg på 1 pct.
Godtgørelsen  

 beregnes af samtlige de i optjeningsåret oppebårne indkomstskattepligtige  

 beløb for tjenstligt arbejde.
Stk. 3.  Til en ansat, der er berettiget til ferie med  

 løn, og som ved feriens afholdelse har anden arbejdstid end i det foregående  

 optjeningsår, ydes ferielønnen med samme brøkdel, som tjenesten i det  

 foregående optjeningsår har andraget.
Såfremt der i optjeningsåret er udført  

 tjeneste ud over den faste nedsatte arbejdstid, uden at dette har været  

 overarbejde, ydes for sådan tjeneste almindelig feriegodtgørelse med for  

 tiden 12,5 pct.
Der vil i så fald ikke også kunne ydes særlig  

 feriegodtgørelse ifølge stk. 2.
Når en ansat afholder ferie efter ferieloven uden at have optjent ret til  

 ferie med løn, fradrages 1/2028 (fra 1. januar 1988: 1/1976 og pr. 1.  

 september 1990: 1/1924) af årslønnen for hver time, den ansatte skulle have  

 udført tjeneste den pågældende dag.
Såfremt der ikke for den pågældende dag  

 har været fastsat en bestemt arbejdstid, foretages fradrag for 8 timers  

 tjeneste.
 Kapitel 11. Fridage og tjenestefrihed.
 § 12.  Der tilkommer de efter overenskomsten ansatte  

 fridage efter de for tjenestemænd gældende regler.
 Stk. 2.  Der kan gives en ansat adgang til ekstraordinær  

 tjenestefrihed uden løn i tilfælde, hvor det ikke strider mod vedkommende  

 institutions interesse.
 Tjenestefrihed, under hvilken der ikke optjenes ret til ferie med løn, kan  

 gives i en på forhånd fastlagt periode og for 1 år ad gangen.
 Det er vedkommende institutions ansvar, at der ved tjenestefrihedens ophør  

 er en stilling ledig i institutionen eller i dennes lokalområde.
 Såfremt et andragende om tjenestefrihed afslås, skal afslaget efter  

 anmodning begrundes skriftligt.
 Note 8.
 Kapitel 12. Regler for opsigelse, sygdom m.v.
 § 13.  De i funktionærloven omhandlede regler om  

 opsigelse, løn under fravær på grund af sygdom og afskedigelse som følge af  

 sygdom, indkaldelse til militærtjeneste samt efterindtægt, finder anvendelse  

 for ansatte efter nærværende overenskomst.
 Note 9 og 10.
 Graviditet, barsel og adoption.
 § 14.  Med henblik på arbejdsgiverens tilrettelæggelse  

 af arbejdet skal en AF-konsulent, der er gravid senest 3 måneder før det  

 forventede fødselstidspunkt give oplysning om, hvornår hun påregner at  

 begynde sin barselorlov.
 Stk. 2.  AF-konsulenten har ret til fravær fra arbejdet  

 på grund af graviditet og fødsel efter reglerne i loven om barselorlov m.v.
 Stk. 3.  Under fravær som følge af graviditet og fødsel  

 ydes halv løn i indtil 5 måneder i tiden fra arbejdsudygtighedens indtræden,  

 dog tidligst 3 måneder før fødslen, indtil 3 måneder efter fødslen.
 Stk. 4.  En kvindelig AF-konsulent, der ved  

 arbejdsudygtighedens indtræden har været ansat uafbrudt i 1 år, kan, når  

 anmodning herom fremsættes mindst 2 måneder før forventet fødsel, i stedet  

 vælge at oppebære fuld løn i tiden fra arbejdsudygtighedens indtræden, dog  

 tidligst 8 uger før fødslen og indtil i alt 14 uger.
 Stk. 5.  En kvindelig AF-konsulent, der i forbindelse  

 med barnets ophold på sygehus genoptager tjenesten inden den i stk. 3 eller 4  

 omtalte periodes udløb, har i tilknytning til barnets udskrivelse ret til  

 fravær med sædvanlig løn i den del af perioden, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen.
 Stk. 6.  En AF-konsulent har i tilfælde af adoption krav  

 på 1/2 løn i indtil 3 måneder fra barnets modtagelse i hjemmet, såfremt det  

 dokumenteres, at adoptionsmyndigheden stiller krav om, at den ansatte i  

 forbindelse med adoptionen skal være ude af erhverv.
 Har AF-konsulenten ved barnets xodtagelse været uafbrudt ansat i statens  

 tjeneste i 1 år, ydes sædvanlig løn i indtil i alt 14 uger.
 Stk. 7.  I øvrigt henvises til reglerne i lov om  

 barselorlov og dagpengeloven.
 Note 11.
 Kapitel 13. Udgiftsdækkende ydelser.
 Rejse- og flyttegodtgørelse m.v.
 § 15.  Der tilkommer på tjenesterejser og ved  

 udstationering den ansatte befordringsgodtgørelse samt time- og dagpenge  

 efter de for tjenestemænd til enhver tid gældende regler, og således at de  

 ansatte henføres under sats B.
 Stk. 2.  Såfremt en ansat uden at overgå til anden  

 styrelse forflyttes til et andet tjenestested, og i denne anledning er  

 nødsaget til at foretage flytning af husstand og bohave, tilstås der den  

 pågældende flyttegodtgørelse efter de for tjenestemænd i staten til enhver  

 tid gældende regler.
 Stk. 3.  Eventuel godtgørelse til AF-konsulenter ydes  

 for 1. til 6. anciennitetsår efter satserne for lønramme 13-14, for 7. til  

 12. anciennitetsår efter lønramme 17-18 og for 13. og højere anciennitetsår  

 efter lønramme 23-24.
Stk. 4.  Den tid uden for tjenestestedets normale  

 kontortid, som medgår til rejsetid i forbindelse med tjenesterejser,  

 afspadseres.
Såfremt afspadsering ikke har været mulig i den måned, som  

 følger efter den måned, hvori tjenesterejsen har fundet sted, ydes der  

 betaling med 1/2028 (fra 1. september 1988: 1/1976 og fra 1. september 1990:  

 1/1924) af årslønnen pr. time med tillæg af 50 pct.
 Rejsetiden opgøres efter de for tjenestemænd gældende regler, ligesom der  

 ydes natpenge.
 Note 12.
 Kapitel 14. Specielle vilkår.
 § 16.  Den ansatte er underkastet de til enhver tid  

 for arbejdet fastsatte regler, herunder pligt til at deltage i de af  

 styrelsen tilrettelagte uddannelser.
 Diskretionspligt.
§ 17.  Den ansatte skal iagttage tavshed med hensyn  

 til de forhold, som vedkommende i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller bliver  

 foreskrevet.
Tavshedspligten ophører ikke ved udtræden af tjenesten.
 Kapitel 15. Regler for tillidsrepræsentanter.
 § 18.  Hvor der i en institution eller i en særskilt  

 beliggende afdeling herafer ansat mindst 5 medlemmer af APL, har disse ret  

 til at vælge en tillidsrepræsentant.
 Endvidere kan der inden for et ansættelsesområde, hvor der findes flere  

 tillidsrepræsentanter for lokalklubber, vælges en tillidsrepræsentant til  

 varetagelse af klubbernes fælles interesser.
Stk. 2.  Tillidsrepræsentanten, som - hvor særlige forhold taler derfor - kan være deltidsbeskæftiget, vælges blandt institutionens organiserede medarbejdere.
Valget er ikke gyldigt, før det er godkendt af forbundet og meddelt  

 ansættelsesmyndigheden.
Denne meddelelse skal ske hurtigst muligt og senest 3  

 uger efter valget.
Eventuel indsigelse fra institutionens side mod det  

 foretagne valg skal være forbundet i hænde senest 3 uger efter modtagelsen af  

 meddelelsen om valget.
Stk. 3.  For tillidsrepræsentanten kan vælges en  

 stedfortræder, som godkendes og anmeldes på samme måde som  

 tillidsrepræsentanten, jfr. stk. 2. Under tillidsrepræsentantens fravær  

 fungerer stedfortræderen i dennes sted og nyder i valgperioden samme rettigheder som  

 tillidsrepræsentanten.
 Stk. 4.  Tillidsrepræsentanten skal have adgang til at  

 varetage sit hverv i anliggender, der angår institutionen og de af den  

 pågældende repræsenterede kolleger.
 Efter aftale med institutionen gives der tillidsrepræsentanten frihed til  

 i passende omfang at deltage i faglige kurser, jfr. lønnings- og  

 pensionsministeriets cirkulæreskrivelse af 23. juni 1971.
Stk 5.  Tillidsrepræsentanten har pligt til i samarbejde  

 med institutionen at gøre sit bedste for at jævne ethvert opstået stridsspørgsmål og vedligeholde et roligt og godt  

 samarbejde på arbejdsstedet.
Når en foreliggende sag kun berører en enkelt af institutionens  

 medarbejderes personlige anliggender, kan denne, inden tillidsrepræsentanten  

 forhandler sagen, selv direkte over for institutionen forelægge klager eller  

 henstillinger til mulig direkte afgørelse i foreliggende tilfælde.
Under  

 forhandling med institutionens ledelsesrepræsentanter er enhver medarbejder  

 dog berettiget til at give møde med tillidsrepræsentanten som bisidder.
 I anliggender vedrørende løn- og arbejdsforhold, herunder elev- og  

 lærlingeforhold, der direkte berører medarbejderne i almindelighed, er  

 tillidsrepræsentanten, når medarbejderne, enten fordi de føler sig forurettet  

 eller af andre grunde, ønsker det, forpligtet til at forebringe deres klager  

 eller henstillinger for institutionen.
 Føler tillidsrepræsentanten sig ikke tilfredsstillet ved institutionens  

 afgørelse, står det tillidsrepræsentanten frit for at anmode sin organisation  

 om at tage sig af sagen, men det er tillidsrepræsentantens og  

 tillidsrepræsentantens kollegers pligt at fortsætte arbejdet uforstyrret,  

 indtil anden bestemmelse træffes af organisationens ledelse.
 Stk. 6.  Tillidsrepræsentanten og dennes stedfortræder  

 kan ikke afskediges, uden at der forud for opsigelsen har været forhandlet  

 mellem Finansministeriet og forbundet.
 Stk. 7.  Hvis de organiserede medarbejdere i en  

 institution slutter sig sammen i en klub, skal tillidsrepræsentanten være  

 formand.
 I arbejdstiden kan klubben afholde møder om faglige spørgsmål, der  

 vedrører institutionen, såfremt der forud er truffet aftale herom med  

 institutionens ledelse.
 På et dertil anvist for medarbejderne tilgængeligt sted er det klubben  

 tilladt at opslå faglige foreningsbekendtgørelser til medlemmerne.
 Kapitel 16. Lokal uoverensstemmelse.
§ 19.  Forinden en sag om en lokal uoverensstemmelse  

 indbringes for forbundet og/eller den pågældende styrelse, fagministerium  

 og/eller Finansministeriet, skal der være afholdt en forhandling mellem repræsentanter for  

 institutionen og HK's lokale afdeling.
Såfremt en af parterne ønsker det,  

 udarbejdes skriftligt mødereferat.
 Mødereferatet fra den lokale forhandling skal indeholde:
 Der kan ikke ved lokale forhandlinger træffes aftale om løn- og  

 ansættelsesvilkår, der strider mod overenskomstens bestemmelser.
 Kapitel 17. Overenskomstens varighed.
 § 20.  Denne overenskomst gælder fra 1. april 1987 og  

 kan af enhver af parterne opsiges med 3 måneders varsel til en 31. marts, dog  

 tidligst til den 31. marts 1989.
 Stk. 2.  Bestemmelserne i aftalen om  

 tjenestemandslønninger pr. 1. april 1987 om ekstraordinær lønregulering, samt  

 bestemmelserne i nærværende overenskomsts § 9, stk. 1, om arbejdstiden, kan  

 dog tidligst opsiges til 31. marts 1991.
 Stk. 3.  Bortset fra regulering efter stk. 2 stilles  

 enhver regulering af aflønning i bero fra den 31. marts, da en evt. opsigelse  

 får virkning, og indtil ny overenskomst indgås.
København, den 11. maj 1987 Handels- og Kontorfunktionærernes  

 Forbund i Danmark Palle Jensen Arbejdsformidlingskontorernes Personales Landsklub V.
Møller Finansministeriet Lønnings- og Pensionsdepartementet P.
M.
V.
 E.B.
Niels Paludan Bilag 1 a. 1. april 1987.
 Pensionsgivende grundløn i henhold til § 3, stk. 1 inklusive:
 Bilag 2.
 Aftale vedrørende gruppelivsforsikring.
 Der er mellem Finansministeriet og HK aftalt følgende vedrørende  

 gruppelivsforsikring af medarbejdere under HK-overenskomster i staten:
 1. Forsikringen er indgået mellem Finansministeriet og  

 Forenede Gruppeliv på vegne af Statsanstalten for Livsforsikring.
 2. Forsikringsordningen omfatter alle  

 overenskomstansatte månedslønnede funktionærer excl. elever og lærlinge under  

 HK-overenskomster i staten, der ikke er fyldt 67 år.
 3. Forsikringssummen udgør kr. 50.000 pr. funktionær.
 4. Forsikringspræmien afholdes af Finansministeriet  

 ved årlig præmieindbetaling til gruppelivsforsikringsselskabet.
 5. Eventuel bonustilskrivning i forbindelse med  

 gruppelivsforsikringsordningen anvendes efter forhandling med forbundet til  

 forhøjelser af forsikringssummen. (For perioden 1. april 1986 - 31. marts  

 1988 er forsikringssummen forhøjet til 60.000 kr.).
 Note 13.
 Bilag 3.
AFTALE mellem finansministeriet og Centralorganisationen for overenskomstansatte i staten (CO-STAT) vedrørende afskedigelsesregler for ansatte (bortset fra tillidsrepræsentanter) i henhold til overenskomster mellem staten og organisationer, tilsluttet CO-STAT.
 kan anses for rimeligt begrundet i den pågældendes eller  

 ansættelsesmyndighedens forhold, kan organisationen inden for en frist af 14  

 dage efter opsigelsen kræve spørgsmålet forhandlet med den lokale  

 ansættelsesmyndighed.
 organisationen og ansættelsesmyndigheden, kan organisationen inden for en  

 frist af 14 dage efter forhandlingen begære sagen forhandlet mellem  

 overenskomstens parter.
 Kan enighed om valg af opmand ikke opnås, anmodes arbejdsrettens formand  

 om at udpege denne.
 alle spørgsmål i forbindelse med afskedigelsen.
 sted efter aftalens udsendelse.
København, den 4. december 1985 CO-STAT Ove Hygum FINANSMINISTERIET P.
M.
V.
Kurt Petersen / Thorkild Rotenberg Bilag 4.
Retningslinier vedrørende fremtidig lønmæssig indplacering af AF-konsulenter.
 Efter forhandling med HK/APL er der enighed om, at nedenstående  

 retningslinier skal lægges til grund i forbindelse med lønmæssig indplacering  

 af AF-konsulenter.
 1. Ansættelse som AF-konsulent sker som hovedregel  

 først efter det fyldte 23. år.
 2. Ved ansættelsen foretages indplacering på  

 lønskalaen under hensyn til den pågældendes forudgående beskæftigelse og/  

 ueller uddannelse.u Som hovedregel lægges ukun beskæftigelseu uefter det  

 fyldte 23. åru til grund ved indplacering.
 3. Enhver forudgående erhvervsmæssig beskæftigelse  

 efter det 23. år medregnes med 1/4.
 4. Forudgående erhvervsmæssig beskæftigelse kan kun  

 helt undtagelsesvis medregnes med 1/1. (F.eks. funktion i stilling).
 5. Uanset forudgående beskæftigelse og/eller  

 uddannelse kan indplacering som hovedregel ikke finde sted på sluttrin.
 6. Forudgående virksomhed efter det fyldte 23. år med  

 tilknytning til samfunds- eller arbejdsmarkedsforhold kan ved indplaceringen  

 medregnes med 1/4 - 3/4.
 7. Længerevarende uddannelse - uanset om den er  

 erhvervet før eller efter det fyldte 23. år - med tilknytning til samfunds -  

 eller arbejdsmarkedsforhold kan ved indplaceringen som udgangspunkt medføre  

 tillæg af 1 1/2 løntrin og maximalt medføre tillæg på op til 3 løntrin.  

 (f.eks. cand. jur., ingeniør, cand.polit., cand.oecon., cand.scient.pol eller  

 lignende).
 Det er en forudsætning herfor enten, at der ikke er gået mere end ca. 3 år  

 efter uddannelsens afslutning, eller at vedkommende har været beskæftiget  

 inden for de i pkt. 6. nævnte arbejdsområder.
 8. Forudgående arbejde af udadvendt karakter eller  

 forudgående arbejde med store menneskelige kontaktflader (f.eks. ledende  

 arbejde), som er af betydning for den pågældendes virksomhed ved AF, kan ved  

 indplaceringen medregnes med 1/4 - 3/4.
 9. Sker ansættelse før det fyldte 23. år sker  

 aflønning indtil det fyldte 23. år som hovedregel uefter 1. løntrin.u Ved det  

 fyldte 23. år foretages indplacering efter disse retningslinier, hvorved  

 beskæftigelse i stillingen før det 23. år medregnes på samme måde som  

 funktion, jfr. pkt. 4.
 10. Forudgående beskæftigelse i anden stilling ved  

 arbejdsformidlingen - såvel før som efter det fyldte 23. år - kan ved  

 indplaceringen medregnes med 1/4 - 1/2 (afhængig af beskæftigelsens relation  

 til den nye virksomhed). Ved indplaceringen skal vedkommende som hovedregel  

 placeres på det løntrin, der ligger nærmest over den hidtidige aflønning.
København, den 11. marts 1987 Handels- og Kontorfunktionærernes  

 Forbund i Danmark Palle Jensen Arbejdsformidlingskontorernes Personales Landsklub Viggo Møller Arbejdsdirektoratet Sven Boye Tabel 133 AF-konsulenter 1. april 1987 Overenskomst af 1987 med Arbejdsformidlingskontorernes  

 Personales Landsklub tilsluttet HK.
 Inden for hvert ancienitetstrin angiver første linie årsbeløbene og anden  

 linie de månedlige beløb.
 og flg.
