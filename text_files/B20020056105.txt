Bekendtgørelse om overflytning mellem  

 deltids-  

 og fuldtidsforsikring I medfør af § 68, stk. 4 og stk. 5, i lov om  

 arbejdsløshedsforsikring m.v., jf. lovbekendtgørelse nr. 603 af  

 25. juni 2001, og efter forhandling med Landsarbejdsrådet  

 fastsættes:
Overflytning til deltidsforsikring § 1. Et fuldtidsforsikret medlem, som har  

 deltidsarbejde, skal efter anmodning overflyttes til deltidsforsikring.  

 Overflytningen kan tidligst få virkning fra det tidspunkt, hvor kassen  

 har modtaget medlemmets skriftlige anmodning om overflytning.
 Stk. 2. Et fuldtidsforsikret medlem, der overgår til  

 delpension, skal overflyttes til deltidsforsikring.
 Stk. 3. Et fuldtidsforsikret, ledigt medlem, der alene  

 ønsker at påtage sig deltidsarbejde, kan efter skriftlig  

 anmodning overflyttes til deltidsforsikring med virkning fra det tidspunkt,  

 hvor kassen har modtaget anmodningen.
 Stk. 4. Overflytning til deltidsforsikring forudsætter,  

 at kassen ifølge sine vedtægter optager deltidsforsikrede.
 Stk. 5. Et medlem, der udøver selvstændig  

 virksomhed i væsentligt omfang eller som hovedbeskæftigelse, kan  

 ikke deltidsforsikres.
Overflytning til fuldtidsforsikring § 2. Et deltidsforsikret medlem, som får  

 fuldtidsarbejde, skal overflyttes til fuldtidsforsikring.
 Stk. 2. Overflytning er betinget af, at medlemmet:
1)	har haft mere end 360 løntimer inden for en periode på  

 12 uger, hvis medlemmet er time-, uge- eller 14-dageslønnet, eller 2)	har haft mere end 390 løntimer inden for en periode på  

 3 måneder, hvis medlemmet er månedslønnet.
 Stk. 3. Et medlem, der har været aflønnet med  

 forskellige lønformer i den periode, der skal danne grundlag for  

 overflytningen, kan overflyttes, hvis medlemmet opfylder betingelsen i  

 stk. 2, nr. 1 eller nr. 2.
 Stk. 4. Et medlem, der får udbetalt løn  

 månedsvis, anses for månedslønnet, uanset om  

 pågældende ikke er fast månedslønnet.
 Stk. 5. Ved afgørelsen af om en aktivitet kan medregnes  

 som lønarbejde, anvendes reglerne i Arbejdsdirektoratets  

 bekendtgørelse om beskæftigelseskrav, dagpengeperiode og  

 aktivperiode.
 Stk. 6. Et deltidsforsikret medlem, som mere end midlertidigt  

 overgår til at drive selvstændig virksomhed i væsentligt  

 omfang, skal overflyttes til fuldtidsforsikring.
 § 3. Overflytningen kan tidligst få virkning  

 fra det tidspunkt, hvor kassen har modtaget medlemmets skriftlige anmodning  

 om overflytning, eller fra det tidspunkt hvor kassen har konstateret  

 ændringen i arbejdstiden.
 Stk. 2. Overflytning kan ikke finde sted efterfølgende,  

 hvis medlemmet ikke på ansøgnings- eller  

 konstateringstidspunktet opfylder kravet til arbejdets omfang i henhold til  

 § 2, stk. 2, nr. 1 eller nr. 2.
 Stk. 3. Kassen kan dog træffe afgørelse om, at et  

 medlem kan overflyttes til fuldtidsforsikring, uanset om kravet til arbejdets  

 omfang i henhold til § 2, stk. 2, nr. 1 eller nr. 2, ikke er  

 opfyldt, når medlemmet ikke tidligere har haft mulighed for at  

 konstatere, at en af betingelserne har været opfyldt.
 § 4. Modtager kassen medlemmets meddelelse om  

 ændringen i arbejdstiden, eller konstateres ændringen i  

 arbejdstiden senere end 2 uger efter, at en af betingelserne i § 2,  

 stk. 2, er opfyldt, skal kassen ved overflytningen træffe  

 afgørelse om, at medlemmet udelukkes fra dagpenge og andre ydelser fra  

 kassen for de første 20 timers dagpengeberettigede ledighed.
 Stk. 2. Udelukkelsen fra dagpenge og andre ydelser  

 forudsætter dog, at medlemmet kan overflyttes til fuldtidsforsikring  

 på dette tidspunkt.
 Stk. 3. Sanktionen bortfalder, hvis den ikke er afviklet  

 senest 2 år efter datoen for overflytningen.
 § 5. Omregning af indtægt til arbejdstimer  

 sker efter reglerne om omregning i Arbejdsdirektoratets bekendtgørelse  

 om supplerende dagpenge.
Dokumentation § 6. Der skal foreligge dokumentation for  

 arbejdets omfang.
Der henvises til reglerne om dokumentation for arbejde i  

 Arbejdsdirektoratets vejledning om dokumentation for  

 arbejdsløshedskassernes administration af bestemmelserne i  

 arbejdsløshedsforsikringsloven m.v.
 Ikrafttræden m.v.
§ 7. Bekendtgørelsen træder i kraft  

 den 1. september 2002 og finder anvendelse på medlemmer, der  

 overflyttes den 1. september 2002 eller senere.1) Stk. 2. Bekendtgørelse nr. 775 af 20. september 1995 om  

 overflytning mellem deltids- og fuldtidsarbejdsløshedsforsikring  

 ophæves.
Arbejdsdirektoratet, den 4. juli  

 2002 Ulrich Burg /Alhed Warberg 1)   Der udarbejdes  

 en vejledning til bekendtgørelsen.
