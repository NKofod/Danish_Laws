Til orientering fremsendes hoslagt eksemplar(er) af lønnings- og  

 pensionsdepartementets skrivelse af 27. november 1973 om direktoratets  

 overtagelse fra den 1. januar 1974 af sager vedrørende beregning og  

 fastsættelse af pensioner til kriminalforsorgens tjenestemænd og deres  

 efterladte.
Til anstalterne vedlægges et sæt af lønnings- og  

 pensionsdepartementets tabeller til brug ved pensionsberegning. (* 1) Direktoratet fastsætter herefter med virkning fra den 1. januar 1974  

 følgende retningslinier for ekspeditionen af pensionssager:
 1. Sager vedrørende anstalterne.
 Afsked på grund af alder.
 Ved indsendelse til direktoratet af ansøgninger om afsked på grund af  

 alder/underretning om en af anstalten meddelt afskedigelse på grund af alder  

 af en pensionsberettiget tjenestemand skal skema til pensionsberegning og den  

 pågældendes dåbsattest medfølge eller snarest eftersendes.
 Afsked på grund af helbredsbetinget utjenstdygtighed.
 Efter underretning fra direktoratet om afskedigelse af en  

 pensionsberettiget tjenestemand på grund af helbredsbetinget utjenstdygtighed  

 indsender anstalten snarest skema til pensionsberegning og dåbsattest for den  

 pågældende til direktoratet.
 Dødsfald.
 Når en pensionsberettiget tjenestemand afgår ved døden og efterlader sig  

 ægtefælle og/eller børn under 18 år, indsender anstalten snarest skema til  

 ægtefælle/enke- og eventuel børnepensionsberegning samt vielsesattest og  

 dåbsattest for de pågældende til direktoratet.
 2. Sager vedrørende arresthusene.
 Med tjenestemænd ved arresthusene forholdes som hidtil for såvidt angår  

 den del af ekspeditionen, der foretages af arrestinspektørerne.
 3. Sager vedrørende kriminalforsorgens afdelinger og  

 pensioner.
Der vil senere blive fastsat retningslinier for ekspeditionen af  

 pensionssager vedrørende tjenestemænd under den frie kriminalforsorg.
Indtil  

 videre ekspederes sagerne af direktoratet.
 4. Sager vedrørende tjenestemandspensionister.
 Såfremt tjenestestedet får meddelelse om, at en tjenestemandspensionist  

 eller ægtefælle-/enkepensionist er afgået ved døden eller om, at der er  

 indtruffet andre forandringer i den pågældendes forhold, som skønnes at have  

 betydning for pensionsudbetalingen, bedes direktoratet straks underrettet.
5. Skilmisse Såfremt en tjenestemand får bevilget skilmisse, og der er fastsat  

 underholdsbidrag til hustruen og/eller børn, udbeder direktoratet sig  

 underretning om vilkårene samtidig med indsendelse af  

 pensionsberegningsskema.
 Anmeldelse om bevarelse af enkepensionsret ved skilmisse skal ske til  

 direktoratet, der foretager notering herom.
 E.B.
A.
Lindberg.
 Kriminalforsorgens institutioner og afdelinger.
