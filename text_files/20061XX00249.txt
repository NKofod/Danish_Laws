Skriftlig fremsættelse (31. januar 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af retsplejeloven og straffuldbyrdelsesloven (Adgang til oplysninger  

 i  

 indkomstregisteret).
(Lovforslag nr.
L 129).
 Den 1. januar 2008 forventes et fælles offentligt register  

 med oplysninger om borgernes indkomstforhold og arbejdsomfang  

 (indkomstregisteret) at være fuldt ud etableret.
Offentlige myndigheder m.v. kan få terminaladgang til  

 indkomstregisteret i det omfang, de pågældende i henhold til anden lovgivning  

 kan få en sådan adgang.
Spørgsmålet om terminaladgang for offentlige  

 myndigheder mv. til registeret skal således reguleres gennem udtrykkelige  

 bestemmelser  

 i den relevante særlovgivning.
Lovforslaget fremsættes som konsekvens heraf.
Formålet med  

 lovforslaget er således at skabe hjemmel til, at politiet, anklagemyndigheden  

 og Direktoratet for Kriminalforsorgen kan få adgang til oplysninger i  

 indkomstregisteret til brug for varetagelsen af deres opgaver.
 Politiet og anklagemyndigheden har ofte behov for at  

 indhente oplysninger om mistænkte eller sigtede personers økonomiske forhold  

 som led i behandlingen af en straffesag, ligesom Direktoratet for  

 Kriminalforsorgen ofte har behov for at inddrage indkomstoplysninger ved  

 behandling af sager om fuldbyrdelse af straf.
 Der foreslås på den baggrund indsat en hjemmel i  

 retsplejeloven til, at politiet og anklagemyndigheden kan få terminaladgang  

 til  

 de nødvendige oplysninger i indkomstregisteret til brug for behandling af  

 straffesager.
 Politiet og anklagemyndigheden vil med en terminaladgang til  

 de oplysninger i indkomstregisteret, der er nødvendige som led i  

 efterforskning, bødefastsættelse og bødeopkrævning, kunne tilvejebringe de  

 relevante oplysninger hurtigt uden at skulle henvende sig til  

 skattemyndighederne eller andre.
 Endvidere foreslås indsat en bestemmelse i  

 straffuldbyrdelsesloven, hvorefter Direktoratet for Kriminalforsorgen kan få  

 terminaladgang til de nødvendige oplysninger i registeret til brug for  

 fuldbyrdelse  

 af straf.
Med den foreslåede terminaladgang til indkomstregisteret vil  

 politiet, anklagemyndigheden og Direktoratet for Kriminalforsorgen ikke være  

 berettigede til at få adgang til andre eller flere oplysninger, end der  

 allerede i dag er adgang til i medfør af forvaltningslovens og  

 persondatalovens  

 almindelige videregivelsesregler.
Adgangen til registeret vil således alene  

 forenkle proceduren med indhentelse af de relevante oplysninger, således at  

 det  

 undgås at ulejlige borgerne eller andre myndigheder.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
