Fremsat den 20. februar 2002 af  

 skatteministeren (Svend Erik Hovmand) Forslag til Lov om ændring af ligningsloven og  

 personskatteloven (Forsøgsordning med 150 pct. fradrag for  

 forskningsudgifter) § 1 I lov om påligning af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændringer:
 1. Efter § 8 P indsættes:
»§ 8 Q.
Ved opgørelsen af den skattepligtige indkomst  

 kan skattepligtige personer, der driver selvstændig erhvervsvirksomhed,  

 selskaber, som er skattepligtige efter selskabsskattelovens § 1,  

 stk. 1, nr. 1-2 a og 3 a-6, og stk. 6, samt § 2, stk. 1,  

 litra a, og fonde, som er skattepligtige efter fondsbeskatningsloven,  

 fradrage et beløb svarende til 50 pct. af de fradrags- eller  

 afskrivningsberettigede udgifter, som afholdes i forbindelse med et  

 samfinansieret forskningsprojekt mellem en erhvervsvirksomhed og en offentlig  

 forskningsinstitution.
Der er alene fradragsret for beløb, som  

 virksomheden ifølge en samarbejdskontrakt med forskningsinstitutionen  

 udbetaler direkte til denne.
Der er ikke fradragsret, hvis dette beløb  

 er mindre end 0,5 mill. kr. i et indkomstår, og fradragsretten  

 gælder kun for udbetalinger på højst 5 mill. kr. inden for  

 et indkomstår.
Ekstrafradraget kan kun gives for den betaling til  

 forskningsinstitutionen, som er angivet i den aftale, der har været  

 forelagt for et forskningsråd efter stk. 2.
 Stk. 2. Det er en betingelse for ekstrafradraget, at det  

 pågældende forskningsprojekt på forhånd er godkendt  

 af et statsligt forskningsråd jf. lov om forskningsrådgivning.  

 Ministeren for videnskab, teknologi og udvikling fastsætter  

 nærmere regler for godkendelsen og for administration af ordningen.
Stk. 3. Ekstrafradraget efter stk. 1 berører ikke  

 den skattepligtiges adgang til fradrag for driftsomkostninger og  

 afskrivninger efter skattelovgivningens almindelige regler.
Der er ikke  

 fradragsret, hvis virksomheden får offentligt tilskud, herunder tilskud  

 fra EU, til forskningsprojektet.
Der indrømmes endvidere ikke  

 ekstrafradrag for udgifter, for hvilke der gives ekstrafradrag efter § 8  

 F, stk. 1, eller § 8 G, stk. 1 eller 2.« § 2 I lov om indkomstskat for personer m.v., jf. lovbekendtgørelse nr.  

 918 af 4. oktober 2000, som ændret senest ved § 5 i lov nr. 1294  

 af 20. december 2000, foretages følgende ændringer:
 1. I § 3, stk. 2, nr. 2, indsættes efter »8  

 N,«: »8 Q,«.
§ 3 Stk. 1. Loven træder i kraft dagen efter  

 bekendtgørelse i Lovtidende.
 Stk. 2. Loven har virkning for aftaler om samfinansierede  

 forskningsprojekter indgået i indkomstårene 2002 og 2003.
 Bemærkninger til lovforslaget.
 Almindelige bemærkninger.
1. Lovforslagets formål og baggrund Formålet med dette lovforslag er at  

 iværksætte en forsøgsordning, der gør det mere  

 attraktivt for virksomheder at investere i forskning og udvikling ved at  

 øge fradraget for virksomhedernes udgifter i forbindelse med  

 samfinansierede forskningsprojekter indgået mellem en virksomhed og en  

 offentlig forskningsinstitution.
I regeringsgrundlaget af 26. november 2001  

 fremgår det, at tilvejebringelsen af ny viden er afgørende i en  

 vidensøkonomi.
Derfor skal forskningen i dansk erhvervsliv styrkes for  

 derigennem at forbedre danske virksomheders konkurrenceevne.
Forskning er et  

 bærende element i den fremtidige erhvervsudvikling, idet fortsat  

 vækst og konkurrencedygtighed er forbundet med virksomhedernes  

 investeringer i forskning og udvikling.
Det er derfor vigtigt, at  

 virksomhedernes incitament til at investere i forskning og udvikling bakkes  

 samfundsøkonomisk op.
Forskning øger virksomhedernes omkostninger, og det  

 er usikkert, om virksomhederne vil kunne tjene forskningsudgifterne ind igen.  

 Den forskning, der tilvejebringes via samfinansierede forskningsprojekter,  

 vil ofte være forbundet med en større usikkerhed, idet denne  

 forskning som udgangspunkt vil være mere grundforskningsorienteret,  

 hvorfor virksomhedernes risiko for at investeringerne ikke udmøntes i  

 resultater, som virksomheden umiddelbart kan anvende, er større ved  

 denne type forskning.
Som led i udmøntningen af regeringsgrundlaget,  

 fremsættes dette lovforslag, der giver virksomheder mulighed for at  

 fradrage udgifter til finansiering af forsøg og forskning i samarbejde  

 med en offentlig forskningsinstitution med 150 pct.
Der sigtes mod en 2  

 årig forsøgsordning, hvor de nærmere regler om godkendelse  

 af de enkelte forskningsprojekter udformes af ministeren for videnskab,  

 teknologi og udvikling.
Administrationen af ordningen henlægges til de  

 statslige forskningsråd.
Der afsættes en årlig udgiftsramme  

 på 166,67 mill. kr. til godkendelse af samfinansierede  

 forskningsprojekter.
2. Gældende regler Statsskattelovens regler om fradragsberettigede udgifter  

 giver ikke hjemmel til, at virksomheder kan fradrage udgifter afholdt i  

 forbindelse med forsøg og forskning.
Udgifter til forsøg og  

 forskning kan dog fradrages efter disse regler, når den der afholder  

 udgifterne, har det som sit erhverv at forske.
Derudover er der i  

 ligningslovens § 8 B, stk. 1, en bestemmelse, som gør det  

 muligt for virksomheder at fradrage disse udgifter.
Udgifterne kan efter den  

 skattepligtiges valg fradrages fuldt ud i afholdelsesåret eller  

 afskrives over 5 år.
 Derudover kan udgifter til driftsmidler og skibe, der  

 anvendes til forsøgs- og forskningsvirksomhed efter afskrivningslovens  

 § 6, fradrages fuldt ud i afholdelsesåret i stedet for at skulle  

 afskrives på linie med andre driftsmidler og skibe.
Det er en betingelse for fradragsretten, at  

 forsøgene eller forskningen knytter sig til den erhvervsvirksomhed,  

 som den skattepligtige allerede har i gang på det tidspunkt, udgifterne  

 afholdes, eller som den skattepligtige har planer om senere at etablere.  

 Fradragsretten omfatter udgifter til udviklingsarbejde, anvendt forskning og  

 grundforskning.
Som eksempel på udgifter, der er fradragsberettiget  

 efter de almindelige regler, kan nævnes lønudgifter, udgifter  

 til råstoffer, udgifter til leje af lokaler, udgifter til betaling af  

 forsøgs- og forskningsvirksomhed , udført hos andre, og  

 udgifter til anskaffelse af immaterielle rettigheder.
3. Lovforslagets indhold Det foreslås at give virksomhederne et ekstrafradrag  

 på 50 pct. for allerede fradragsberettigede udgifter, som afholdes i  

 forbindelse med et samfinansieret forskningsprojekt mellem en virksomhed og  

 en offentlig forskningsinstitution.
De fradragsberettigede udgifter efter  

 denne bestemmelse er dog begrænset til det beløb, som  

 virksomheden ifølge samarbejdskontrakten udbetaler direkte til  

 forskningsinstitutionen.
 Ved afgrænsningen af hvilke virksomheder, der kan  

 anvende denne bestemmelse, er der taget udgangspunkt i den fastsatte  

 afgrænsning i de eksisterende regler om særlige fradrag for  

 grundforskning og visse godkendte forskningsprojekter.
 Ekstrafradraget er betinget af, at forskningsprojektet er  

 godkendt af et af de statslige forskningsråd omfattet af  

 lovbekendtgørelse nr. 676 af 19. august 1997 om  

 forskningsrådgivning.
Godkendelsen sker efter retningslinier, udarbejdet af  

 Ministeriet for videnskab, teknologi og udvikling.
Ministeren for videnskab,  

 teknologi og udvikling fastlægger hvilke krav, der stilles til  

 indholdet af ansøgningen om godkendelse af projektet, efter hvilke  

 kriterier godkendelsen af forskningsprojekter sker, samt efter hvilke regler  

 prioriteringen af de indkomne forskningsprojekter foregår.
4. Provenumæssige konsekvenser Den foreslåede ordning med en årlig  

 udgiftsramme på 166,67 mill. kr. skønnes at medføre et  

 provenutab for stat og kommune på til sammen 25 mill. kr. i hvert af de  

 to år ordningen omfatter ved et ekstrafradrag på 50 pct. og en  

 selskabsskattesats på 30 pct.
Af provenutabet vedrører knap 3,5  

 mill. kr. årligt de kommunale indkomstskatter.
Provenutabet vil fremkomme i takt med, at udgifterne i  

 henhold til godkendte aftaler afholdes.
I finansåret 2002  

 skønnes der ikke at fremkomme et nævneværdigt  

 provenutab.
5. Administrative konsekvenser for stat, amter og kommuner Forslaget skønnes ikke at have  

 nævneværdige administrative konsekvenser for Told Skat.
 Ministeriet for videnskab, teknologi og udvikling  

 vurderer, at de statslige forskningsråd må forvente øgede  

 administrationsbyrder svarende til 1 årsværk.
6. Økonomiske konsekvenser for erhvervslivet Lovforslaget vil gøre det mere attraktivt for  

 private virksomheder at investere i forskning og medvirke til at styrke  

 både danske forskningsinstitutioner og private virksomheder.
7. Administrative konsekvenser for erhvervslivet Lovforslaget skønnes ikke at have  

 nævneværdige administrative konsekvenser for erhvervslivet.
8. Miljømæssige konsekvenser Lovforslaget skønnes ikke at have  

 miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
10. Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner I forsøgsordningen, hvis nærmere indhold  

 udformes af ministeren for videnskab, teknologi og udvikling,  

 fastsættes en årlig udgiftsramme på 166,67 mill. kr. for  

 godkendelsen af forskningsprojekter.
Rammen er fastsat således at det  

 årlige provenutab udgør 25 mill. kr.
Kommunernes andel af provenutabet vil være knap 3,5 mill. kr.
I  

 finansåret 2002 skønnes der ikke at fremkomme et  

 nævneværdigt provenutab.
Administrative konsekvenser for stat, amter og  

 kommuner Forslaget skønnes ikke at have  

 nævneværdige administrative konsekvenser for Told Skat.
 Ministeriet for videnskab, teknologi og udvikling vurderer, at de  

 statslige forskningsråd må forvente øgede  

 administrationsbyrder svarende til 1 årsværk.
Økonomiske konsekvenser for  

 erhvervslivet Lovforslaget vil gøre det mere attraktivt for private  

 virksomheder at investere i forskning og medvirke til at styrke både  

 danske forskningsinstitutioner og de strategiske samarbejdsprojekter mellem  

 offentlige institutioner og private virksomheder.
Administrative konsekvenser for  

 erhvervslivet Lovforslaget skønnes ikke at have  

 nævneværdige administrative konsekvenser for  

 erhvervslivet.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
11. Høring Forslaget vil blive sendt til høring og i procedure  

 for testpanel m.v. samtidig med fremsættelsen.
Bemærkninger til lovforslagets enkelte  

 bestemmelser Til § 1 Til nr. 1 Lovforslaget gør det muligt for virksomheder at  

 fradrage allerede fradragsberettigede udgifter til finansiering af  

 forsøg og forskning med 50 pct.
Hermed udgør virksomheders  

 fradrag for disse udgifter 150 pct. ved indkomstopgørelsen.
Der er  

 tale om en forsøgsordning med en årlig udgiftsramme på  

 166,67 mill. kr. for de udgifter, der giver ret til ekstrafradrag.  

 Ekstrafradraget er betinget af, at der er tale om et samfinansieret  

 forskningsprojekt.
Ved et samfinansieret forskningsprojekt forstås, at  

 en offentlig forskningsinstitution og en virksomhed indgår et  

 samarbejde om at gennemføre et forskningsprojekt ved hjælp af  

 såvel den offentlige forskningsinstitutions som virksomhedens  

 ressourcer.
For at fremme forskningsinstitutionernes interesse for nye  

 samarbejdsrelationer gælder fradragsretten for den enkelte virksomhed  

 alene beløb, som virksomheden udbetaler direkte til  

 forskningsinstitutionen.
Der er ikke fradragsret, hvis dette beløb er  

 mindre end 0,5 mill. kr. indenfor et indkomstår, og fradragsretten  

 gælder kun for udbetalinger på højst 5 mill. kr. inden for  

 et indkomstår.
Sigtet med den nedre beløbsgrænse er at  

 undgå et betydeligt antal små sager.
Sigtet med den øvre  

 grænse er at sikre, at den ekstra fradragsret fordeles på et  

 større antal virksomheder, end det ellers ville blive tilfældet.  

 Ekstrafradraget kan kun gives for den betaling til forskningsinstitutionen,  

 som er angivet i den aftale, der har været forelagt for et  

 forskningsråd.
Det skal endvidere godtgøres overfor  

 ligningsmyndighederne, at den offentlige forskningsinstitutions andel af  

 projektet ikke udgøres af arbejde rekvireret af den skattepligtige  

 selv.
Det er således et krav, at projektet har den fornødne  

 forskningsmæssige interesse, så det er rimeligt, at projektet  

 finansieres via den offentlige forskningsinstitutions ressourcer, og hermed  

 er det ligeledes et krav, at der indgås et formaliseret,  

 kontraktsmæssigt samarbejde mellem virksomheden og den offentlige  

 forskningsinstitution.
Derudover er det en betingelse for at opnå fradrag,  

 at forskningsprojektet bliver godkendt af et af de statslige  

 forskningsråd omfattet af lovbekendtgørelse nr. 676 af 19.  

 august 1997 om forskningsrådgivning.
Forskningsrådene sikrer, at  

 kopi af de godkendte ansøgninger indsendes til de  

 skatteansættende myndigheder.
Det er en betingelse for godkendelse, at  

 virksomheden ikke i øvrigt opnår offentligt tilskud, herunder  

 tilskud fra EU, til forskningsprojektet.
Ministeren for videnskab, teknologi og udvikling  

 fastlægger de nærmere regler for forskningsrådenes  

 godkendelse af samfinansierede forskningsprojekter og for  

 forskningsrådenes administration af ordningen.
I denne forbindelse  

 stilles en række krav til godkendelse af forskningsprojektet herunder  

 krav til ansøgning om godkendelse, forudsætningerne for  

 godkendelsen, samt prioritering af projekterne.
Reglerne vil indeholde  

 bestemmelser om den dokumentation for projektets indhold, ansøgningen  

 skal indeholde.
Forskningsrådenes behandling af en ansøgning er  

 betinget af, at det beløb virksomheden udbetaler til  

 forskningsinstitutionen udgør mindst 0,5 mill. kr. inden for et  

 indkomstår jf. § 8 Q, stk. 1. I relation til  

 forskningsrådenes godkendelse er det en forudsætning, at  

 forskningsprojektet har en kvalitet og relevans, så det ville kunne  

 opnå støtte fra de statslige forskningsråd.
Da der er tale  

 om en ordning med en udgiftsramme, vil godkendte forskningsprojekter,  

 opnå prioritet efter tidspunktet for modtagelse af ansøgning.
I  

 forbindelse med prioriteringen af forskningsprojekterne foretages der ikke en  

 kvalitativ rangordning af projekterne.
For at opnå en administrativ  

 forenkling af godkendelsesproceduren vil det kunne fastsættes, at det  

 enkelte forskningsråd kan delegere sin godkendelseskompetence til et  

 eller flere medlemmer med den fornødne fagkundskab.
Til § 2 I personskatteloven indsættes en henvisning til  

 ligningslovens § 8 Q, idet ekstrafradraget i henhold til § 8 Q skal  

 fradrages i den personlige indkomst for personer, der driver  

 selvstændig erhvervsvirksomhed.
Til § 3 Ekstrafradraget for forskningsudgifter efter § 1 er  

 en forsøgsordning.
Fradraget kan derfor alene finde anvendelse for  

 udgifter til samfinansierede forskningsprojekter, der afholdes i en  

 begrænset periode fastsat til indkomstårene 2002 og 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om påligning af indkomstskat til staten (ligningsloven) jf.  

 lovbekendtgørelse nr. 887 af 8. oktober 2001, foretages  

 følgende ændringer:
 1. Efter § 8 P indsættes:
»§ 8 Q.
Ved opgørelsen af den skattepligtige indkomst  

 kan skattepligtige personer, der driver selvstændig erhvervsvirksomhed,  

 selskaber, som er skattepligtige efter selskabsskattelovens § 1,  

 stk. 1, nr. 1-2 a og 3 a-6, og stk. 6 samt § 2, stk. 1,  

 litra a, og fonde, som er skattepligtige efter fondsbeskatningsloven,  

 fradrage et beløb svarende til 50 pct. af de fradrags- eller  

 afskrivningsberettigede udgifter, som afholdes i forbindelse med et  

 samfinansieret forskningsprojekt mellem en erhvervsvirksomhed og en offentlig  

 forskningsinstitution.
Der er alene fradragsret for beløb, som  

 virksomheden ifølge en samarbejdskontrakt med forskningsinstitutionen  

 udbetaler direkte til denne.
Der er ikke fradragsret, hvis dette beløb  

 er mindre end 0,5 mill. kr. i et indkomstår, og fradragsretten  

 gælder kun for udbetalinger på højst 5 mill. kr. inden for  

 et indkomstår.
Ekstrafradraget kan kun gives for den betaling til  

 forskningsinstitutionen, som er angivet i den aftale, der har været  

 forelagt for et forskningsråd efter stk. 2.
 Stk. 2. Det er en betingelse for ekstrafradraget, at det  

 pågældende forskningsprojekt på forhånd er godkendt  

 af et statsligt forskningsråd jf. lov om forskningsrådgivning.  

 Ministeren for videnskab, teknologi og udvikling fastsætter  

 nærmere regler for godkendelsen og for administration af  

 ordningen.
Stk. 3. Ekstrafradraget efter stk. 1 berører ikke  

 den skattepligtiges adgang til fradrag for driftsomkostninger og  

 afskrivninger efter skattelovgivningens almindelige regler.
Der er ikke  

 fradragsret, hvis virksomheden får offentligt tilskud, herunder tilskud  

 fra EU, til forskningsprojektet.
Der indrømmes endvidere ikke  

 ekstrafradrag for udgifter, for hvilke der gives ekstrafradrag efter § 8  

 F, stk. 1, eller § 8 G, stk. 1 eller 2.« § 2 I lov om indkomstskat for personer m.v. jf. lovbekendtgørelse nr.  

 918 af 4. oktober 2000, som ændret senest ved § 5 i lov nr. 1294  

 af 20. december 2000, foretages følgende ændringer:
 § 3.
Stk. 2. Ved opgørelsen af den personlige indkomst  

 fradrages 1. I § 3, stk. 2, nr. 2, indsættes efter »8  

 N,«: »8 Q,«.
