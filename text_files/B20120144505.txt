Bekendtgørelse om ændring af bekendtgørelse om certificering af uddannelseselementer i offentlig ledelse på diplomniveau og etablering af et certificeringsråd (certificeringsbekendtgørelsen) § 1 I bekendtgørelse nr. 401 af 20. april 2012 om certificering af uddannelseselementer i offentlig ledelse på diplomniveau og etablering af et certificeringsråd (certificeringsbekendtgørelsen) foretages følgende ændring:
 1. I Bilag 1, i Kriterium 4 Bedømmelse af modulet affattes nr. 5 således:
»5) Deltageren først kan gå til prøve i specialemodulet, når moduler af et samlet omfang på 45 ECTS-point, svarende til de 6 standardmoduler og 3 valgmoduler, er bestået.« § 2 Bekendtgørelsen træder i kraft den 4. januar 2013 og har virkning for deltagere, der optages på specialemodulet den 4. januar 2013 eller senere.
