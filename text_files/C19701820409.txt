Kildeskattedirektoratet udsender den 9. marts rykkerskrivelser direkte til  

 arbejdsgivere, som ifølge registreringen i CIR ikke har indsendt redegørelse  

 og/eller indbetaling for januar måned.
I begge tilfælde skulle indsendelse  

 være sket senest den 10. februar.
Rykkerskrivelse A 40 er til orientering  

 vedlagt som bilag.
Arbejdsgiverkommunen (AKM) får en rykkerskrivelse omfattende de  

 arbejdsgivernumre, hvor redegørelse mangler.
På grundlag heraf skal AKM efter  

 den 16. marts søge redegørelserne fremskaffet ved henvendelse til  

 arbejdsgiverne.
På listen er anført arbejdsgiverens navn og telefonnummer, så  

 der kan rykkes direkte efter listen.
For at undgå unødvendig henvendelse fra kommunen til arbejdsgiverne må AKM  

 på listen afmærke 1. arbejdsgivere, som er opnoteret, fordi  

 videresendelsen af redegørelsen til KD er sket efter den »sikre  

 slutdato« for indsendelse til februarkørslen, jf.
DK-meddelelse 1970-15,  

 side 5, 2. arbejdsgivere, der har indsendt redegørelse for  

 januar så sent, at den opbevares i AKM, når rykkerlisten modtages, 3. arbejdsgivere, der indsender redegørelse for januar  

 efter listens modtagelse.
 Listen kan i øvrigt efter behov anvendes til AKM's noteringer om samtaler  

 med arbejdsgiverne i forbindelse med rykningen.
 Det kan froekomme, at der rykkes for manglende redegørelse/indbetaling,  

 selv om indsendelse er sket, ligesom arbejdsgiverne i en del tilfælde vil stå  

 uforstående over for det i rykkerskrivelsen anførte, fordi reglerne for  

 afgivelse af indbetaling og redegørelse endnu ikke er fuldt indarbejdet.
For at imødegå kritik vedløgges der ved den første udsendelse af  

 rykkerskrivelser en følgeskrivelse som vedlagte.
I denne beklages eventuelle  

 fejl, ligesom arbejdsgiveren opfordres til at medvirke ved rettelsen af  

 disse.
Det er henstillet, at arbejdsgiverens oplysninger indsendes som  

 påtegning på selve rykkerskrivelsen (A 40), således at identifikationen er  

 sikker.
 Til AKM's orientering angives forskellige situationer, der kan tænkes at  

 ligge til grund for arbejdsgivernes forespørgsler i forbindelse med  

 rykkerproceduren samt de tilhørende svar:
a.
Redegørelse for januar er ikke indsendt.
Svar: Redegørelsen afkræves.
Arbejdsgiveren gøres opmærksom på, at der  

 tillige bør være indsendt redegørelse for februar.
Da to månedsperioder skal  

 holdes adskilt på hver sin blanket.
b.
Indbetaling for januar er ikke foretaget.
Svar: Indbetaling må snarest ske til KD ved anvendelse af  

 giroindbetalingskort A 41 (giro nr. 433). Da indbetalingsfristen for februar  

 er overskredet, skal der også indbetales for denne måned.
De to månedsbeløb  

 må indbetales på hver sit indbetalingskort.
c.
Redegørelse/indbetaling er indgået til KD efter ca. 20. februar,  

 således at oplysningerne ikke er med i februar-kørslen.
Svar: Baggrunden for rykningen forklares.
KD skal ikke underrettes.
d.
Der er rykket for manglende månedsredegørelse, og arbejdsgiveren mener  

 sig berettiget til at indsende kvartalsvis redegørelse, selv om han ifølge  

 registreringsbeviset (og kontrolfortegnelsen) er registreret med månedlig  

 indsendelse.
Svar: Den manglende redegørelse skal indsendes, jf. a.
Kvartalsvis  

 redegørelsesfrekvens kan opnås, hvis betingelserne herfor er til stede, når  

 arbejdsgiveren indsender registreringsbevisets ændringsmeddelelse (A 20)  

 eller ændringsmeddelelse (A 8) til AKM eller KD.
Skal ændringen have virkning  

 fra 1. april, skal indsendelsen til KD ske senest 15. marts.
Derefter kan  

 redegørelseshyppigheden tidligst ændres fra 1. juli 1970 ved indberetning til  

 KD senest 15. juni 1970. Arbejdsgiveren får tilsendt nyt registreringsbevis  

 og kan deraf se, fra hvilket tidspunkt ændringen gælder.
e.
Arbejdsgiveren har overset sin pligt til at indsende både redegørelse  

 og indbetaling i tilfælde, hvor der intet har skullet indeholdes.
 Svar: Der skal snarest indsendes nul-indbetaling og/eller nul-redegørelse,  

 jf. punkt a og b.
Redegørelse skal indgives, selv om arbejdsgiveren har udbetalt A-indkomst,  

 uden at der har skullet indeholdes A-skat.
Der skal i så fald indgives  

 sædvanlig redegørelse.
f.
Arbejdsgiveren er registreret under flere arbejdsgivernumre, men har  

 kun sendt redegørelse/indbetaling på det ene eller redegørelse på eet og  

 indbetaling på et andet nummer.
Svar: Hvis der skal afmeldes overflødige arbejdsgivernumer, forholdes som  

 anført i følgeskrivelsens punkt 2. Ønsker arbejdsgiveren at opretholde flere  

 arbejdsgivernumer, og er der skat ombytning af disse, ske indberetning til  

 KD.
Det må af indberetningen fremgå, under hvilket arbejdsgivernummer  

 indbetaling/redegørelse er indsendt, og til hvilket nummer ompostering skal  

 ske.
g.
Indbetaling/redegørelse er ikke blevet registreret i KD, fordi der er  

 anført forkert arbejdsgivernummer, eller fordi nummerangivelse har manglet.  

 Årsagen kan også være anvendelsen af arbejdsgivernummer 0000043, jf.  

 KD-meddelelse 1970-21.
 Svar: Se vedlagte følgeskrivelse ad 1.
h.
Der rykkes, selv om indbetaling/redegørelse er indsendt rettidigt med  

 angivelse af korrekt arbejdsgivernummer.
 Svar: AKM må tage til efterretning, at der er begået en fejl, som beklages  

 over for arbejdsgiveren.
 I øvrigt forholdes, som anført under punkt 1 i følgeskrivelsen.
i.
A-skatten er medtaget ved arbejdsgiverens indbetaling af B-skat.
 Svar: Ompostering iværksættes ved AKM's indberetning til KD.  

 Indberetningen, der stiles til KD's fejlrettelsesafdeling, skal omfatte:
1. Indbetalingsdato 2. Indbetalt beløb 3. Indbetalingssted 4. Fordelingen på A- og B-skat 5. Arbejdsgivernummer 6. Personnummer.
 Konklusion om fejlrettelse.
 Den egentlige fejlrettelse i forbindelse med indbetaling og redegørelse  

 foretages centralt af KD's afdeling for fejlrettelse.
De konstaterede fejl vil for en stor del bestå af manglende eller forkerte  

 arbejdsgiver- og personnumre, som bevirker, at oplysningerne afvises og  

 bliver udskrevet på fejlliste.
Fejl i arbejdsgivernummeret medfører, at  

 vedkommende arbejdsgiver rykkes ved betalings- og indsendelseskontrollen.
 Det kan forekomme, at AKM via rykkerlisten retter henvendelse itl en  

 arbejdsgiver, som allerede har afgivet svar på en forespørgsel fra KD's  

 afdeling for fejlrettelse.
 AKM må rykke med en vis forsigtighed og straks tage arbejdsgiverens  

 påstand om allerede indsendt redegørelse til efterretning.
AKM skal aldrig indfordre kopi-redegørelse o.lign. for at indsende  

 erstatning for en formodet bortkommet redegørelse.
Den i følgeskrivelsen  

 givne opfordring til arbejdsgiverne om at afgive oplysningerne til KD i  

 forbindelse med rykkerskrivelse A 40 er en overgangsforeteelse.
Mangler  

 redegørelse (eller kan en indkommet redegørelse ikke konteres) ved kørslen i  

 måneden efter indsendelsesmåneden, udskrives kontoudskrift A 60 med henblik  

 på arbejdsgiverkontrol.
Først da vil der være grundlag for egentlig  

 sagsbehandling i AKM med efterfølgende indberetning til KD.
