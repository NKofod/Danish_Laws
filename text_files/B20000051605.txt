Bekendtgørelse om revision af  

 kommunernes og amtskommunernes samt Københavns og Frederiksberg  

 Kommuners regnskaber på visse dele af det sociale område I medfør af § 85, stk.1, jf. § 2, stk. 4, i lov om  

 retssikkerhed og administration på det sociale område, jf.  

 lovbekendtgørelse nr. 267 af 12. april 2000, fastsættes:
Revisionens udførelse for kommuner og  

 amtskommuner samt Københavns og Frederiksberg Kommuner § 1. Bekendtgørelsen finder anvendelse  

 på revisionen af regnskaber for de udgifter, som ifølge lov om  

 social service, lov om aktiv socialpolitik, lov om social pension, lov om  

 delpension, lov om dagpenge ved sygdom eller fødsel og lov om  

 børnetilskud og forskudsvis udlagte børnebidrag, er omfattet af  

 ordninger om refusion eller tilskud i øvrigt fra staten.
 § 2. Vedkommende kommunes eller amtskommunes  

 revisor udfører revisionen.
§ 3. Revisionen skal udføres i  

 overensstemmelse med god offentlig revisionsskik, som det er fastlagt i  

 § 3 i lov om revisionen af statens regnskaber m.m.
Det skal  

 efterprøves, om regnskabet er rigtigt, og om de dispositioner, der er  

 omfattet af regnskabsaflæggelsen, er i overensstemmelse med meddelte  

 bevillinger, love og andre forskrifter, samt indgåede aftaler og  

 sædvanlig praksis.
Der skal foretages en vurdering af, hvorvidt der er  

 taget skyldige økonomiske hensyn ved forvaltningen af de midler og ved  

 driften af de virksomheder, der er omfattet af regnskabet.
 Stk. 2 . Revisor efterprøver ved  

 revisionsbesøg i løbet af året, om kommunens eller  

 amtskommunens forretningsgange er hensigtsmæssige og betryggende,  

 herunder sagsbehandlingen inden for de berørte områder og  

 anvendelsen af edb-systemer.
 Stk. 3. Revisionen skal tilrettelægges blandt andet  

 under hensyn til dens betydning for de statslige myndigheder.
 Stk. 4. På baggrund af Socialministeriets analyser  

 og vurderinger kan Socialministeriet  forlange, at revisor foretager en  

 særlig omfattende gennemgang (temarevision) af et eller flere  

 sagsområder og redegør for resultaterne af gennemgangen i den  

 årlige revisionsberetning.
Særlige regler om revision af kommunernes  

 regnskaber § 4. Revisionen af personsager skal, som  

 udgangspunkt, omfatte et antal sager inden for hver enkelt hovedområde  

 af de sociale ydelser, samt for hver enkelt af de konti, for hvilke der skal  

 ske personbogføring, jf.
Socialministeriets bekendtgørelse om  

 kommunernes og amtskommunernes samt Københavns og Frederiksberg  

 Kommuners regnskabsaflæggelse og statsrefusion m.v. på visse dele  

 af det sociale område.
Revisor kan undlade at foretage  

 personsagsgennemgang hvert år indenfor områder eller konti, hvor  

 revisor ad anden vej har tilvejebragt en begrundet overbevisning om - f.eks.  

 via systemanalystisk revision - at sagsbehandlingen på området er  

 betryggende.
I sådanne tilfælde skal revisor redegøre for  

 sine overvejelser og begrundelser for fravalget.
Stk. 2.Ved udvælgelsen af stikprøver skal  

 der sikres en relevant repræsentativitet.
Metoden kan være  

 såvel rent statistisk baseret som baseret på revisors konkrete og  

 generelle erfaringer med fejlrisikoen på det enkelte område.  

 Udvælgelsen af stikprøver skal under alle omstændigheder  

 ske ud fra et væsentlighedskriterium.
Samtidig skal den ske med  

 særlig vægt på nyetablerede sager på områder,  

 hvor der er adgang til at udøve et skøn.
 Stk. 3. Revisor efterprøver, om man ved  

 sagsoprettelse og ved opfølgning udnytter mulighederne for at  

 foretage, evt. elektronisk, kontrol af oplysninger om økonomiske  

 forhold, herunder at der i fornødent omfang sker sammenholdelse af  

 oplysninger fra forskellige registre, bl.a. for at sikre, at der ikke  

 udbetales uforenelige ydelser.
 Stk. 4. Revisor efterprøver, om der ved  

 sagsbehandlingen er taget hensyn til principielle afgørelser, der er  

 truffet af decisionsmyndigheden og ankeinstanser.
 Stk. 5. Revisor påser, at inddrivelse af  

 underholdsbidrag og af ydelser med tilbagebetalingspligt foretages i  

 overensstemmelse med love og administrative forskrifter herom.
Særlige regler om revision af amtskommunernes  

 regnskaber § 5. Revisor skal efterprøve om 1)	aktiviteter efter lov om social service § 94, stk. 1, er i  

 overensstemmelse med reglerne herom, 2)	der er taget hensyn til principielle afgørelser, der er  

 truffet af decisionsmyndigheden og ankeinstanser, og om 3)	løn og andre ansættelsesvilkår for personalet  

 følger de bestemmelser, der til enhver tid gælder  

 herom.
 Stk. 2. Revisor skønner, om det samlede antal  

 pladser, personale, lokaler, inventar, maskiner, materiel m.v. har  

 været udnyttet hensigtsmæssigt, og om driftsudgiften ligger  

 på et rimeligt niveau i forhold til udnyttelsesgraden, samt om en  

 eventuel husleje er på et rimeligt niveau, herunder i forhold til den  

 konstaterede markedsleje i lokalområdet.
§ 6. Revisor påser vedrørende  

 anlægsarbejder, at 1)	der har været afholdt licitation, 2)	bygge- og ibrugtagningstilladelse foreligger, 3)	der er aflagt regnskab for anlægsudgifterne i overensstemmelse  

 med Indenrigsministeriets regler herom, 4)	kapitalomkostningerne er anmeldt til refusion i overensstemmelse med  

 reglerne i Socialministeriets bekendtgørelse om kommunernes og  

 amtskommunernes samt Københavns og Frederiksberg Kommuners  

 regnskabsaflæggelse og statsrefusion m.v. på visse dele af det  

 sociale område, og at 5)	der snarest muligt udarbejdes endeligt regnskab.
 § 7. Udføres opgaver for amtskommunen af  

 private, som ikke har egen revision, efterprøver amtskommunens revisor  

 ud over de i §§ 3, 5 og 6 nævnte revisionsarbejder, om opgaverne  

 drives i overensstemmelse med bestemmelserne i grundlaget for driften af  

 tilbuddet i form af vedtægt, aftale eller andet.
Stk. 2. For private, som har egen revision, skal  

 amtskommunen sikre sig, at revisionen er bekendt med de særlige krav,  

 der stilles i denne bekendtgørelse og i bekendtgørelsen om  

 kommunernes og amtskommunernes herunder Københavns og Frederiksberg  

 Kommuners regnskabsaflæggelse og statsrefusion m.v. på visse dele  

 af det sociale område.
Amtskommunens revisor må for disse  

 institutioner m.v. påse, at regnskabet er undergivet betryggende  

 revision.
 § 8. For de institutioner m.v., der er nævnt  

 i § 7, stk. 2, påhviler det bl.a. institutionens revisor at  

 udføre de i § 3, og §§ 5 og 6, og § 7, stk. 1,  

 nævnte revisionsarbejder og at påtegne regnskabet herom, samt at  

 afgive revisionsberetning i overensstemmelse med reglen i § 13 for  

 så vidt angår institutionens forhold.
 Stk. 2. Regnskabet, påtegnet af revisor og et  

 eventuelt anlægsregnskab, skal sammen med revisionsberetningen afgives  

 til amtskommunen inden for den frist, amtskommunen fastsætter.
 Stk. 3. Revisor skal straks give institutionen og  

 vedkommende amtskommune meddelelse, hvis der ved revisionen konstateres  

 lovovertrædelser eller tilsidesættelse af forskrifter, der  

 skønnes at have betydning i forbindelse med midlernes forvaltning.
Revisors adgang til oplysninger m.v. for kommuner og  

 amtskommuner § 9. Kommunen og amtskommunen skal give revisor  

 adgang til at foretage de undersøgelser m.v., som revisor finder  

 nødvendige.
Kommunen og amtskommunen skal yde revisor den bistand, som  

 revisor anser for påkrævet for at udføre hvervet.
Opgørelse af statsrefusion for kommuner og  

 amtskommuner § 10. Den endelige årlige  

 refusionsopgørelse og opgørelse af tilskud med  

 tilhørende specifikationer skal revisor forsyne med påtegning  

 om, at opgørelsen er revideret, og at revisionen er udført i  

 overensstemmelse med kommunens eller amtskommunens revisionsregulativ og  

 denne bekendtgørelse.
 Stk. 2. Påtegningen skal indeholde revisors  

 erklæring om, at opgørelsen er foretaget i overensstemmelse med  

 gældende bestemmelser.
 § 11. Hvis revisor har påpeget, at  

 beløb med urette er anmeldt til refusion, eller at der er hjemtaget  

 for store tilskud fra staten, skal revisor påse, at der sker  

 tilsvarende fradrag i beløb, der senere anmeldes til refusion,  

 henholdsvis kommer til udbetaling i form af tilskud.
Beretning om revisionen for kommuner og amtskommuner § 12. Revisor skal hvert år, senest samtidig  

 med afgivelse af beretning om revisionen af kommunens eller amtskommunens  

 øvrige regnskaber, afgive beretning om revisionen i henhold til denne  

 bekendtgørelse.
Stk. 2. I beretningen redegøres tillige for den  

 udførte revision samt for alle væsentlige forhold, der har givet  

 anledning til bemærkninger.
Desuden redegøres der for forhold af  

 principiel eller økonomisk betydning, som revisor finder anledning til  

 at fremdrage, herunder tilfælde hvor fortolkning af gældende  

 regler giver anledning til tvivl.
I beretningen redegøres i et  

 særskilt afsnit for revisionen af udgifter, der er eller kunne  

 være anmeldt til statsrefusion efter de særlige regler om  

 finansiering af udgifter vedrørende flygtninge.
 Stk. 3. Der redegøres i beretningen om revision af  

 kommuners regnskaber, herunder personsager, jf. § 4, for, i hvilket  

 omfang kommunen har sikret kontrol af de oplysninger om økonomiske  

 forhold, som modtagere af ydelser har givet.
Stk. 4. Der redegøres i beretningen nærmere  

 for omfang og resultater af de stikprøver, der er foretaget, jf.  

 § 4 ovenfor.
Herunder skal der redegøres for karakteren af  

 eventuelle fejl og mangler.
 Stk. 5. Revisor skal i øvrigt  

 redegøre for sine overvejelser og stillingtagen til den eventuelle  

 refusionsmæssige betydning af den stikprøvevise gennemgang af  

 personsager, jf. § 4. Det gælder også, hvis konstateringen  

 af fejl af mere systematisk karakter på et givet område ikke  

 giver anledning til, at revisor foretager berigtigelser for hele populationen  

 på det pågældende område (ekstrapolation).
§ 13. Senest samtidig med at revisionsberetninger  

 m.v. for kommunens eller amtskommunens regnskaber sendes til den kommunale  

 tilsynsmyndighed, sender kommunalbestyrelsen eller amtsrådet den i  

 § 12 nævnte beretning sammen med svar på eventuelle  

 revisionsbemærkninger i 1 eksemplar til Socialministeriet.
Samtidig  

 sendes 1 eksemplar af besvarelsen til revisor.
Stk. 2 . Socialministeriet gennemgår  

 revisionsberetningerne og tager stilling til revisionsbemærkninger  

 vedrørende de i § 1 nævnte områder.
Ministeriet  

 meddeler kommunalbestyrelsen eller amtsrådet og revisor de  

 afgørelser af spørgsmål af betydning for statsrefusionen  

 og tilskud samt yder den vejledning, som gennemgangen har givet anledning  

 til.
Rigsrevisors tilsyn med kommuner og amtskommuner § 14. Rigsrevisor udøver tilsyn med de i  

 § 1 nævnte områder i overensstemmelse med bestemmelserne i  

 §§ 5 og 6 i lov om revisionen af statens regnskaber m.m.
 Stk. 2. Rigsrevisor kan af kommunen og amtskommunen  

 forlange alle sådanne oplysninger, som efter hans skøn er af  

 betydning for tilsynet, jf. § 12 i nævnte lov.
Ikrafttræden § 15. Bekendtgørelsen træder i kraft  

 den 1. juli 2000 og anvendes ved revisionen af regnskaberne fra 2000.
 Stk. 2. Samtidig ophæves Socialministeriets  

 bekendtgørelse nr. 105 af 16. februar 1998 om revision af kommunernes  

 og amtskommunernes samt Københavns og Frederiksberg Kommuners  

 regnskaber på visse dele af det sociale område, jf. dog stk.  

 3.
 Stk. 3. § 12, stk. 5 om orientering om det samlede omfang af  

 tilbagebetalingspligtige ydelser ophæves dog med virkning fra  

 regnskabsåret 1998.
