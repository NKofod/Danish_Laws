I tilslutning til direktoratets skrivelse af 14. januar 1987 om ophævelse  

 af lov nr. 572 af 27. oktober 1982 om begrænsning af løn under sygdom  

 (karensdagsloven) sendes vedlagt nogle eksemplarer af Finansministeriets  

 cirkulære af 10. februar 1987 om sygefraværsstatistik for statsansatte.(* 1) Som det fremgår af cirkulæret, ønskes der fortsat udarbejdet en central  

 statistik vedrørende sygdom og dermed nært beslægtet fravær.
 Tjenestestederne anmodes om kvartalsvis at foretage indberetning af  

 fraværsoplysninger i overensstemmelse med cirkulærets bestemmelser.  

 Cirkulæret er forsynet med et bilag indeholdende en vejledning og et skema  

 til indberetning af fraværsoplysninger.
Indberetning skal foretages på det omhandlede skema og skal omfatte  

 samtlige medarbejdere.
Indberetningen bedes afgivet således, at den kan være  

 direktoratet i hænde senest den 15. i den måned, der følger efter kvartalets  

 udløb.
Indberetningen bedes første gang afgivet for januar kvartal 1987.
 Samtidig hermed ophæves direktoratets skrivelse af 8. juni 1983 om  

 sygefraværsstatistik for statsansatte og direktoratets skrivelse af 4.  

 december 1984 vedrørende nyt indberetningsskema til brug for  

 sygefraværsstatistik for statsansatte.
 E.B.
