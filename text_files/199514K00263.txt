Nr BTL 263 Betænkning over Forslag til lov om hjemmeservice   

 Nr L 263 1995-96, 1. samling Afgivet af Erhvervsudvalget Afgivet: 19960524 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Handel og Service, Danske HjemmeService-virksomheders Brancheforening, Den kristelige fagbevægelse, HjemmeService - Kontoret, Håndværksrådet, J.K.
Hjemmeservice og Ældre Sagen.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Flertallet understreger, at der ikke må ske en glidning af hjemmehjælpens  

 praktiske opgaver over mod hjemmeservice.
Regeringen nedsætter derfor en arbejdsgruppe bestående af  

 Finansministeriet, Socialministeriet og Erhvervsministeriet, der skal følge  

 udviklingen i kommunernes hjemmehjælpsaktiviteter med henblik på at sikre, at  

 der ikke sker en glidning af hjemmehjælpens praktiske opgaver over mod  

 hjemmeservice.
Arbejdsgruppen får herudover følgende opgaver:
1. Beskrive de eksisterende regler om ydelser efter lov om hjemmeservice  

 og bistandsloven samt forholdet mellem og kombinationsmuligheder af disse  

 regler.
Beskrivelsen skal søge at afdække de områder, hvor der kan opstå  

 uhensigtsmæssig anvendelse af hjemmeservice i forhold til den kommunale  

 hjemmehjælp.
 2. Følge praksis i kommunerne med hensyn til hvilke ydelser, der tilbydes  

 som led i kommunernes hjemmehjælpsordning, herunder følge udviklingen i  

 visitation til hjemmehjælp samt antallet af personer visiteret til  

 hjemmehjælp i kommunerne.
Udviklingen kan f.eks. sammenholdes med antallet af husstande i de enkelte  

 kommuner, der modtager bidrag efter hjemmeserviceordningen.
Et fald i  

 antallet af visiterede hjemmehjælpstimer og en større stigning i antallet af  

 husstande, der anvender hjemmeservice, end forventet kan give anledning til  

 en nøjere undersøgelse af baggrunden heraf.
 Konstateres det, at der er sket en glidning af hjemmehjælpens praktiske  

 opgaver over mod hjemmeservice, skal arbejdsgruppen komme med forslag til,  

 hvorledes denne glidning kan hindres.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
