Vejledning om fuldbyrdelse  

 af straf på bopælen under intensiv overvågning og kontrol (vejledning om  

 strafudståelse på bopælen) Indledning 1.  

  

 Reglerne om fuldbyrdelse af straf på bopælen  

 under intensiv overvågning og kontrol findes i straffuldbyrdelseslovens  

 kapitel  

 13 a.
Lovens §§ 78 a-78 e er gengivet som bilag til vejledningen.
 Ordningen er ikke en ny  

 strafferetlig sanktion, men en alternativ afsoningsform på linje med f.eks.  

 anbringelse i institution m.v. uden for fængsel eller arresthus i medfør af  

 straffuldbyrdelseslovens  

 § 78.
 I tilknytning til lovens  

 bestemmelser har Justitsministeriet, Direktoratet for Kriminalforsorgen  

 udstedt  

 bekendtgørelse nr. 506 af 17. juni 2005 om fuldbyrdelse af straf på bopælen  

 under intensiv overvågning og kontrol, cirkulære om visse  

 sagsbehandlingsspørgsmål ved behandlingen af sager om fuldbyrdelse af straf  

 på  

 bopælen under intensiv overvågning og kontrol samt denne vejledning.
 2.  

  

 Kompetencen til at meddele tilladelse til  

 strafudståelse på bopælen er hos Direktoratet for Kriminalforsorgen.
Kriminalforsorgen i Frihed er  

 tilsynsmyndighed og  

 tilrettelægger og varetager tilsyn og kontrol med  

 den dømte og træffer afgørelse om blandt andet tilladelse til at opholde sig  

 uden for bopælen af humanitære grunde m.v. ud over de tidsrum, der er  

 fastlagt  

 i aktivitetsskemaet.
Tilsynsmyndigheden medvirker endvidere i ansøgningsfasen  

 og udarbejder i den forbindelse en indstilling til direktoratet til brug for  

 den videre sagsbehandling.
Persongruppe  

 omfattet af ordningen 3.  

  

 Tilladelse til strafudståelse på bopælen vil i  

 medfør af straffuldbyrdelseslovens § 78 a kunne meddeles personer, der er  

 idømt  

 ubetinget fængselsstraf i indtil 3 måneder for overtrædelse af færdselsloven.
Domme på mere end tre  

 måneders fængsel er således ikke omfattet, og dommen må ikke omfatte forhold  

 vedrørende anden lovgivning end færdselsloven, se dog nedenfor vedrørende  

 særskilt udmålt bødestraf.
Den sidstnævnte begrænsning indebærer, at en  

 person,  

 der under samme straffesag dømmes for ikke blot at have overtrådt  

 færdselsloven,  

 men også anden lovgivning (det være sig en straffelovsovertrædelse eller en  

 særlovsovertrædelse), og hvor der udmåles en fælles straf af fængsel, er  

 afskåret fra at udstå frihedsstraffen på bopælen.
Derimod vil den  

 omstændighed,  

 at en domfældt er idømt en bødestraf for overtrædelse af anden lovgivning end  

 færdselsloven, ikke afskære den pågældende fra en tilladelse.
Dette gælder  

 uanset om bøden er idømt før, samtidig med eller efter dommen.
Er en person  

 f.eks. idømt en fængselsstraf på tre måneder for overtrædelse af  

 færdselsloven  

 og ved samme dom en bøde på 10.000 kr. for en overtrædelse af  

 miljøbeskyttelsesloven, kan den pågældende udstå fængselsstraffen på tre  

 måneder på bopælen, hvis betingelserne i øvrigt er opfyldt.
Det er ikke et krav, at den fængselsstraf,  

 som ansøgningen vedrører, er idømt ved samme dom, når blot den samlede  

 fængselsstraf ikke overstiger tre måneder.
Således vil en person, der er  

 idømt  

 en ubetinget fængselsstraf i 30 dage for at have ført motordrevet køretøj i  

 spirituspåvirket tilstand, og som senere - men inden tilladelse til  

 strafudståelse  

 på bopælen af de 30 dages fængsel er meddelt - idømmes 40 dages ubetinget  

 fængsel  

 for på ny at have ført motordrevet køretøj i spirituspåvirket tilstand, kunne  

 få tilladelse til at udstå den samlede straf af fængsel i 70 dage på bopælen.
 For så vidt angår  

 kombinationsdomme er disse omfattet af ordningen, såfremt den ubetingede del  

 af  

 dommen ikke overstiger tre måneders fængsel.
 Personer, der skal udstå  

 forvandlingsstraf, jf. straffelovens § 53, kan ikke få tilladelse til  

 strafudståelse  

 på bopælen.
 For en dømt, der tidligere  

 har afsonet på bopælen, er det en betingelse, at den pågældende ikke i et  

 tidsrum af to år forud for idømmelsen af den straf, som ansøgningen vedrører,  

 er idømt højere straf end bøde.
 Straffuldbyrdelse på bopælen  

 kan kun anvendes i tilfælde, hvor den dømte selv anmoder om det.
Betingelser for  

 meddelelse af tilladelse 4.  

  

 Det er en betingelse for at meddele tilladelse  

 til strafudståelse på bopælen, at den dømtes  

  

 boligforhold  

  

 er af en sådan  

 beskaffenhed, at strafudståelsen rent praktisk kan finde sted under intensiv  

 overvågning og kontrol, jf. straffuldbyrdelseslovens § 78 b, stk. 1, nr. 1.  

 Hvis den dømte f.eks. bor på hotel, herberg, i campingvogn eller har lignende  

 boligforhold af midlertidig karakter, vil denne betingelse som udgangspunkt  

 ikke være opfyldt.
Der må imidlertid foretages en konkret vurdering i hvert  

 enkelt tilfælde af, om straffuldbyrdelsen kan finde sted under den fornødne  

 intensive overvågning og kontrol.
Boligen skal have indlagt strøm, da den  

 modtager, der placeres i den dømtes hjem, skal tilsluttes strømforsyningen.
 5.  

  

 Det er endvidere en betingelse, at den dømte har  

  

 beskæftigelse  

  

 i form af arbejde, uddannelse eller lignende, og at den dømtes  

 beskæftigelsesforhold er af en sådan beskaffenhed, at straffuldbyrdelsen kan  

 finde sted under intensiv overvågning og kontrol, dvs. at det i  

 fuldbyrdelsesperioden kan kontrolleres, at den dømte overholder vilkåret om  

 at  

 være beskæftiget jf. straffuldbyrdelseslovens § 78 b, stk. 1, nr. 2.  

 Beskæftigelseskravet  

 er begrundet i resocialiseringshensyn og i hensynet til, at den dømte ikke  

 bliver  

 isoleret på sin bopæl.
Beskæftigelsen bør som  

 udgangspunkt have et tidsmæssigt omfang af minimum 20 timer og maksimalt 37  

 timer ugentligt.
Er den pågældende arbejdsløs, bør kriminalforsorgen formidle  

 kontakt til myndigheder, institutioner eller personer, f.eks. jobcentre, der  

 efter anden lovgivning kan være den dømte behjælpelig med at finde et arbejde  

 eller lignende.
Der kan fastsættes en kortere frist, som hovedregel ikke over  

 14 dage, til at finde et arbejde eller lignende.
Der er  

 udelukkende tale  

 om kontaktformidling til de relevante sociale og beskæftigelsesmæssige  

 myndigheder, på samme måde som kriminalforsorgen f.eks. efter  

 straffuldbyrdelseslovens  

 § 84 tilbyder prøveløsladte vejledning og bistand med hensyn til blandt andet  

 den pågældendes beskæftigelsesmæssige forhold.
Hvis denne kontaktformidling  

 ikke resulterer i, at den pågældende finder et arbejde eller på anden vis  

 opfylder beskæftigelseskravet i straffuldbyrdelseslovens § 78 b, stk. 1, nr.  

 2,  

 kan tilladelse til strafudståelse på bopælen ikke meddeles.
Er den dømte uden  

 beskæftigelse f.eks. som aktivt arbejdssøgende, skal det nøje overvejes, om  

 en  

 alternativ aktivitet vil kunne opfylde beskæftigelseskravet.  

 Kriminalforsorgen  

 kan i den forbindelse være behjælpelig med, at den dømte søges placeret på et  

 af kriminalforsorgen godkendt samfundstjenestested.
Det bemærkes dog, at  

 kriminalforsorgens samfundstjenestesteder først og fremmest bør forbeholdes  

 den  

 gruppe af personer, der idømmes betingede domme med vilkår om  

 samfundstjeneste.  

 Opfylder den dømte imidlertid  når bortses fra beskæftigelseskravet  

  samtlige  

 de betingelser, som en tilladelse til strafudståelse på bopælen er betinget  

 af,  

 og måtte der være ledig kapacitet på et af de samfundstjenestesteder, som den  

 pågældende afdeling af kriminalforsorgen i frihed disponerer over, vil den  

 dømte efter omstændighederne kunne tilbydes ulønnet arbejde på et  

 samfundstjenestested.
Det er af afgørende  

 betydning, at fuldbyrdelse af straf på bopælen ikke er til hinder for, at den  

 dømte står til rådighed for arbejdsmarkedet.
En anmodning om ændring af den  

 skemalagte aktivitet, som skønnes at forbedre den dømtes tilknytning til  

 arbejdsmarkedet i retning af egentlig selvforsørgelse, skal således som  

 udgangspunkt imødekommes.
Er den pågældende i jobtræning eller i aktivering i  

 hele fuldbyrdelsesperioden, må beskæftigelseskravet anses for opfyldt.
For pensionister,  

 førtidspensionister, efterlønsmodtagere og andre, der af lignende grunde er  

 uden beskæftigelse, vil beskæftigelseskravet også kunne anses for opfyldt ved  

 deltagelse i dagcenteraktiviteter, programvirksomhed i kriminalforsorgens  

 regi  

 eller lignende.
I sådanne tilfælde kan beskæftigelseskravet anses for  

 opfyldt,  

 uanset at den pågældendes beskæftigelsesaktivitet(er) udgør mindre end 20  

 timer  

 ugentlig.
Det vil efter et konkret skøn  

 være muligt at opnå tilladelse til straffuldbyrdelse på bopælen under  

 intensiv  

 overvågning og kontrol i meget forskellige situationer.
Eksempelvis kan det  

 efter en konkret vurdering være muligt at opnå tilladelse ved hel eller  

 delvis  

 beskæftigelse ved en hjemmearbejdsplads, såfremt dette har været den dømtes  

 hidtidige arbejdsplads.
Aktiviteter udover 37 timer ugentligt uden for  

 hjemmet  

 kan kun undtagelsesvis tillades.
 6.  

  

 For en dømt, der  

  

 tidligere har afsonet på  

 bopælen  

  

 , er det som nævnt ovenfor tillige en betingelse, at den pågældende  

 ikke i et tidsrum af to år forud for idømmelsen af den straf, som ansøgningen  

 vedrører, er idømt højere straf end bøde, jf. straffuldbyrdelseslovens § 78  

 b,  

 stk. 1, nr. 3.
 7.  

  

 Er der personer over 18 år, der har samme bopæl  

 som den dømte, er det en betingelse, at samtlige disse personer giver  

  

 samtykke  

  

 til, at straffen udstås på bopælen, jf. straffuldbyrdelseslovens § 78 b,  

 stk. 1, nr. 4. Der skal således indhentes skriftligt samtykke fra den dømtes  

 ægtefælle, samlever, hjemmeboende børn over 18 år m.fl., jf. bekendtgørelsens  

 §  

 11. Samtykkekravet skyldes, at der skal installeres elektronisk  

 overvågningsudstyr, og at der i fuldbyrdelsesperioden vil blive aflagt  

 uanmeldte kontrolbesøg på bopælen.
8.  

  

 Selvom en domfældt opfylder de betingelser, der  

 er nævnt i straffuldbyrdelseslovens § 78 b, stk. 1, kan der være særlige  

 konkrete forhold, der gør sig gældende, således at der ikke bør gives  

 tilladelse til strafudståelse på bopælen.
Af straffuldbyrdelseslovens § 78 b,  

 stk. 2, følger det således, at tilladelse skal nægtes meddelt, hvis den  

 pågældende fuldbyrdelsesform som følge af den dømtes forhold  

  

 ikke er  

 hensigtsmæssig.
En afgørelse om afslag, der er truffet efter denne  

 bestemmelse, beror på en konkret vurdering af den dømtes forhold i hvert  

 enkelt  

 tilfælde, samt af muligheden for at gennemføre den intensive overvågning og  

 kontrol.
 Tilladelse bør f.eks. nægtes  

 meddelt, hvis der konkret er grund til at antage, at den dømte ikke vil  

 overholde de vilkår, der gælder for strafudståelse på bopælen, navnlig fordi  

 dette tidligere er sket, eller hvis den dømte adskillige gange tidligere har  

 udstået straf på bopælen.
 Tilladelse bør herudover  

 nægtes meddelt, hvis den dømte f.eks. på grund af et massivt alkoholmisbrug  

 eller et misbrug af euforiserende stoffer eller andre stoffer, der er forbudt  

 efter den almindelige lovgivning, må antages at være ude af stand til at  

 overholde de vilkår, der gælder for denne afsoningsform.
Tilladelse bør endvidere  

 nægtes meddelt, hvis der foreligger en begrundet mistanke om, at den dømte  

  ud  

 over den færdselslovovertrædelse, der danner grundlag for den straf,  

 ansøgningen vedrører  har begået en lovovertrædelse, der efter loven  

 kan medføre  

 straf af fængsel, og det efter en konkret vurdering må antages, at den  

 pågældende, hvis denne findes skyldig, vil blive idømt fængselsstraf.
En  

 undtagelse herfra gælder dog i tilfælde, hvor den begrundede mistanke  

 vedrører  

 en færdselslovsovertrædelse, når det i øvrigt må antages, at der   

 samlet set   

 ikke vil blive tale om fængselsstraf på over 3 måneder.
Tilsvarende gælder,  

 hvis den begrundede mistanke vedrører en anden lovovertrædelse, når det må  

 antages, at denne lovovertrædelse ikke vil medføre højere straf end bøde.
Det  

 anførte vedrørende lovovertrædelser, som der er en begrundet mistanke om, at  

 den dømte har begået, gælder tilsvarende med hensyn til fængselsstraf, som  

 ansøgeren  

 er idømt, men som enten er uafsonet eller kun delvist afsonet.
 Endvidere bør tilladelse nægtes meddelt, hvis  

 ansøgeren - i forbindelse med den dom, som ansøgningen vedrører - har nægtet  

 at  

 deltage i en personundersøgelse til brug for rettens eventuelle udmåling af  

 en  

 betinget dom med vilkår om samfundstjeneste eller alkoholistbehandling, eller  

 ansøgeren  

 har erklæret sig uvillig til at udføre samfundstjeneste eller underkaste sig  

 behandling mod misbrug af alkohol.
9.  

  

 Det er en forudsætning for at kunne afsone straf  

 på bopælen, at der er  

  

 ledig kapacitet  

  

 i ordningen.
En dømt har således  

 ikke et retskrav på at afsone på bopælen, hvis antallet af dømte, der  

 opfylder  

 betingelserne, overstiger den ledige kapacitet.
Det betyder blandt andet, at  

 i  

 tilfælde, hvor straffen er tæt på at bortfalde på grund af  

 ventetidsbenådning,  

 vil den pågældende ikke kunne kræve, at fuldbyrdelsen sker på bopælen med  

 elektronisk fodlænke m.v.
Hvis der er flere dømte, der opfylder  

 betingelserne,  

 end der er ledige pladser i ordningen, vil det afgørende kriterium for, hvem  

 der skal have tilladelse til at indgå i ordningen, være datoen for  

 ansøgningens  

 indgivelse.
Egnethedsundersøgelse 10.  

  

 Med henblik på at afgøre, om den dømte opfylder  

 betingelserne for afsoning på bopælen, foretages der en nærmere undersøgelse  

 af  

 den dømtes personlige forhold, herunder den pågældendes boligforhold,  

 beskæftigelsesforhold og fysiske og psykiske tilstand, jf.  

 straffuldbyrdelseslovens § 78 b, stk. 3, 1. pkt., samt §§ 10-16 i  

 bekendtgørelsen.
Undersøgelsen foretages af  

 tilsynsmyndigheden og har til formål, dels at afdække om den pågældende  

 opfylder betingelserne for at få tilladelse til at udstå straffen på bopælen,  

 dels at afdække om den dømtes personlige forhold gør straffuldbyrdelsen på  

 bopælen uhensigtsmæssig.
Undersøgelsen skal blandt andet afdække, om den  

 pågældende  

 har et behandlingskrævende alkoholmisbrug eller et misbrug af euforiserende  

 stoffer eller lignende.
Dette kan eventuelt ske ved, at den medarbejder, der  

 foretager undersøgelsen, bestemmer, at den dømte skal aflægge udåndingsprøve  

 eller urinprøve, jf. §§ 14-15 i bekendtgørelsen.
I forbindelse med  

 undersøgelsen skal tilsynsmyndigheden blandt andet vejlede den dømte generelt  

 om ordningen og om vilkårene herfor.
Der skal endvidere indhentes skriftligt  

 samtykke fra eventuelle medbeboere over 18 år.
Der skal udarbejdes forslag  

 til  

 aktivitetsskema og tages stilling til, hvilken form for programvirksomhed,  

 den  

 pågældende skal deltage i.
Samtidig bør en dato for eventuel iværksættelse  

 drøftes med den dømte.
Forslag til aktivitetsskema undlades dog, såfremt  

 tilsynsmyndigheden finder, at ansøgningen ikke skal imødekommes.
Undersøgelsen skal munde ud i  

 en indstilling om, hvorvidt den pågældende er egnet til at udstå straffen på  

 bopælen, jf. § 16 i bekendtgørelsen.
Af indstillingen skal blandt andet  

 fremgå,  

 om den dømtes forhold gør straffuldbyrdelse på bopælen uhensigtsmæssig, jf.  

 ovenfor under punkt 8. Det skal endvidere fremgå, om tilsynsmyndigheden  

 mener,  

 at der skal fastsættes yderligere vilkår for tilladelsen, jf. nedenfor i  

 punkt  

 11. Hvis tilsynsmyndigheden finder, at ansøgningen bør afslås, skal den dømte  

 have lejlighed til at udtale sig herom, og den pågældendes eventuelle  

 bemærkninger skal fremgå af indstillingen.
Blanketter til samtykke fra  

 medbeboere over 18 år, aktivitetsskema og egnethedsvurdering findes i  

 Klientsystemet.
 Deltagelse i  

 egnethedsundersøgelsen er en betingelse for at indgå i ordningen, og en dømt,  

 der nægter at deltage eller udebliver fra undersøgelsen, meddeles derfor  

 afslag  

 på ansøgningen, jf. straffuldbyrdelseslovens § 78 b, stk. 4. Det samme  

 gælder,  

 hvis den dømte nægter at samarbejde i fornødent omfang.
Vilkår 11.  

  

 Straffuldbyrdelse på bopælen er et alternativ til  

 straffuldbyrdelse i kriminalforsorgens institutioner.
For at indskrænke  

 bevægelsesfriheden i stort set samme omfang som ved afsoning i  

 kriminalforsorgens  

 institutioner er der derfor fastsat en række vilkår for straffuldbyrdelse på  

 bopælen.
Vilkårene fremgår af straffuldbyrdelseslovens § 78 c.
Det er  

  

 for det første  

  

 et  

 vilkår, at den dømte ikke begår strafbart forhold i fuldbyrdelsesperioden,  

 jf.  

 straffuldbyrdelseslovens § 78 c, stk. 1, nr. 1. Dette vilkår svarer blandt  

 andet til, hvad der gælder for dømte, der i medfør af  

 straffuldbyrdelseslovens  

 § 78 midlertidigt eller for hele eller resten af straffetiden anbringes på  

 hospital, i familiepleje eller i egnet hjem eller institution.
Det bemærkes,  

 at  

 politiet er forpligtet til at indberette i tilfælde af, at en dømt, der  

 afsoner  

 på bopælen, begår ny kriminalitet, jf. cirkulæreskrivelse om underretning af  

 Direktoratet for Kriminalforsorgen om sigtelse af eller tiltalerejsning mod  

 personer, som udstår straf på bopælen under intensiv overvågning og kontrol.
For det andet  

  

 er det et vilkår, at den dømte kun forlader sin  

 bopæl inden for de tidsrum, som tilsynsmyndigheden har bestemt, jf.  

 straffuldbyrdelseslovens § 78 c, stk. 1, nr. 2. Inden straffuldbyrdelsen  

 bliver  

 iværksat, vil tilsynsmyndigheden have udarbejdet et aktivitetsskema for den  

 dømte.
Af skemaet fremgår det, hvornår den dømte skal opholde sig på bopælen,  

 hvornår han eller hun skal opholde sig på arbejde, uddannelsesinstitution  

 eller  

 lignende, og hvornår den dømte skal deltage i programvirksomhed, behandling,  

 kontrolbesøg  

 hos tilsynsmyndigheden m.v.
I aktivitetsskemaet vil det også blive fastsat,  

 hvornår den dømte kan forlade sin bopæl for at købe ind, vaske tøj eller  

 lignende  

 (2-4 timer ugentligt), og hvornår den dømte må forlade bopælen i weekender,  

 helligdage og lignende, hvor der ikke i øvrigt er fastsat aktiviteter uden  

 for  

 bopælen (1 time dagligt). Den dømte kan vælge ikke at benytte sig af  

 muligheden  

 for at gøre indkøb m.v. og for at opholde sig uden for bopælen 1 time i  

 weekenden.
 Tilsynsmyndigheden kan  

 justere aktivitetsskemaet, dog under forudsætning af at det fastsatte timetal  

 for beskæftigelsen ikke ændres ud over det fastsatte udgangspunkt om, at  

 denne  

 skal være på minimum 20 og maksimum 37 timer ugentligt.
 For det tredje  

  

 er det et vilkår, at den dømte kun forlader sin  

 bopæl for at deltage i aktiviteter, som tilsynsmyndigheden har godkendt, jf.  

 straffuldbyrdelseslovens § 78 c, stk. 1, nr. 3. Se ovenfor vedrørende § 78 c,  

 stk. 1, nr. 2.
 Tilsynsmyndigheden kan  

 tillade, at den dømte forlader sin bopæl med henblik på at besøge en  

 nærstående  

 person, der er alvorligt syg, at deltage ved en nærstående persons  

 begravelse,  

 at møde i retten eller for anden offentlig myndighed i tilfælde, hvor  

 vedkommende offentlige myndighed finder det påkrævet, eller med henblik på  

 lægeundersøgelse eller behandling eller anden lignende behandling, der  

 ikke  

 hensigtsmæssigt kan finde sted på bopælen, jf. bekendtgørelsens § 31, stk. 1.  

 Hvis tilsynsmyndigheden finder, at den dømte af andre lignende tungtvejende  

 grunde end de grunde, der er nævnt i stk. 1, bør have tilladelse til at  

 opholde  

 sig uden for bopælen ud over de i aktivitetsskemaet fastlagte tidsrum, skal  

 spørgsmålet forelægges direktoratet til afgørelse, jf. bekendtgørelsens § 31,  

 stk. 2.
 For det fjerde  

  

 er det et vilkår, at den dømte ikke indtager  

 alkohol, euforiserende stoffer eller andre stoffer, der er forbudt efter den  

 almindelige lovgivning, herunder f.eks. anabolske steroider, jf.  

 straffuldbyrdelseslovens  

 § 78 c, stk. 1, nr. 4.
 For det femte  

  

 er det et vilkår, at den dømte ikke helt eller  

 delvis udebliver fra arbejde, uddannelse eller lignende i  

 fuldbyrdelsesperioden,  

 jf. straffuldbyrdelseslovens § 78 c, stk. 1, nr. 5, medmindre  

 tilsynsmyndigheden konkret har tilladt dette på grund af f.eks. en  

 sygemelding  

 fra den dømte.
For det sjette  

  

 er det et vilkår, at den dømte deltager i et  

 program efter tilsynsmyndighedens nærmere bestemmelse, jf.  

 straffuldbyrdelseslovens § 78 c, stk. 1, nr. 6. Programmet skal have til  

 formål  

 at forbedre den dømtes muligheder for fremover at leve en kriminalitetsfri  

 tilværelse.
Det er tilsynsmyndigheden, der efter en konkret vurdering af den  

 dømtes behov for bistand, støtte og vejledning samt den tidsmæssige  

 udstrækning  

 af fuldbyrdelsesperioden afgør, hvilken programvirksomhed, den enkelte skal  

 pålægges at deltage i, og hvilket tidsmæssigt omfang denne skal have.
Hvis  

 den  

 dømtes personlige og sociale forhold er af en sådan karakter, at behovet for  

 at  

 deltage i programvirksomhed er begrænset, kan omfanget af denne indskrænkes  

 til  

 f.eks. 1-2 timer ugentligt.
Den dømte vil i så fald normalt deltage i  

 kriminalitetsforebyggende foredragsvirksomhed 2 timer ugentligt.
I  

 forbindelse  

 med tilsynssamtalerne vil forsorgsmedarbejderen ved hjælp af en særlig  

 samtaleteknik følge op på og dermed forstærke udbyttet af hvert enkelt  

 foredrag.
Den dømte er selv ansvarlig for transporten til og fra det sted,  

 hvor  

 programvirksomheden foregår, og er selv ansvarlig for at få fri fra arbejde  

 eller studier med henblik på at følge programvirksomheden m.v.
Den dømte skal  

 selv betale for transporten og modtager ikke kompensation for tabt  

 arbejdsfortjeneste.
 For det syvende  

  

 er det et vilkår, at den dømte i  

 fuldbyrdelsesperioden undergiver sig kriminalforsorgens tilsyn og kontrol,  

 herunder elektronisk kontrol m.v. og overholder de forskrifter, som  

 tilsynsmyndigheden  

 fastsætter med henblik på at gennemføre tilsynet med den pågældende, jf.  

 straffuldbyrdelseslovens  

 § 78 c, stk. 1, nr. 7. Se nærmere om tilsyn og kontrol under punkt 16-20  

 nedenfor.
For det ottende  

  

 er det et vilkår, at den dømte holder  

 tilsynsmyndigheden underrettet om forhold af betydning for straffuldbyrdelsen  

 på bopælen og møder hos tilsynsmyndigheden efter dennes nærmere bestemmelse,  

 jf. straffuldbyrdelseslovens § 78 c, stk. 1, nr. 8. Hvor ofte den dømte skal  

 møde, fastsættes konkret af tilsynsmyndigheden.
Vilkåret om, at den  

 pågældende  

 skal holde tilsynsmyndigheden underrettet om forhold af betydning for  

 straffuldbyrdelsen på bopælen, skal blandt andet ses i lyset af det nedenfor  

 under punkt 21 anførte om, at tilladelse til strafudståelse på bopælen kan  

 tilbagekaldes, hvis den dømte ikke længere opfylder betingelserne herfor,  

 f.eks. fordi den pågældende ikke længere har egnede boligforhold eller  

 beskæftigelsesforhold m.v.
12.  

  

 Direktoratet kan på baggrund af indstillingen fra  

 tilsynsmyndigheden fastsætte andre vilkår, hvis dette findes hensigtsmæssigt,  

 herunder vilkår om, at den dømte underkaster sig en struktureret,  

 kontrolleret  

 alkoholistbehandling, jf. straffuldbyrdelseslovens § 78 c, stk. 2. Hvis det i  

 forbindelse med egnethedsundersøgelsen har vist sig, at den dømte har et  

 behandlingskrævende alkoholmisbrug, skal der i en tilladelse til  

 strafudståelse  

 på bopælen som hovedregel fastsættes vilkår om, at den dømte underkaster sig  

 en  

 struktureret, kontrolleret alkoholistbehandling.
Herudover kan der f.eks.  

 fastsættes vilkår om, at en dømt, der har psykiske problemer, skal undergive  

 sig behandling herfor.
13.  

  

 Er den idømte straf så kort, at det ikke har  

 noget formål at fastsætte vilkår om behandling som nævnt ovenfor, vil sådanne  

 vilkår kunne undlades.
Opmærksomheden henledes dog på, at tilladelse til  

 strafudståelse  

 på bopælen bør nægtes, jf. punkt 8, hvis den dømte f.eks. på grund af et  

 massivt alkoholmisbrug eller misbrug af euforiserende stoffer eller andre  

 stoffer, der er forbudt efter den almindelige lovgivning, vurderes at være  

 ude  

 af stand til at overholde de vilkår, der gælder for denne afsoningsform, jf.  

 straffuldbyrdelseslovens § 78 b, stk. 2.
 Ansøgning,  

 tilsigelse og iværksættelse m.v.
 14.  

  

 Politiet sender alle domsudskrifter vedrørende  

 færdselslovsovertrædelser, hvor der er idømt ubetinget fængselsstraf i til og  

 med tre måneder, til direktoratet, jf. iværksættelsesbekendtgørelsens § 2,  

 stk.  

 3. Domme, der tillige vedrører overtrædelse af anden lovgivning skal dog ikke  

 indsendes, medmindre straffen herfor er fastsat særskilt til en bøde.
Hvis den dømte falder inden  

 for ordningens anvendelsesområde og er på fri fod, sender direktoratet et  

 brev  

 til den dømte, hvis den pågældende har en folkeregisteradresse, med oplysning  

 om muligheden for at søge tilsynsmyndigheden om at udstå straffen på bopælen.  

 Der medsendes en pjece med generelle oplysninger om straffuldbyrdelse på  

 bopælen.
En genpart af brevet  

 sendes til tilsynsmyndigheden.
Hvis den dømte  

 er indsat til strafudståelse eller er varetægtsfængslet, sendes brevet til  

 den  

 institution, hvor den dømte opholder sig, se nærmere bekendtgørelsens §§ 4-5.
Hvis tilsynsmyndigheden inden  

 14 dage fra datoen for direktoratets brev har modtaget en ansøgning fra den  

 pågældende, og denne er på fri fod, skal straffuldbyrdelsen udsættes, indtil  

 der er truffet afgørelse om, hvorvidt ansøgningen kan imødekommes, jf.  

 bekendtgørelsens § 8. Brevet skal være modtaget hos tilsynsmyndigheden inden  

 udløbet af den 14. dag fra datoen for direktoratets brev.
Er direktoratets  

 brev  

 f.eks. dateret den 5. i en måned, skal ansøgningen være modtaget inden udløb  

 af  

 den 19. i samme måned.
Hvis ansøgningen modtages efter fristens udløb, har  

 ansøgning kun opsættende virkning, hvis direktoratet bestemmer dette, fordi  

 særlige grunde taler derfor, jf. bekendtgørelsens § 8, stk. 2. Hvis der er  

 tale  

 om en fornyet ansøgning, vil disse særlige grunde kunne være, at ansøgningen  

 indeholder oplysninger om væsentlige nye omstændigheder, hvis rigtighed så  

 vidt  

 muligt er godtgjort.
Da personer, som ikke har en folkeregisteradresse, ikke  

 får tilsendt det nævnte brev, gælder reglen i bekendtgørelsens § 8, stk. 1,  

 om  

 opsættende virkning ikke for disse personer.
Til personer, der ikke er på  

 fri fod, sender direktoratet det nævnte brev med information om ordningen til  

 den institution, hvor den pågældende er anbragt, jf. bekendtgørelsens § 5.  

 Institutionen skal udlevere brevet til den pågældende og informere om, at  

 ansøgning skal indgives til direktoratet gennem institutionen.
Ansøgningen  

 har  

 ikke opsættende virkning, medmindre der foreligger særlige forhold, jf. § 9 i  

 bekendtgørelsen.  

 Direktoratet orienterer institutionen og den dømte om, hvorvidt ansøgningen  

 er  

 tillagt opsættende virkning, eller om den pågældende er meddelt afslag på det  

 foreliggende grundlag.
Når en ansøgning fra en dømt,  

 der er på fri fod, er modtaget rettidigt hos tilsynsmyndigheden, skal  

 tilsynsmyndigheden  

 hurtigst muligt orientere direktoratet herom, således at direktoratet kan  

 udsætte straffuldbyrdelsen, indtil der er truffet afgørelse om, hvorvidt  

 ansøgningen kan imødekommes.
Direktoratet skal ligeledes underrettes i de  

 tilfælde, hvor tilsynsmyndigheden ved fristens udløb ikke har modtaget en  

 ansøgning fra den dømte, og i de tilfælde hvor tilsynsmyndigheden modtager en  

 ansøgning  

 efter fristens udløb, se nærmere cirkulærets § 1.
 I de tilfælde, hvor  

 direktoratet meddeler den dømte afslag på ansøgningen, orienteres den  

 pågældende  

 samtidig om, at direktoratet herefter vil træffe afgørelse om, hvor straffen  

 skal udstås.
 I de tilfælde, hvor der gives tilladelse til at  

 afsone på bopælen, orienterer direktoratet den dømte om:
1)  

 	  

 at den pågældende vil blive tilsagt af tilsynsmyndigheden, at tilsigelse, hvis den pågældende ønsker det, vil  

 ske med en frist på mindst 1 måned før datoen for iværksættelse, og således  

 at  

 iværksættelse sker senest 2 måneder efter datoen for direktoratets afgørelse  

 i  

 sagen, at en eventuel ansøgning om udsættelse med  

 straffuldbyrdelsen på bopælen alene har opsættende virkning for  

 straffuldbyrdelsen, hvis a)  

 	  

 ansøgningen er modtaget hos politimesteren eller  

 Justitsministeriet, Direktoratet for Kriminalforsorgen, senest 20 dage før  

 den  

 dato tilsynsmyndigheden har fastsat for iværksættelsen, jf. udsættelses- og  

 benådningsbekendtgørelsens § 5, stk. 2, eller b)  

 	  

 Justitsministeriet, Direktoratet for Kriminalforsorgen, på grund  

 af særlige omstændigheder bestemmer, at straffuldbyrdelsen midlertidigt skal  

 udsættes, jf. udsættelses- og benådningsbekendtgørelsens § 9.
 Samtidig bemyndiger  

 direktoratet tilsynsmyndigheden til at tilsige den pågældende til afsoning på  

 bopælen.
Den dømte skal, som det  

 fremgår ovenfor, tilsiges med en frist på mindst 1 måned og således, at  

 iværksættelsen sker senest 2 måneder efter datoen for direktoratets  

 afgørelse.  

 Hvis den dømte ønsker det, kan tilsigelsen ske med kortere varsel end 1  

 måned.  

 2-måneders fristen kan kun fraviges af tilsynsmyndigheden, hvis den praktiske  

 tilrettelæggelse af strafudståelsen nødvendiggør, at dette sker.  

 Iværksættelse  

 senere end 2-måneders-fristen, som skyldes hensynet til den dømte, herunder  

 familiemæssige eller helbredsmæssige forhold, kan kun finde sted, hvis den  

 dømte er meddelt tilladelse til udsættelse.
Den dømte vil blive informeret  

 om,  

 at han har mulighed for at søge om udsættelse med iværksættelsen af  

 straffuldbyrdelsen på bopælen.
Afgørelse om udsættelse træffes af politiet i  

 første instans i overensstemmelse med reglerne herom i bekendtgørelse nr. 505  

 af 17. juni 2005 om udsættelse med fuldbyrdelse af fængselsstraf og den  

 administrative behandling af sager om benådning.
 15.  

  

 Inden iværksættelsen skal tilsynsmyndigheden  

 indhente oplysninger fra Kriminalregisteret, således at det sikres, at det i  

 den periode, der er forløbet efter, at tilladelsen er meddelt den dømte, ikke  

 er registreret, at den dømte har begået strafbart forhold, således at  

 tilladelsen eventuelt skal tilbagekaldes, jf. straffuldbyrdelseslovens § 78  

 e,  

 stk. 1, nr. 1, og cirkulærets § 4.
Iværksættelse af  

 straffuldbyrdelse på bopælen foregår i øvrigt ved, at tilsynsmyndigheden på  

 en  

 forud fastsat dato møder op på bopælen og installerer modtageren i hjemmet og  

 monterer senderen (den elektroniske fodlænke) på den dømtes ankel.
Herefter  

 afprøves det elektroniske udstyr.
Afdelingen skal vejlede den dømte om de  

 rettigheder og pligter, som tilsynet og de fastsatte vilkår indebærer, og om  

 virkningen af vilkårsovertrædelser.
Den dømte skal underskrive blanketten  

 Iværksættelse  

 af intensiv overvågning, som findes i Klientsystemet.
Når det er  

 konstateret,  

 at udstyret fungerer, meddeler tilsynsmyndigheden den dømte, at fuldbyrdelsen  

 iværksættes.
Der skal foretages notat om  

 iværksættelsen i personjournalen.
Der skal endvidere udfærdiges  

 strafberegning  

 i medfør af reglerne i bekendtgørelse nr. 499 af 17. juni 2005 om beregning  

 af  

 straffetiden m.v., og den dømte skal, snarest muligt efter at fuldbyrdelsen  

 er  

 iværksat, gøres bekendt med straffetidsberegningen, jf.  

 straffuldbyrdelseslovens  

 § 15. Se endvidere punkt 25.
 Der skal foretages  

 indberetning om iværksættelsen til Kriminalregisteret, se nærmere cirkulærets  

 §  

 8.
Tilsyn og kontrol 16.  

  

 Tilsynet med den dømte foretages af  

 tilsynsmyndigheden og har to formål: at støtte og vejlede for at forbedre den  

 dømtes muligheder for at leve en kriminalitetsfri tilværelse og at udøve  

 kontrol med, at den dømte overholder vilkårene for straffuldbyrdelse på  

 bopælen.
For tilsynsmyndigheden betyder det en pligt til at tilbyde støtte og  

 vejledning og en pligt til at udøve den fornødne kontrol med klienten.
For  

 den  

 dømte betyder tilsynet, at den pågældende har pligt til at overholde de  

 forskrifter,  

 som kriminalforsorgen fastsætter til gennemførelse af tilsynet, herunder  

 holde  

 tilsynsmyndigheden underrettet om forhold af betydning for strafudståelsen.
Er der fastsat andre vilkår  

 efter straffuldbyrdelseslovens § 78 c, stk. 2, herunder f.eks. vilkår om en  

 struktureret, kontrolleret alkoholistbehandling, kan tilsynsmyndigheden  

 afkræve  

 den dømte sådanne oplysninger, som er nødvendige for at kontrollere, om disse  

 vilkår overholdes.
Pligten for tilsynsmyndigheden til at tilbyde støtte og  

 vejledning kræver ikke blot, at der opnås en formel og medmenneskelig kontakt  

 med den dømte, men også at tilsynsmyndigheden forsøger at iagttage behov for  

 yderligere støtte og foranlediger, at sådan støtte ydes i rimeligt omfang.
Det elektroniske udstyr  

 sikrer, at kontrollen med den dømte foregår døgnet rundt.
En sender, som er  

 monteret om den dømtes ankel, afgiver kontinuerligt kodede signaler, som kan  

 opfanges af den modtager, der er installeret på bopælen.
Hvis den dømte ikke  

 er  

 på bopælen i det tidsrum, hvor den pågældende har pligt til at være der, vil  

 der straks gå en alarm til en central computer i direktoratet med henblik på  

 underretning af tilsynsmyndigheden.
Tilsyn og kontrol sker også i  

 form af uanmeldte kontrolbesøg og kontrolopkald pr. telefon til bopælen og  

 arbejdsstedet.
Ved kontrolbesøgene på bopælen deltager to medarbejdere.
I  

 forbindelse med kontrolbesøgene på bopælen kontrollerer tilsynsmyndigheden,  

 at  

 det elektroniske udstyr fungerer, som det skal, og at den dømte overholder  

 vilkårene.
Hyppigheden af de uanmeldte kontrolbesøg på bopælen afgøres af  

 tilsynsmyndigheden efter en konkret vurdering i hvert enkelt tilfælde.
Det er  

 dog forudsat, at der som minimum foretages 1-3 ugentlige uanmeldte  

 kontrolbesøg  

 på den dømtes bopæl eller flere, hvis forholdene tilsiger det, jf.  

 bekendtgørelsens § 29, stk. 1. Den dømte skal normalt aflægge udåndingsprøve  

 ved kontrolbesøgene på bopælen, ved det ugentlige fremmøde i forbindelse med  

 den kriminalitetsforebyggende programvirksomhed og ved andre tilsynsbesøg i  

 afdelingen  

 og skal aflægge urinprøve, hvis tilsynsmyndigheden skønner, at der er behov  

 for  

 det.
17.  

  

 Ved udåndingsprøver anvendes en digital  

 alkoholtester, som rekvireres fra Danminar, tlf. 43 53 08 70 eller tlf. 24 41  

 96 72. Hvis prøven giver udslag for indtagelse af alkohol, og den dømte  

 nægter  

 indtagelse, skal prøven gentages med en anden alkoholtester.
Urinprøver  

 foretages med pladetest, som rekvireres fra centraldepotet på Københavns  

 Fængsler, tlf. 33 55 01 31. Afgivelse af udåndingsprøve skal overværes af  

 tilsynsmyndigheden, hvorimod der ved afgivelse af urinprøve normalt ikke bør  

 være andre personer end den dømte til stede i lokalet.
Tilsynsmyndigheden kan  

 dog bestemme, at urinprøven skal afgives under synskontrol, hvis dette i  

 særlige tilfælde skønnes nødvendigt for at undgå, at der foretages  

 manipulation  

 med prøven m.v.
Der skal gøres notat om afgivelse af såvel udåndingsprøve som  

 urinprøve, se nærmere i §§ 14-15 i bekendtgørelsen.
Hvis en urinprøve giver  

 udslag for indtagelse af euforiserende stoffer, og den dømte nægter  

 indtagelse  

 heraf, indsendes prøven til laboratoriet ved hospitalet på Københavns  

 Fængsler  

 til yderligere undersøgelse.
Der benyttes rekvisition til analyse af  

 misbrugsstoffer,  

 nr. 001124000400 (vhlab), som ligeledes rekvireres fra centraldepotet.
Det  

 bemærkes, at indsendelse af prøven til konfirmativ test på Københavns  

 Fængsler  

 ikke er til hinder for, at der træffes afgørelse om midlertidig overførsel  

 til  

 arresthus, hvis det vurderes, at betingelserne herfor er opfyldt, se nærmere  

 under  

 punkt 21.
18.  

  

 Kontrolbesøg vil som nævnt kunne finde sted på  

 den dømtes arbejdsplads, uddannelsesinstitution eller lignende.  

 Arbejdsgiveren  

 eller uddannelsesinstitutionen skal som altovervejende hovedregel, inden  

 fuldbyrdelsen iværksættes, gøres bekendt med den dømtes  

 beskæftigelsesforpligtelse i fuldbyrdelsesperioden, og der skal på  

 arbejdspladsen eller uddannelsesinstitutionen udpeges en kontaktperson, som  

 kan  

 underrette tilsynsmyndigheden, hvis den dømte helt eller delvis udebliver fra  

 sit arbejde, uddannelse eller lignende.
Der skal gennemføres  

 kontrolopringninger til den dømtes arbejdsplads eller uddannelsesinstitution  

 efter tilsynsmyndighedens nærmere bestemmelse, dog mindst 1 gang ugentligt,  

 jf.  

 bekendtgørelsens § 29, stk. 1. Udpegning af kontaktperson vil dog, hvis helt  

 særlige omstændigheder taler herfor, kunne undlades, under forudsætning af at  

 den fornødne overvågning og kontrol med, at den dømte overholder sin  

 beskæftigelsesforpligtelse, på anden måde kan finde sted på fuldt betryggende  

 vis.
Afgørelse herom træffes af direktoratet.
19.  

  

 Kontrol af den dømte sker herudover i forbindelse  

 med, at den dømte møder op hos tilsynsmyndigheden efter dennes nærmere  

 bestemmelse.
Det er tilsynsmyndigheden, der efter en konkret vurdering  

 fastsætter hyppigheden heraf, men fremmøde vil typisk ske i forbindelse med  

 fremmøde med henblik på deltagelse i programvirksomhed.
20.  

  

 Tilsynsmyndigheden afgiver indberetning til direktoratet, hvis den dømte  

 overtræder vilkårene, ikke længere opfylder betingelserne for fuldbyrdelse af  

 straf på bopælen, eller hvis tilsynet ikke kan gennemføres på grund af den  

 dømtes adfærd, jf. straffuldbyrdelseslovens § 78 d, stk. 2. Indberetning skal  

 endvidere ske 1)  

 	  

 hvis den dømte anmoder om, at tilladelsen tilbagekaldes, 2)  

 	  

 den dømte inden fuldbyrdelsens iværksættelse har begået strafbart  

 forhold, 3)  

 	  

 den dømte på tidspunktet for fuldbyrdelsens iværksættelse eller  

 under denne frihedsberøves af andre grunde end til fuldbyrdelse af den  

 fængselsstraf, tilladelsen vedrører, eller 4)  

 	  

 hvis den dømte på tidspunktet for fuldbyrdelsens iværksættelse  

 ikke længere opfylder de i § 78 b, stk. 1, nr. 1, 2 og 4 nævnte betingelser,  

 jf. bekendtgørelsens § 32.
Indberetning skal ske  

 umiddelbart efter indtræden af de konkrete omstændigheder, der danner  

 grundlag  

 for indberetningen.
Som det fremgår af punkt 21, er det i bemærkningerne til  

 lovforslaget forudsat, at tolerancen over for vilkårsovertrædelser skal være  

 meget lav.
Tilsynsmyndighedens afgørelse af, om indberetning til Direktoratet  

 for Kriminalforsorgen skal finde sted, vil dog ifølge bemærkningerne til  

 lovforslaget naturligvis være forbundet med et vist skøn, f.eks. hvis  

 tilsynsmyndigheden  

 finder, at en for sen hjemkomst til bopælen ikke kan lægges den dømte til  

 last,  

 eller hvis tilsynsmyndigheden  f.eks. på grund af pludselig opstået  

 sygdom hos  

 den dømte eller dennes børn  finder det undskyldeligt, at den dømte  

 uden at  

 give besked herom, ikke er mødt på arbejde eller ikke er mødt op hos  

 tilsynsmyndigheden.
 Hvis den dømte efter  

 forvaltningslovens §§ 19-20 skal partshøres, inden der træffes afgørelse i  

 anledning  

 af en indberetning, skal tilsynsmyndigheden, inden indberetning m.v. sendes  

 til  

 direktoratet, give den dømte lejlighed til at udtale sig, jf. cirkulærets §  

 7.  

 Den dømte bør i den forbindelse meddeles en frist til at fremsætte eventuelle  

 bemærkninger, men en sådan frist kan efter omstændighederne være meget kort.
I nogle tilfælde vil det  

 allerede på indberetningstidspunktet stå klart for tilsynsmyndigheden, at  

 tilladelsen  

 skal tilbagekaldes.
I sådanne tilfælde skal der som altovervejende hovedregel  

 ske midlertidig overførsel til fængsel eller arresthus.
Det gælder f.eks.,  

 hvis  

 den dømte konstateres påvirket af alkohol, euforiserende stoffer eller  

 lignende, eller hvis den pågældende nægter at få foretaget udåndingsprøve  

 eller  

 urinprøve.
Det samme gælder, hvis den dømte ikke længere har et sted at bo,  

 og  

 hvis den dømte uden rimelig begrundelse kommer hjem længe efter det  

 tidspunkt,  

 der er fastsat i aktivitetsskemaet, jf. bekendtgørelsens § 34 eller har  

 forladt  

 bopælen uden for de i aktivitetsskemaet fastlagte tidsrum.
Hvis der sker  

 midlertidig  

 overførsel, anbringes den dømte i det stedlige arresthus, indtil den endelige  

 afgørelse er truffet, se punkt 22 vedrørende transport af den dømte til  

 arresthuset.  

 Arresthuset kan efterfølgende bestemme, at den midlertidige anbringelse på  

 grund af pladsforholdene m.v. skal ske i et andet arresthus eller fængsel,  

 jf.  

 bekendtgørelsens § 34, stk. 3.
 Er der derimod tale om en  

 vilkårsovertrædelse, hvor det ikke er åbenbart, at tilladelsen skal  

 tilbagekaldes,  

 forbliver den dømte på bopælen og fortsætter straffuldbyrdelsen under  

 intensiv  

 overvågning og kontrol, indtil direktoratet har truffet afgørelse om,  

 hvorvidt  

 tilladelsen skal tilbagekaldes eller ej.
Tilbagekaldelse 21.  

  

 Der kan i en række tilfælde ske tilbagekaldelse  

 af en tilladelse til strafudståelse på bopælen, jf. straffuldbyrdelseslovens  

 §  

 78 e.
 Tilbagekaldelse kan ske af  

 følgende grunde:
 1)  

 	  

 Hvis den dømte anmoder herom, jf. § straffuldbyrdelseslovens 78 e,  

 stk. 1, nr. 1.
2)  

 	  

 Hvis den dømte inden fuldbyrdelsens iværksættelse har begået  

 strafbart forhold, jf. straffuldbyrdelseslovens § 78 e, stk. 1, nr. 2. I den  

 forbindelse bemærkes det, at tilsynsmyndigheden inden iværksættelsen skal  

 indhente oplysninger fra Kriminalregisteret med henblik på at sikre sig, at  

 dette ikke er tilfældet, jf. cirkulærets § 4. Tilbagekaldelse vil kunne finde  

 sted ikke alene i tilfælde, hvor det strafbare forhold er begået i tidsrummet  

 mellem, at tilladelsen blev givet og fuldbyrdelsen iværksættes, men ligeledes  

 i  

 tilfælde, hvor det strafbare forhold er begået forud for tilladelsen,  

 herunder  

 i tilfælde, hvor det strafbare forhold er begået forud for den dom, som  

 tilladelsen til strafudståelse på bopælen med elektronisk fodlænke vedrører.  

 Bestemmelsen gælder, selv om den pågældende endnu ikke er dømt for det  

 strafbare forhold.
Om tilbagekaldelse bør finde sted, vil afhænge af en  

 konkret  

 vurdering i hvert enkelt tilfælde.
Tilbagekaldelse bør ikke ske i tilfælde,  

 hvor straffen for den begåede lovovertrædelse ikke overstiger eller forventes  

 at overstige bøde.
Der bør heller ikke ske tilbagekaldelse, hvis der er tale  

 om  

 en færdselslovovertrædelse, medmindre den pågældende idømmes eller må antages  

 at blive idømt en fængselsstraf, der  sammenlagt med den fængselsstraf,  

 som  

 den allerede meddelte tilladelse til strafudståelse på bopælen vedrører  

   

 overstiger 3 måneder.
Såfremt den samlede straf er på maksimalt 3 måneders  

 fængsel, vil den allerede meddelte tilladelse imidlertid skulle ændres, med  

 henblik på at der kan ske en samlet fuldbyrdelse af dommene.
3)  

 	  

 Hvis den dømte på tidspunktet for fuldbyrdelsens iværksættelse  

 eller under denne frihedsberøves af anden grund end til udståelse af den  

 fængselsstraf, som den meddelte tilladelse vedrører, jf.  

 straffuldbyrdelseslovens § 78 e, stk. 1, nr. 3. En sådan frihedsberøvelse kan  

 f.eks. bestå i anholdelse eller varetægtsfængsling.
I sjældne tilfælde kan  

 frihedsberøvelsen også bestå i f.eks. tvangsindlæggelse eller  

 tvangstilbageholdelse af den dømte efter psykiatrilovens kapitel 3, eller,  

 hvis  

 den dømte er ekstraordinært farlig, anbringelse af den dømte efter  

 psykiatrilovens kapitel 11.
4)  

 	  

 Hvis den dømte på tidspunktet for straffuldbyrdelsens  

 iværksættelse eller under denne ikke længere opfylder de betingelser, der er  

 nævnt i straffuldbyrdelseslovens § 78 b, stk. 1, nr. 1, 2 og 4, d.v.s.  

 betingelserne  

 om bestemte boligforhold, beskæftigelsesforhold og de samboendes samtykke.  

 Der  

 skal foretages en konkret vurdering af, om ændringerne af den pågældendes  

 forhold  

 medfører, at det ikke længere er muligt at fortsætte straffuldbyrdelsen på  

 bopælen med elektronisk fodlænke m.v.
Det bemærkes, at hvis den dømte  

 indlægges  

 på hospital, vil tilbagekaldelse af tilladelsen ikke nødvendigvis skulle ske,  

 selv om det ikke er muligt at overvåge den pågældende elektronisk under  

 indlæggelsen.
5)  

 	  

 Hvis den dømte overtræder de vilkår, der er nævnt i  

 straffuldbyrdelseslovens § 78 c, stk. 1, eller et vilkår, der er fastsat  

 konkret i medfør af straffuldbyrdelseslovens § 78, c, stk. 2, eller hvis  

 tilsyn  

 og kontrol ikke kan gennemføres på grund af den dømtes adfærd.
Der skal  

 foretages  

 en konkret vurdering af, om vilkårsovertrædelsen i det enkelte tilfælde skal  

 medføre tilbagekaldelse, men det er i bemærkningerne til lovforslaget  

 forudsat,  

 at tolerancen over for vilkårsovertrædelser skal være meget lav.
Således skal  

 tilladelsen som altovervejende hovedregel tilbagekaldes, hvis den dømte ikke  

 opholder sig på sin bopæl inden for de fastsatte tidsrum, udebliver helt  

 eller  

 delvis fra arbejde, uddannelse eller lignende, ikke møder op til  

 programvirksomhed  

 eller et eventuelt behandlingsprogram eller ikke overholder vilkåret om ikke  

 at  

 indtage alkohol eller euforiserende stoffer eller andre stoffer, der er  

 forbudt  

 efter den almindelige lovgivning.
Hvis vilkårsovertrædelsen er enkeltstående  

 og  

 helt bagatelagtig, eller der i øvrigt foreligger særlige omstændigheder, kan  

 tilbagekaldelse dog undlades.
Direktoratets afgørelse om  

 tilbagekaldelse sendes med mail/telefax eller lignende til  

 tilsynsmyndigheden,  

 som snarest muligt forkynder afgørelsen for den dømte, jf.  

 straffuldbyrdelseslovens  

 § 78 e, stk. 3, og i umiddelbar forbindelse hermed overføres den dømte til  

 det  

 stedlige arresthus med henblik på anbringelse i den af direktoratet udpegede  

 institution.
Se nærmere bekendtgørelsens §§ 35-36. Det er i bemærkningerne  

 til  

 loven forudsat, at den dømte så vidt muligt underrettes om afgørelsen samme  

 dag, som afgørelsen er truffet.
22.  

  

 I forbindelse med tilbagekaldelse af tilladelsen  

 og ved midlertidig overførsel er det normalt de to tilsynsførende, der  

 transporterer den dømte til det stedlige arresthus.
Overførslen skal finde  

 sted  

 i umiddelbar forbindelse med, at den dømte underrettes om afgørelsen.
Hvis  

 den  

 dømte ikke er indstillet på frivilligt at følge med de tilsynsførende, og der  

 dermed er risiko for, at den pågældende vil unddrage sig den fortsatte  

 strafudståelse, kan politiet tilkaldes med henblik på at få den pågældende  

 anholdt og bragt til arresthuset.
23.  

  

 En afgørelse om tilbagekaldelse medfører, at den  

 dømte skal fortsætte straffuldbyrdelsen i fængsel eller arresthus, jf.  

 straffuldbyrdelseslovens § 78 f, stk. 1. Afgørelsen om, hvor straffen skal  

 udstås, træffes af direktoratet samtidig med afgørelsen om tilbagekaldelse.  

 Den  

 dømte skal umiddelbart i forbindelse med forkyndelsen af afgørelsen om  

 tilbagekaldelse overføres til det stedlige arresthus.
Arresthuset kan  

 efterfølgende  

 på grund af pladsforholdene eller af andre praktiske årsager træffe  

 bestemmelse  

 om, at den dømte midlertidigt skal overføres til et andet arresthus eller et  

 fængsel.
Overførsel til den institution, som direktoratet har udpeget, sker  

 efter aftale mellem arresthuset og den pågældende institution, jf.  

 bekendtgørelsens § 38.
 24.  

  

 Hvis direktoratet beslutter, at tilladelsen ikke  

 skal tilbagekaldes, kan den dømte fortsætte eller genoptage  

 straffuldbyrdelsen  

 på bopælen.
Strafberegning 25.  

  

 Tilsynsmyndigheden skal udfærdige strafberegning  

 i medfør af reglerne i bekendtgørelse nr. 499 af 17. juni 2005 om beregning  

 af  

 straffetiden m.v.
Strafafbrydelse 26.  

  

 Bestemmelsen i straffuldbyrdelseslovens § 76,  

 hvorefter justitsministeren eller den, der bemyndiges dertil, kan tillade, at  

 en straffuldbyrdelse midlertidigt afbrydes, når der foreligger ganske særlige  

 omstændigheder, gælder også for dømte, der udstår fængselsstraf på bopælen.  

 Afgørelsen træffes af tilsynsmyndigheden efter reglerne i bekendtgørelse nr.  

 501 af 17. juni 2005 om tilladelse til strafafbrydelse.
Løsladelse 27.  

  

 Afgørelse om løsladelse af dømte, der udstår  

 straffen på bopælen, træffes af tilsynsmyndigheden efter reglerne i  

 bekendtgørelse nr. 500 af 17. juni 2005.
Undvigelse 28.  

  

 En dømt, der udstår fængselsstraf på bopælen, vil  

 kunne straffes for undvigelse i medfør af straffelovens § 124, stk. 4. Det er  

 en forudsætning for at straffe efter bestemmelsen, at den dømte forlader sin  

 bopæl uden for de tidsrum, som tilsynsmyndigheden har fastsat, med forsæt til  

 at unddrage sig frihedsberøvelsen.
Et sådant forhold skal anmeldes til  

 politiet.
Hvis den dømte ikke vender  

 tilbage til bopælen på det tidspunkt, hvor vedkommende har pligt til det  

 efter  

 aktivitetsskemaet, anses den pågældende ikke for flygtet med den følge, at  

 vedkommende  

 kan straffes efter straffelovens § 124, stk. 4. Dette svarer til, hvad der  

 gælder for indsatte, der udebliver fra en af kriminalforsorgens institutioner  

 efter uledsaget udgang.
Der vil i et sådant tilfælde foreligge en  

 vilkårsovertrædelse, som kan medføre, at tilladelsen tilbagekaldes.
Politiet skal såvel ved  

 undvigelser som ved udeblivelser underrettes herom med henblik på  

 efterlysning  

 af den pågældende.
Samtidig skal der tages stilling til, hvorvidt der skal  

 ske  

 tilbagekaldelse af tilladelsen, se nærmere herom punkt 22.
Erstatning 29.  

  

 Hvis en dømt, der udstår fængselsstraf på  

 bopælen, har udstået straf i for lang tid, vil den pågældende være berettiget  

 til erstatning efter straffuldbyrdelseslovens § 106, stk. 2. Den dømte vil i  

 medfør af straffuldbyrdelseslovens § 107 også kunne være berettiget til  

 erstatning på objektivt grundlag i anledning af andre uforskyldte indgreb  

 under  

 strafudståelsen.
Direktoratet for Kriminalforsorgen, den 28.  

 juni 2005 William Rentzmann /Vibeke Greve Bilag 1 Straffuldbyrdelseslovens  

 bestemmelser om fuldbyrdelse af straf på bopælen under intensiv overvågning  

 og  

 kontrol (§§ 78 a  78 e) har følgende ordlyd:
 kap. 13 a.
Fuldbyrdelse af straf på bopælen under intensiv  

 overvågning og kontrol Anvendelsesområde § 78 a.  

  

 Justitsministeren eller den, der bemyndiges dertil, kan efter ansøgning  

 fra personer, der er idømt fængselsstraf i indtil 3 måneder for overtrædelse  

 af  

 færdselsloven, meddele tilladelse til, at straffen udstås på bopælen under  

 intensiv overvågning og kontrol efter bestemmelserne i dette kapitel.
 Stk. 2.  

  

 Justitsministeren  

 fastsætter regler om den administrative behandling af ansøgninger om  

 strafudståelse på bopælen under intensiv overvågning og kontrol.  

 Justitsministeren  

 kan i forbindelse hermed bestemme, at der kun tillægges ansøgninger indgivet  

 inden udløbet af bestemte frister opsættende virkning, således at  

 straffuldbyrdelsen udsættes.
Betingelser for meddelelse  

 af tilladelse § 78 b.  

  

 Tilladelse til strafudståelse på bopælen under intensiv overvågning og  

 kontrol kan meddeles, hvis 1)  

 den dømtes boligforhold er af en sådan beskaffenhed, at straffuldbyrdelse på  

 bopælen kan gennemføres under intensiv overvågning og kontrol, 2)  

 den dømtes beskæftigelsesforhold i form af arbejde, uddannelse el.lign. er af  

 en sådan beskaffenhed, at straffuldbyrdelsen kan gennemføres under intensiv  

 overvågning og kontrol, 3)  

 den dømte, når denne tidligere har udstået straf af fængsel efter  

 bestemmelserne i dette kapitel, ikke i et tidsrum af 2 år forud for  

 idømmelsen  

 af den straf, som ansøgningen vedrører, er idømt højere straf end bøde, og 4)  

 personer, der har samme bopæl som den dømte, og som er over 18 år, meddeler  

 samtykke til, at straffen kan fuldbyrdes på den fælles bopæl.
 Stk. 2.  

  

 Tilladelse  

 til strafudståelse på bopælen nægtes meddelt, hvis denne fuldbyrdelsesform  

 som  

 følge af den dømtes forhold ikke findes hensigtsmæssig.
Stk. 3.  

  

 Kriminalforsorgen  

 foretager til brug for afgørelsen af, om den dømte opfylder betingelserne i  

 stk. 1, nr. 1-4, en nærmere undersøgelse af den dømtes personlige  

 forhold,  

 herunder vedkommendes boligforhold, beskæftigelsesforhold samt fysiske og  

 psykiske tilstand.
Hvis kriminalforsorgen finder det fornødent, kan denne i  

 forbindelse med undersøgelsens foretagelse bestemme, at den dømte skal  

 aflægge  

 udåndingsprøver og urinprøver.
 Stk. 4.  

  

 Hvis den  

 dømte ikke medvirker til den i stk. 3 nævnte undersøgelse, kan  

 tilladelse  

 til strafudståelse på bopælen ikke meddeles.
Vilkår § 78 c.  

  

 Tilladelse til strafudståelse på bopælen under intensiv overvågning og  

 kontrol meddeles på vilkår af, at den dømte i fuldbyrdelsesperioden 1)  

 ikke begår strafbart forhold, 2)  

 kun forlader sin bopæl inden for de af tilsynsmyndigheden fastsatte tidsrum, 3)  

 kun forlader sin bopæl for at deltage i aktiviteter, som tilsynsmyndigheden  

 har  

 godkendt, 4)  

 ikke indtager alkohol, euforiserende stoffer eller andre stoffer, der er  

 forbudt efter den almindelige lovgivning, 5)  

 ikke helt eller delvis udebliver fra sit arbejde, uddannelse el.lign., 6)  

 deltager i et program efter tilsynsmyndighedens nærmere bestemmelse, der har  

 til formål at forbedre den dømtes muligheder for fremover at leve en  

 kriminalitetsfri tilværelse, 7)  

 undergiver sig kriminalforsorgens tilsyn og kontrol, herunder elektronisk  

 kontrol m.v., og overholder de forskrifter, som kriminalforsorgen fastsætter  

 til gennemførelsen af tilsynet, samt 8)  

 holder tilsynsmyndigheden underrettet om forhold af betydning for  

 straffuldbyrdelsen på bopælen og møder op hos tilsynsmyndigheden efter dennes  

 nærmere bestemmelse.
 Stk. 2.  

  

 Der kan  

 endvidere fastsættes andre vilkår, der findes hensigtsmæssige, herunder  

 vilkår  

 om, at den dømte i fuldbyrdelsesperioden underkaster sig en struktureret,  

 kontrolleret alkoholistbehandling.
 Gennemførelse af tilsyn,  

 kontrol m.v.
 § 78 d.  

  

 Under fuldbyrdelsen fører kriminalforsorgen tilsyn med den dømte,  

 herunder med overholdelsen af de i § 78 c nævnte vilkår for tilladelsen.  

 Inden fuldbyrdelsen iværksættes, skal tilsynsmyndigheden vejlede den dømte om  

 de rettigheder og pligter, som tilsynet og de for fuldbyrdelsen fastsatte  

 vilkår indebærer, herunder om virkninger af vilkårsovertrædelser.
 Stk. 2.  

  

 Overtræder  

 den dømte de vilkår, der gælder for straffuldbyrdelse på bopælen under  

 intensiv  

 overvågning og kontrol, opfylder den dømte ikke længere betingelserne herfor,  

 eller kan kriminalforsorgens tilsyn og kontrol med den dømte ikke gennemføres  

 på grund af dennes adfærd, afgiver tilsynsmyndigheden indberetning herom til  

 Direktoratet for Kriminalforsorgen.
 Stk. 3.  

  

 Justitsministeren  

 fastsætter regler om tilsynets gennemførelse, herunder om tilsynets  

 iværksættelse, kontakthyppighed, elektronisk overvågning, kontrolbesøg,  

 foretagelse af udåndingsprøver og urinprøver m.v.
Tilbagekaldelse af  

 tilladelse § 78 e.  

  

 Tilladelse til strafudståelse på bopælen under intensiv overvågning og  

 kontrol kan tilbagekaldes af justitsministeren eller den, der bemyndiges  

 dertil, hvis 1)  

 den dømte anmoder derom, 2)  

 den dømte inden fuldbyrdelsens iværksættelse har begået strafbart forhold, 3)  

 den dømte på tidspunktet for fuldbyrdelsens iværksættelse eller under denne  

 frihedsberøves  

 af anden grund end til fuldbyrdelse af den fængselsstraf, tilladelsen  

 vedrører,  

 eller 4)  

 den dømte på tidspunktet for fuldbyrdelsens iværksættelse eller under denne  

 ikke længere opfylder de i § 78 b, stk. 1, nr. 1, 2 og 4, nævnte  

 betingelser.
Stk. 2.  

  

 En  

 tilladelse kan endvidere tilbagekaldes, hvis den dømte under fuldbyrdelsen  

 overtræder et eller flere af de i § 78 c, stk. 1, nr. 1-8, nævnte  

 vilkår.
Det samme gælder, hvis den dømte overtræder et vilkår fastsat i  

 medfør  

 af § 78 c, stk. 2, eller hvis kriminalforsorgens tilsyn og kontrol  

 med den dømte ikke kan gennemføres på grund af dennes adfærd.
 Stk. 3.  

  

 Den dømte  

 underrettes snarest muligt om tilbagekaldelsen af tilladelsen.
 § 78 f.  

  

 Tilbagekaldes en tilladelse til strafudståelse på bopælen under  

 intensiv overvågning og kontrol efter fuldbyrdelsens iværksættelse, skal den  

 dømte overføres til fængsel eller arresthus til afsoning af reststraffen.
 Stk. 2.  

  

 Tilsynsmyndigheden  

 kan bestemme, at den dømte midlertidigt skal overføres til fængsel eller  

 arresthus, mens spørgsmålet om tilbagekaldelse behandles.
