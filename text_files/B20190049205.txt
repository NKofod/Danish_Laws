Bekendtgørelse om ændring af bekendtgørelse om optagelse på de gymnasiale uddannelser og om kapacitetsfastsættelse på institutioner for almengymnasiale uddannelser § 1 I bekendtgørelse nr. 1491 af 13. december 2018 om optagelse på de gymnasiale uddannelser og om kapacitetsfastsættelse på institutioner for almengymnasiale uddannelser foretages følgende ændring:
 1. Efter § 3 indsættes:
»§ 3 a.
Institutionen kan tillade, at en ansøger, der i skoleåret 2018/19 har været et år i udlandet på en udenlandsk uddannelsesinstitution, starter på uddannelsen ved starten af skoleåret 2019/20, som om ansøgeren havde fået tilladelse til at udskyde uddannelsesstarten, jf. § 2, stk. 2, i bekendtgørelse nr. 108 af 4. februar 2016 om optagelse på de gymnasiale uddannelser.
 Stk. 2. Der er følgende forudsætninger for en tilladelse efter stk. 1:
 1) Ansøgeren søgte om optagelse til skoleåret 2018/19.
 2) Institutionen ville have givet ansøgeren tilladelse til at udskyde uddannelsesstarten, hvis ansøgeren havde anmodet herom forud for det udenlandske uddannelsesophold.
 3) Forudsætningerne i § 3, stk. 2, nr. 2 og 3, er opfyldt.
4) Ansøgeren opfylder med de nødvendige tilpasninger forudsætningerne for at have retskrav på optagelse i medfør af §§ 7-10 i lov om de gymnasiale uddannelser.« § 2 Bekendtgørelsen træder i kraft den 2. maj 2019.
