 I henhold til § 86, stk. 6, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 752 af 1. september  

 1992, som ændret ved lov nr. 433 af 30. juni 1993, fastsættes:
 § 1.  Hvis en kasse med urette har udbetalt ydelser  

 efter lov om arbejdsformidling og arbejdsløshedsforsikring m.v. eller  

 iværksætterydelse eller uddannelsesydelse efter lov om arbejdstilbud til  

 ledige, har kassen ikke ret til refusion fra statskassen, og udbetalte  

 refusionsbeløb skal tilbagebetales.
 Stk. 2.  Kassen har dog ret til refusion i de i §§ 2-6  

 anførte tilfælde.
§ 2.  Skyldes fejludbetalingen medlemmets svigagtige  

 forhold, jf. § 87, stk 1, i lov om arbejdsformidling og  

 arbejdsløshedsforsikring m.v., har kassen ret til refusion.
Retten bortfalder  

 dog i det omfang, udbetalingen kan tilskrives fejl i kassen.
 § 3.  Hvis fejludbetalingen skyldes en skønsmæssig  

 afgørelse, har kassen ret til refusion, såfremt kassen har sikret sig et  

 tilstrækkeligt grundlag for det udøvede skøn, og skønnet kan anses for  

 forsvarligt.
 Stk. 2.  Kassen har endvidere ret til refusion, hvis  

 fejludbetalingen skyldes urigtige oplysninger fra arbejdsgivere, offentlige  

 myndigheder eller en anden arbejdsløshedskasse, medmindre kassen vidste eller  

 burde vide, at oplysningerne var urigtige.
 Stk. 3.  Stk. 1 og stk. 2, finder dog ikke anvendelse i  

 tilfælde, hvor medlemmet i forbindelse med fejludbetalingen har udvist  

 uagtsomt forhold, således at der er grundlag for at pålægge medlemmet ansvar  

 for tilbagebetaling efter § 86, stk. 1, i lov om arbejdsformidling og  

 arbejdsløshedsforsikring m.v., jf. dog § 6.
 § 4.  Hvis en fejludbetaling af  

iværksætterydelse eller uddannelsesydelse skyldes  

 Arbejdsformidlingen, har kassen ret til refusion uanset § 3, stk. 3. Kassen  

 mister dog retten til refusion, hvis kassen vidste eller burde vide, at  

 iværksætterydelsen eller uddannelsesydelsen er godkendt på et fejlagtigt  

 grundlag.
 § 5.  Hvis en fejludbetaling af  

forældreorlovsydelse eller orlovsydelse til uddannelse skyldes  

 Arbejdsformidlingen, har kassen ret til refusion uanset § 3, stk. 3. Kassen  

 mister dog retten til refusion, hvis kassen vidste eller burde vide, at  

 forældreorlovsydelsen eller orlovsydelsen til uddannelse er godkendt på et  

 fejlagtigt grundlag.
 § 6.  Direktøren for Arbejdsløshedsforsikringen kan i  

 ganske særlige situationer give tilladelse til, at kassen får ret til  

 refusion for fejludbetalte beløb, hvor dette ikke følger af §§ 2-5.
 § 7.  Der udarbejdes en vejledning til  

 bekendtgørelsen.
 § 8.  Bekendtgørelsen træder i kraft den 1. juli 1993  

 og finder anvendelse på udbetalinger, der finder sted den 1. juli 1993 eller  

 senere.
 Stk. 2.  Samtidig ophæves direktoratets bekendtgørelse  

 nr. 614 af 18. december 1985 om refusion fra statskassen i tilfælde, hvor der  

 er udbetalt dagpenge eller efterløn med urette, som ændret ved bekendtgørelse  

 nr. 536 af 22. juni 1992.
