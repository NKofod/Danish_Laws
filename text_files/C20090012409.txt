Cirkulære om ændring af vejledning til bekendtgørelse om feriedagpenge Styrelsen har med bekendtgørelse nr. 1416 af 14. december 2009 om ændring af bekendtgørelse om feriedagpenge foretaget ændringer i bekendtgørelse nr. 480 af 10. juni 2003, som ændret ved bekendtgørelse nr. 111 af 24. februar 2005, bekendtgørelse nr. 1193 af 30. november 2006, bekendtgørelse nr. 1463 af 12. december 2007, bekendtgørelse nr. 1062 af 3. november 2008 og bekendtgørelse nr. 570 af 22. juni 2009.
 I vejledning nr. 55 af 10. juni 2003 til bekendtgørelse om feriedagpenge, som ændret ved vejledning nr. 17 af 24. februar 2005, vejledning nr. 89 af 30. november 2006, vejledning nr. 72 af 12. december 2007, vejledning nr. 60 af 3. november 2008 og cirkulære nr. 42 af 22. juni 2009 foretages følgende ændring:
 1. I vejledningen »Til § 7« ændres i 2. afsnit, 1. pkt. »aktiveringsydelse efter lov om arbejdsløshedsforsikring m.v.« til: »dagpenge under aktivering efter bekendtgørelse om dagpenge under aktivering og dagpengesatser til ledige medlemmer under 25 år«.
