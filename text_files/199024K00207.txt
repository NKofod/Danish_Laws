Nr BTL 207 Betænkning over Forslag til lov om ændring af lov om afgift af øl og lov  

 om afgift af vin og frugtvin m.m. (Afgiftsnedsættelser)   

 Nr L 207 1990-91, 2. samling Afgivet af Skatteudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
To af udvalgets spørgsmål og ministerens besvarelse heraf er optrykt som bilag til betænkningen.
 Herefter indstiller et flertal (Det Konservative Folkepartis,  

 Venstres, Socialistisk Folkepartis, Fremskridtspartiets og Det Radikale  

 Venstres medlemmer af udvalget) lovforslaget til vedtagelse uændret.
 Et mindretal (Socialdemokratiets medlemmer af udvalget) kan  

 hverken stemme for eller imod lovforslaget.
Mindretallet bemærker, at Socialdemokratiet var det første parti, der  

 fremlagde en samlet strategi for en nødvendig afgiftstilpasning.
Det skete i  

 april 1989 med udspillet »Gang i 90'erne«.
 Formålet var inden for samfundsøkonomisk ansvarlige rammer at gennemføre  

 nødvendige afgiftstilpasninger på en række varer, samtidig med at der blev  

 dæmmet op for store milliardtab på nedsættelse af afgifterne på spiritus og  

 tobak.
 Gevinsten ved denne strategi ville være, at grænsehandelen kunne reduceres  

 til et minimum, samtidig med at fortsatte store afgiftstab op gennem 90'erne  

 blev forhindret.
Desværre er det på intet tidspunkt lykkedes at få regeringen til at  

 interessere sig for en langtidsplanlægning af afgiftsområdet.
Tværtimod har  

 regeringen gennem hovsaforslag brugt afgiftslettelser som lokkemad og  

 bindemiddel i diverse finanslovaftaler.
I den samme periode er underskuddet  

 på statsfinanserne eksploderet med udsigt til et underskud på op imod 40 mia.  

 kr. i 1991.
De aktuelle lovforslag fra regeringen, hvor der bruges ca. 2 mia. kr. på  

 afgiftslettelser, er ikke anvendt til at opnå en langsigtet aftale med EF om  

 uændrede tobaks- og spiritusafgifter.
Endvidere er der ingen, der tror på, at  

 lovforslagene overhovedet vil reducere grænsehandelsproblemet mærkbart.
 Lovforslaget er således både hovsapræget og virkningsløst i forhold til  

 grænsehandelen.
Socialdemokratiet har under forårets drøftelser tilbudt regeringen at  

 medvirke til massive afgiftslettelser for at opnå en forhandlingsløsning med  

 EF om uændrede danske afgifter på spiritus og tobak.
Ligeledes har vi anvist  

 fuld finansiering af provenutabet.
 Svaret fra regeringen har været en afvisning af at gennemføre en  

 langsigtet afgiftsstrategi, som kan forhindre nye milliardtab fremover.
 Tilsyneladende er Socialdemokratiet det eneste parti, der i øjeblikket er  

 optaget af at få statsunderskuddet under kontrol.
De afgifter, der nedsættes i regeringens lovforslag, indgår også i  

 Socialdemokratiets afgiftsstrategi for at opnå en aftale med EF.  

 Regeringsforslagene ledsages derimod ikke af en aftale med EF og vil ikke  

 nedsætte grænsehandelen mærkbart.
Derfor kan det forudses, at der i de  

 kommende år fortsat skal anvendes nye milliardbeløb for at dæmme op for  

 grænsehandelsproblemet.
 Da regeringens lovforslag er virkningsløst i forhold til de problemer, som  

 det angiver at løse, kan Socialdemokratiet ikke medvirke til vedtagelse af  

 lovforslaget.
 Et andet mindretal (Centrum-Demokraternes medlem af udvalget) vil  

 redegøre for sin stilling til lovforslaget ved 2. behandling.
 Et tredje mindretal (Kristeligt Folkepartis medlem af udvalget)  

 indstiller lovforslaget til forkastelse ved 3. behandling.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Nogle af udvalgets spørgsmål til skatteministeren og dennes besvarelse  

 heraf Spørgsmål:
Hvad er forskellen på ølpriserne nord og syd for den dansk-tyske grænse,  

 og hvor stor en del af prisforskellen skyldes henholdsvis ølafgift og forskel  

 i momssats? Svar:
Prisen på en flaske almindeligt pilsnerøl (33 cl) i Danmark kan variere,  

 men ligger typisk på mellem 3,25 kr. og 5,25 kr.
I Tyskland varierer  

 tilbudsprisen i grænsehandelskioskerne fra 1,25 kr. til 2,30 kr. pr. 33 cl  

 flaske.
 Oversigten i vedføjede bilag viser forskellene mellem prisen på en flaske  

 almindeligt dansk pilsnerøl til forskellige detailpriser ved gældende danske  

 afgifter og prisen på samme vare ved anvendelse af tyske afgiftssatser og  

 danske avancer.
 Oversigten viser også, hvorledes de beregnede prisforskelle kan henføres  

 til forskelle på henholdsvis moms-, arbejdsmarkedsbidrags- og  

 punktafgiftssatser.
 Som supplement til oversigten bemærkes følgende:
Momsen i Danmark er på 22 pct.
Momsen på øl i Tyskland er på 14 pct.
Den danske sats for arbejdsmarkedsbidrag (ambi) er på 2,5 pct.
Tyskland  

 har ingen ambi.
 Den gældende danske punktafgift på almindeligt pilsnerøl er på 1,59 kr.  

 pr. flaske (33 cl). Den tyske punktafgift på øl er på 0,19 kr. pr. flaske (33  

 cl).
Bilag Danske detailpriser for almindeligt pilsnerøl ved gældende danske  

 afgifter, beregnede detailpriser ved anvendelse af tyske afgifter og dansk  

 avance samt fordeling af prisforskelle på henholdsvis moms,  

 arbejdsmarkedsbidrag og punktafgift.
Heraf prisforskel vedrørende:
 Spørgsmål:
Under forudsætning af, at en person på tur til Tyskland (under 36 timer)  

 køber den lovlige ration af vin, cigaretter og øl, hvor stor er så  

 afgiftsbesparelsen i forhold til et tilsvarende indkøb i Danmark, dels under  

 de nugældende afgiftslove og dels under de regler, som regeringen har  

 foreslået i lovforslagene L 191 og L 207? Svar:
En person, der har været under 36 timer i Tyskland, må lovligt indføre 12  

 liter øl, 100 cigaretter, 3 liter hedvin og 5 liter vin uden at skulle betale  

 dansk afgift.
Ud over disse varer vil en rejsende ofte benytte sig af  

 muligheden for at købe benzin, parfumevarer og mineralvand.
Besparelsen ved  

 indkøb af 45 liter blyfri benzin, 5 liter mineralvand og for 35 kr.  

 parfumevarer (tysk pris) er også gengivet.
Det bemærkes, at de grænsehandlende typisk ikke udnytter rationen fuldt  

 ud.
Besparelsen ved et typisk grænsehandelsindkøb er på omkring 150-200 kr.
*) Efter tysk afgiftsforhøjelse 1. juli 1991 bliver blyfri benzin  

 billigere.
Det ses af eksemplet, at besparelsen på dette indkøb reduceres med  

 omkring 30 pct.
Det bemærkes, at Tyskland har foreslået cigaretafgiften forhøjet, således  

 at prisen stiger med henved 1 kr. pr. pakke med 20 stk.
Herved vil  

 besparelsen yderligere blive reduceret med 5 kr.
