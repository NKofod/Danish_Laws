I.
Orientering.
 Direktoratet har besluttet at stramme kursen, hvor der foreligger  

 overtrædelser af bestemmelser om mærkning, anmeldelse og  

 leverandørbrugsanvisninger i følgende bekendtgørelser:
Direktoratet ønsker, at kredsene skal foretage indberetningen, således at  

 direktoratet kan vurdere om overtrædelserne af lovgivningen er så væsentlige,  

 at der skal rejses retslig tiltale mod leverandøren.
Finder direktoratet, at  

 der bør rejses tiltale mod en leverandør, indstiller direktoratet dette til  

 politiet.
 Med hensyn til bekendtgørelsen nævnt under 5, er direktoratet, efter  

 aftale med arbejdsmarkedets parter, indstillet på at administrere  

 bekendtgørelsens § 2, stk. 1, nr. 2, (anmeldeordningen) lempeligt indtil 1.  

 januar 1990.
II.
Instruktion.
 1. Manglende/mangelfuld mærkning.
Hvis kredsen finder farlige stoffer eller materialer, der ikke er  

 klassificeret i overensstemmelse med Miljøministeriets regler skal  

 indberetning ske til Miljøstyrelsens Kemikalieinspektion.
Direktoratet gør  

 opmærksom på, at Kemikalieinspektionen ved behandling af sagerne foretager en  

 prioritering, således at væsentligere overtrædelser får fortrin i  

 sagsbehandlingen.
 Hvis der konstateres manglende/ukorrekt mærkning efter Arbejdstilsynets  

 regler skal indberetning ske til direktoratet.
 2. Manglende anmeldelse.
 Hvis kredsen finder stoffer og materialer, der er omfattet af  

 anmeldepligten, og som kredsen ved forespørgsel i produktregistret  

 konstaterer ikke er anmeldt, skal dette indberettes til direktoratet.
 3. Manglende/ukorrekt brugsanvisning.
 3.1. Hvis kredsene konstaterer, at et stof/materiale, der er  

 omfattet af brugsanvisningspligt, er leveret uden leverandørbrugsanvisning,  

 skal dette indberettes til direktoratet.
 Leverandørbrugsanvisninger, der er mangelfulde på væsentlige punkter skal  

 tilsvarende indberettes til direktoratet.
 3.2. Vurdering af om der skal rejses tiltale mod leverandøren  

 foretages af direktoratet, der også foretager evt. indstilling til politiet.  

 Det er derfor vigtigt, at kredsen foretager en samlet bedømmelse af  

 brugsanvisningerne, idet indberetning kun bør ske, hvis der foreligger  

 åbenbare, væsentlige overtrædelser, og disse er veldokumenterede.
 Som eksempel på mangler, der kan karakteriseres som væsentlige kan nævnes:
 - Manglende oplysning om, at det pågældende stof/materiale indeholder  

 organiske oplysningsmidler eller kræftfremkaldende stoffer.
 - Manglende oplysning om væsentlige sundhedsrisici.
 - Manglende oplysning om mærkning.
 - Manglende oplysning om forholdsregler af væsentlig sikkerhedsmæssig  

 betydning.
Ved bedømmelsen skal tages i betragtning, om oplysningerne er almindeligt  

 kendte.
Fx kan det være omstridt, hvilke sundhedsfarlige egenskaber et  

 stof/materiale har.
Endelig bør det indgå i bedømmelsen, hvorvidt oplysningerne overhovedet  

 kan gives af leverandøren.
En række oplysninger om brug og forholdsregler vil  

 ofte kun kunne gives i arbejdsgiverbrugsanvisningen.
3.3. Inden indberetning til direktoratet skal kredsen sikre sig  

 fornøden dokumentation for at levering af et stof eller materiale er sket  

 uden eller med mangelfuld brugsanvisning, og hvornår levering har fundet  

 sted.
Det kan fx være en af modtageren (arbejdsgiveren) underskrevet  

 erklæring om, at leverandørbrugsanvisning ikke fulgte med den pågældende  

 levering, og kopi af faktura, følgeseddel eller lignende for den pågældende  

 levering.
 4. Indberetning til direktoratets 11. kontor skal ske  

 på skema som bilag 1.
 Det skal tydeligt fremgå af skemaets punkt »Begrundelse for  

 indberetning«, hvilke mangler kredsen har konstateret og fundet  

 væsentlige jfr. 3.2. og hvilke bestemmelser, der anses for overtrådt.
III.
Ikrafttræden.
 Straks.
