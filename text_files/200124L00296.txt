Betænkning afgivet af Erhvervsudvalget  

 den 18. april 2002 Betænkning over Forslag til lov om ændring af lov om  

 sikkerhed til søs (Indførelse af promillegrænser til  

 søs) [af Ole M.
Nielsen (KRF) m.fl.] 1. Udvalgsarbejdet Lovforslaget blev fremsat den 19. februar 2002 og var til  

 1. behandling den 27. februar 2002. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 2 møder.
Spørgsmål Udvalget har stillet 3 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
Spørgsmålene og ministerens svar herpå er  

 optrykt som bilag 2 til betænkningen.
2. Indstillinger og politiske bemærkninger Et flertal i udvalget (udvalget med undtagelse af  

 EL og KRF) indstiller lovforslaget til forkastelse ved 3.  

 behandling.
Socialistisk Folkepartis medlemmer af udvalget har stor  

 sympati for intentionerne bag lovforslaget, for man skal selvfølgelig  

 altid være skikket til på ædruelig vis at føre et  

 skib.
Men Socialistisk Folkeparti mener ikke, at der endnu er fundet et  

 rimeligt grundlag, hvorpå en lov kan administreres.
Samtidig mener  

 Socialistisk Folkeparti, at der er flere sikkerhedsproblemer til søs,  

 der skyldes manglende sejlkundskaber.
Det er baggrunden for, at Socialistisk  

 Folkeparti tidligere har stillet forslag om indførelse af et  

 duelighedsbevis, hvis man vil sejle i fritidsbåde over 9 fod.
En  

 gennemførelse af omtalte forslag ville også have været med  

 til at forbedre sikkerheden til søs.
 Et mindretal i udvalget (EL og KRF) indstiller  

 lovforslaget til vedtagelse uændret.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 101 Bilagsnr.
Titel 1 Spm. 1 om oplysninger fra de enkelte politikredse vedrørende  

 omfanget af problemet med spiritussejlads blandt fritidssejlere, til  

 økonomi- og erhvervsministeren Spm. 2 om oplysninger fra Søfartsstyrelsen vedrørende  

 omfanget af spiritussejlads blandtfritidssejlere, til økonomi- og  

 erhvervsministeren 2 Meddelelse om tidsplan for udvalgets behandling af lovforslaget 3 Spm. 3 om indførelse af registreringsnumre på både, til  

 økonomi- og erhvervsministeren 4 1. udkast til betænkning 5 Svar på spm. 3 om indførelse af registreringsnumre på  

 både, fra økonomi- og erhvervsministeren 6 Svar på spm. 1 om oplysninger fra de enkelte politikredse  

 vedrørende omfanget af problemet med spiritussejlads blandt  

 fritidssejlere, fra økonomi- og erhvervsministeren Svar på spm. 2 om oplysninger fra Søfartsstyrelsen  

 vedrørende omfanget af spiritussejlads blandt fritidssejlere, fra  

 økonomi- og erhvervsministeren Bilag 2 Udvalgets spørgsmål til økonomi- og  

 erhvervsministeren og dennes svar herpå Udvalgets spørgsmål og økonomi- og  

 erhvervsministerens svar herpå er optrykt efter ønske fra Det  

 Radikale Venstre.
 Spørgsmål 1:
 Justitsministeren bedes indhente oplysninger fra de  

 enkelte politikredse vedrørende omfanget af problemet med  

 spiritussejlads for fritidssejlere samt en vurdering af, om lovforslaget vil  

 kunne bidrage til at løse problemet.
 Svar:
 Justitsministeriet har oplyst, at man til brug for  

 besvarelsen af spørgsmålet har indhentet udtalelser fra  

 Politidirektøren i København og Foreningen af Politimestre i  

 Danmark.
 Politidirektøren i København har oplyst, at  

 Københavns politi inden for de seneste år kun har haft ganske  

 få sager vedrørende spiritussejlads i fritidsfartøjer, og  

 at ingen af disse har været forbundet med alvorlige uheld eller  

 personskade.
Foreningen af Politimestre i Danmark har på baggrund  

 af indhentede udtalelser fra politimestrene i Helsingør, Svendborg,  

 Århus og Frederikshavn oplyst, at politiet kun er bekendt med ganske  

 få sager om spiritussejlads for fritidssejlere.
I de nævnte fire  

 politikredse, hvor der er mange fritidsbåde og megen fritidssejlads,  

 forekommer der således kun 2-3 sager om året vedrørende  

 spiritussejlads med fritidsfartøjer, hvorfor omfanget af problemet  

 må betegnes som værende begrænset.
 Det er Politidirektøren i Københavns og  

 Foreningen af Politimestre i Danmarks vurdering, at indførelse af en  

 fast promillegrænse for den, der fører eller forsøger at  

 føre et fritidsfartøj, umiddelbart vil kunne lette den  

 bevisvurdering, der i dag må foretages i forhold til lovens krav om, at  

 der er »nydt spiritus..... i et  

 sådant omfang, at vedkommende er ude af stand til at udføre sin  

 tjeneste på fuldt betryggende måde«.
Indførelse af en fast promillegrænse for  

 førere af fritidsfartøjer vil imidlertid ikke kunne løse  

 alle bevismæssige problemer på området, navnlig ikke for  

 så vidt angår spørgsmålet om hvem der har  

 ført fartøjet.
Foreningen af Politimestre i Danmark har i den  

 forbindelse bemærket, at politiet i almindelighed ikke har praktisk  

 mulighed for at foretage kontrol til søs.
Sammenfattende er det  

 Foreningen af Politimestre i Danmarks opfattelse, at lovforslaget kun i  

 mindre omfang vil bidrage til løsning af problemet, der som  

 anført vurderes til at være af mindre omfang.
 Justitsministeriet har oplyst, at man kan henholde sig  

 hertil.
 Spørgsmål 2:
 Økonomi- og erhvervsministeren bedes indhente  

 oplysninger fra Søfartsstyrelsen vedrørende omfanget af  

 problemet med spiritussejlads for fritidssejlere samt en vurdering af, om  

 lovforslaget vil kunne bidrage til at løse problemet.
 Svar:
 Søfartsstyrelsen har oplyst følgende:
» Optællingen omhandler afgørelser i perioden  

 1. januar 1996 til 1. januar 2002. Der har i denne periode været godt  

 30 sager med fritidssejlere, hvor der har været tale om spiritus, eller  

 omkring 5 sager i gennemsnit pr. år.
I en del af disse sager er der  

 ikke forvoldt skade eller påvist årsagssammenhæng mellem  

 ulykken og spirituspromillen hos føreren.
Spørgsmålet har tidligere været  

 forelagt Søsportens Sikkerhedsråd, der oplyser, at  

 ulykkesstatistikkerne for fritidsfartøjer ikke giver anledning til at  

 indføre skærpede foranstaltninger mod spiritussejlads.
Antallet  

 af søsportsulykker og omkomne fritidssejlere til søs har  

 igennem en årrække været faldende indtil 2001, hvor  

 antallet af omkomne steg på ny.
Dette forhold skyldes dog ikke  

 spiritussejlads.
 Søfartsstyrelsen skønner på denne  

 baggrund, at indførelse af faste promillegrænser ikke vil  

 medføre nogen væsentlig ændring af mængden af  

 tilfælde, hvor spirituspåvirkede sejlere volder ulykker til  

 søs.
En fast promillegrænse vil kunne gøre det  

 administrativt og bevismæssigt lettere at vurdere, om en person har  

 været under påvirkning af for meget alkohol.
Der er imidlertid  

 tale om meget få sager af denne type.
I praksis vil lettelsen af  

 myndighedernes arbejde derfor være helt ubetydelig.
Den vil imidlertid  

 accentuere en række afgrænsningsproblemer, dels i relation til  

 hvornår en person har fungeret som fører af  

 fritidsfartøjet eller blot har været passager, dels til  

 situationer hvor skibet ligger fortøjet.« Jeg kan henholde mig hertil.
 Spørgsmål 3:
Vil ministeren overveje at indføre  

 registreringsnumre på både, så det f.eks. er muligt at se  

 nummeret på en speedbåd, der sejler hensynslyst, for dermed at  

 kunne finde frem til ejeren, eller det f.eks. er muligt at finde ejeren til  

 en bortdreven jolle? Svar:
Spørgsmålet om registrering af  

 fritidsfartøjer blev drøftet i Folketinget i 1998 under 1.  

 behandling af beslutningsforslag nr.
B 40, jf.
FF 1997/98 s. 3687-3691.
Dengang oplyste den daværende erhvervsminister, at  

 Rigspolitichefen ikke havde kendskab til, at der skulle være et  

 egentligt politimæssigt behov for en regel om påmærkning af  

 både.
Erhvervsministeren fulgte dette op med oplysning om, at der er  

 ca. 60.000 bådpladser i Danmark og afviste at indføre en  

 registreringsordning, idet dette ville medføre alt for meget  

 bureaukrati.
Spørgsmålet om registrering og mærkning  

 af hurtiggående motorbåde mv. har for nylig i anden anledning  

 været forelagt Rigspolitichefen, Politidirektøren i  

 København og Foreningen af Politimestre i Danmark, der bl.a. på  

 baggrund af drøftelser med flere af landets politikredse har oplyst,  

 at det politi- og ordensmæssige behov for en sådan ordning var  

 meget begrænset.
Rigspolitichefen kunne ikke anbefale, at der  

 indføres et register for mindre hurtiggående fritidsbåde,  

 idet omkostningerne herved ville stå i misforhold til  

 nytteværdien for politiet.
 I lyset heraf finder jeg ikke anledning til at tage  

 yderligere initiativer til indførelse af en registreringsordning for  

 både.
