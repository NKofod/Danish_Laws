Bekendtgørelse om dagpenge til  

 søfarende ved sygdom eller fødsel I medfør af § 40 i lov om dagpenge ved sygdom eller  

 fødsel, jf. lovbekendtgørelse nr. 147 af 2. marts 2001,  

 fastsættes efter forhandling med Erhvervsministeriet herved  

 følgende:
Kapitel 1 Definitioner § 1. I denne bekendtgørelse forstås  

 ved:
 1)	Indenrigsfart: fart udelukkende mellem danske havne.
 2)	Udlandet: fremmede stater samt Færøerne og  

 Grønland.
 3)	Dagpengeloven: lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2001.
Personkreds § 2. Dagpenge efter denne bekendtgørelse  

 ydes til personer, der hører til en af følgende  

 persongrupper:
 1)	Søfarende, der er tjenestegørende på et dansk  

 handelsskib, medmindre skibet udelukkende sejler i indenrigsfart.
 2)	Søfarende, der opholder sig i udlandet, og som inden for de  

 sidste 2 uger har været tjenestegørende på dansk  

 handelsskib, for så vidt de ikke efter tjenestens ophør har  

 taget anden erhvervsmæssig beskæftigelse.
 3)	Søfarende, hvis tjenesteforhold ikke er knyttet til et  

 bestemt handelsskib (rederiansatte) under tjenstligt ophold i udlandet.
 4)	Søfarende af de grupper, der er nævnt under punkt 1  

 eller 3, under rejse til eller fra skibet.
Almindelige betingelser § 3. Dagpenge ydes ved fuld uarbejdsdygtighed  

 på grund af sygdom.
 Stk. 2. Udbetaling af dagpenge ophører den dag, den  

 søfarende er arbejdsdygtig, selv om den pågældende  

 undlader at træde i arbejde eller raskmelde sig.
§ 4. Dagpenge ydes på grund af sygdom,  

 herunder tilskadekomst, eller ved fødsel.
Dagpenge ydes af 1)	arbejdsgiveren til ansatte ved sygefravær i 2 uger fra 1. hele  

 fraværsdag, 2)	arbejdsgiveren ved fravær på grund af forebyggende  

 graviditetsundersøgelser, og 3)	Søfartsstyrelsen i øvrige tilfælde.
 Stk. 2. Retten til dagpenge fra Søfartsstyrelsen  

 indtræder fra 1. hele fraværsdag eller 1. fraværsdag, efter  

 retten til dagpenge fra arbejdsgiveren er ophørt.
§ 5. Søfarende, som ikke får udbetalt  

 hyre under sygdom, har ret til dagpenge fra arbejdsgiveren, hvis de 1)	har været ansat i de sidste 8 uger før fraværet  

 hos den pågældende arbejdsgiver og 2)	i denne periode har været beskæftiget hos arbejdsgiveren  

 i mindst 74 timer.
 Stk. 2. Har den søfarende tidligere været  

 beskæftiget hos den nuværende arbejdsgiver, og udgør den  

 samlede beskæftigelse hos denne mindst 74 timer inden for de sidste 8  

 uger, gælder betingelsen efter stk. 1, nr. 1, dog ikke.
 Stk. 3. Retten til dagpenge fra arbejdsgiveren gælder,  

 uanset om ansættelsen ophører inden for de første 2 uger  

 fra 1. fraværsdag.
§ 6. Ret til dagpenge fra Søfartsstyrelsen  

 har søfarende, der 1)	har været tilknyttet det danske arbejdsmarked i de sidste 13  

 uger før sygdommens indtræden og i denne periode har været  

 beskæftiget i mindst 120 timer samt ikke har ret til dagpenge fra  

 arbejdsgiveren for samme periode og beskæftigesesforhold, 2)	inden for den seneste måned har afsluttet en  

 erhvervsmæssig uddannelse af mindst 18 måneders varighed,  

 eller 3)	er elever i lønnet praktik i en uddannelse, der er reguleret  

 ved eller i henhold til lov.
Stk. 2. Til beskæftigelsesperioder efter stk. 1,  

 nr. 1, medregnes perioder, hvor den søfarende, hvis  

 uarbejdsdygtigheden ikke var indtrådt, ville have været  

 berettiget til arbejdsløshedsdagpenge, eller en ydelse, der  

 træder i stedet herfor, jf. lov om en aktiv arbejdsmarkedspolitik og  

 lov om arbejdsmarkedsuddannelser.
Til beskæftigelsesperioder efter stk.  

 1, nr. 1, hører endvidere perioder, hvor den søfarende har  

 været beskæftiget på det europæiske arbejdsmarked,  

 jf. sammenlægningsprincippet i EF-forordningen 1408/71.
Kapitel 2 Anmeldelse og dokumentation § 7. Sygdomstilfælde skal hurtigst muligt  

 anmeldes til arbejdsgiveren (rederiet eller skibsføreren).
 Stk. 2. Arbejdsgiveren kan forlange, at den søfarende  

 inden for en rimelig frist dokumenterer, at fraværet skyldes  

 sygdom.
Stk. 3. Arbejdsgiveren kan, hvis det skønnes  

 nødvendigt, forlange en lægeerklæring af  

 lønmodtageren.
Erklæringen betales af arbejdsgiveren.
§ 8. Retten til dagpenge fra  

 Søfartsstyrelsen er betinget af, at der uden unødigt ophold  

 afgives en erklæring til Søfartsstyrelsen om årsagen til  

 uarbejdsdygtigheden, om indtægts- og arbejdsforhold og andre forhold af  

 betydning ved afgørelsen af spørgsmålet om den  

 søfarendes ret til dagpenge.
Erklæringen skal være  

 ledsaget af en lægeerklæring.
Udgifter til  

 lægeerklæring afholdes af Søfartsstyrelsen.
 Stk. 2. Det påhviler arbejdsgiveren (rederiet eller  

 skibsføreren) at foretage indberetningen til  

 Søfartsstyrelsen.
Stk. 3. For de søfarende, der er omfattet af § 2,  

 nr. 2, påhviler indberetningspligten den søfarende.
I disse  

 tilfælde indsendes erklæringen til Søfartsstyrelsen gennem  

 nærmeste danske udenrigsrepræsentation.
Bortfald af dagpenge § 9. Retten til dagpenge bortfalder, 1)	så længe den søfarende mod lægens  

 opfordring hertil nægter at lade sig indlægge på sygehus  

 eller at modtage nødvendig lægebehandling, eller mod  

 lægens eller Søfartsstyrelsens opfordring nægter at  

 deltage i hensigtsmæssig optræning for at generhverve  

 arbejdsevnen, eller 2)	hvis den sikrede ved sin adfærd forhaler  

 helbredelsen.
Stk. 2. Retten til dagpenge fra arbejdsgiveren  

 bortfalder, 1)	hvis den søfarende har pådraget sig sygdommen ved  

 forsæt eller grov uagtsomhed, 2)	hvis den søfarende ved stillingens overtagelse har fortiet  

 helbredsoplysninger af væsentlig betydning for  

 ansættelsesforholdet, 3)	under strejke eller lockout, eller 4)	så længe den søfarende ikke opfylder sin pligt  

 til anmeldelse af eller dokumentation for fraværet, jf. § 7. Dette  

 gælder dog ikke, hvis der foreligger en fyldestgørende  

 begrundelse for, at den søfarende ikke har opfyldt kravet, eller hvis  

 arbejdsgiveren ikke hurtigst muligt gør indsigelse mod for sen  

 anmeldelse eller mod dokumentationens form eller forsinkelse.
Beregning og udbetaling § 10. Dagpenge ydes på grundlag af  

 lønindtægt som søfarende.
Stk. 2. Søfartsstyrelsen kan beslutte, 1)	i hvilket omfang personer med indtægter, som ikke er  

 skattepligtige her i landet, har ret til dagpenge, og 2)	at personer, der har ret til dagpenge i et andet land, ikke har ret  

 til dagpenge her i landet.
 § 11. Dagpenge udbetales i de første 2 uger  

 med et beløb af samme størrelse som hyre under sygdom  

 (sygehyre) efter sømandsloven.
 Stk. 2. Dagpengene fra Søfartsstyrelsen, herunder  

 forskud på og refusion af dagpenge pr. uge, kan ikke overstige det  

 højeste dagpengebeløb pr. uge, der er fastsat efter  

 dagpengeloven.
 Stk. 3. For søfarende, der er eller har været  

 beskæftiget om bord i et skib, der er registreret i Dansk  

 Internationalt Skibsregister, beregnes dagpengene fra Søfartsstyrelsen  

 på samme måde som efter Direktoratets for  

 Arbejdsløshedsforsikringens bekendtgørelse om  

 fremgangsmåden ved beregning af arbejdsfortjenesten for  

 lønmodtagere, der gør tjeneste på skibe registreret i  

 Dansk Internationalt Skibsregister.
 Stk. 4. Søfartsstyrelsen kan, når  

 omstændighederne taler derfor, bestemme, at dagpengene udbetales med et  

 andet beløb end sygehyren, jf. dog stk. 2.
§ 12. Undlader en arbejdsgiver helt eller delvis  

 at udbetale dagpenge, og skønner Søfartsstyrelsen, at  

 undladelsen er uberettiget, eller skyldes undladelsen manglende  

 betalingsevne, skal Søfartsstyrelsen udbetale forskud på  

 dagpengene.
Træffes der afgørelse om udbetaling af forskud, skal  

 arbejdsgiveren underrettes herom.
Stk. 2. Når Søfartsstyrelsen har udbetalt forskud  

 efter stk. 1, skal arbejdsgiveren refundere forskuddet inden 4 uger  

 efter, at underretning herom er modtaget.
Beløbet kan ved indeholdelse  

 i løn m.v. inddrives efter reglerne om inddrivelse af personlige  

 skatter i kildeskatteloven.
§ 13. Træffer Ankestyrelsen afgørelse  

 om, at arbejdsgiveren har pligt til at yde dagpenge, når  

 Søfartsstyrelsen har udbetalt forskud efter § 12, stk. 1,  

 skal arbejdsgiveren refundere forskuddet inden 4 uger efter, at underretning  

 herom er modtaget.
Beløbet kan ved indeholdelse i løn m.v.  

 inddrives efter reglerne om inddrivelse af personlige skatter i  

 kildeskatteloven.
Kapitel 3 Særlige regler om dagpenge ved graviditet og  

 barsel § 14. En kvindelig søfarende er berettiget  

 til dagpenge fra det tidspunkt, hvor der skønnes at være 4 uger  

 til fødslen.
Stk. 2. Kvinden er berettiget til dagpenge inden 4 ugers  

 perioden før fødslen, hvis 1)	det efter en lægelig bedømmelse skønnes, at  

 graviditeten har et sygeligt forløb, der ved fortsat  

 beskæftigelse vil medføre risiko for kvindens helbred eller  

 fostret, eller 2)	hvis arbejdets særlige karakter medfører risiko for  

 fostret, eller graviditeten på grund af offentligt fastsatte  

 bestemmelser forhindrer hende i at varetage sit arbejde, og arbejdsgiveren  

 ikke har tilbudt hende anden passende beskæftigelse.
Stk. 3. Arbejdsgiveren udbetaler dagpenge under fravær  

 på grund af forebyggende graviditetsundersøgelser.
Bestemmelsen  

 finder ikke anvendelse i det omfang, en pligt for arbejdsgiveren til at  

 udbetale dagpenge eller anden passende ydelse følger af kollektiv  

 overenskomst, der som minimum svarer til bestemmelserne i direktiv nr. 92/85  

 om iværksættelse af foranstaltninger til forbedring af  

 sikkerheden og sundheden under arbejdet for arbejdstagere, som er gravide,  

 som lige har født, eller som ammer.
 § 15. Der kan ydes dagpenge i indtil 26 uger efter  

 fødslen.
Stk. 2. Moderen har ret til dagpenge i de første 14  

 uger efter fødslen.
Faderen har i samme periode ret til dagpenge i 2  

 uger.
Stk. 3. Herudover har forældrene tilsammen ret til  

 dagpenge i yderligere 10 uger efter udløbet af den 14. uge efter  

 fødslen.
Dagpenge kan kun ydes til den ene af forældrene ad  

 gangen.
 Stk. 4. Efter udløbet af den 24. uge efter  

 fødslen har faderen yderligere ret til dagpenge i 2 uger.
 § 16. Hvis barnet er indlagt på sygehus, kan  

 den periode, hvor der er ret til dagpenge, forlænges eller  

 udsættes.
Stk. 2. Såfremt den søfarende ikke genoptager  

 arbejdet, forlænges den periode, hvor der er ret til dagpenge, med  

 indlæggelsesperioden, hvis indlæggelsen finder sted under de  

 første 26 uger efter fødslen.
Dagpengeperioden kan dog  

 højst forlænges i 3 måneder.
Retten til at forlænge  

 dagpengeperioden gælder ikke faderens ret til dagpenge i 2 uger efter  

 § 15, stk. 2, 2. pkt.
Stk. 3. Hvis den søfarende fortsætter eller  

 genoptager arbejdet ved indlæggelsen, udsættes retten til  

 dagpenge for den resterende periode.
Det er en betingelse, at den  

 pågældende ophører med arbejdet ved udskrivelsen, og at  

 udskrivelsen finder sted inden 9 måneder fra fødslen.
 § 17. Når ganske særlige  

 omstændigheder taler for det, kan den ene af barnets forældre  

 indtræde i den andens ret til dagpenge.
 Stk. 2. Den søfarende kan uden at miste retten til  

 dagpenge deltage i fritidsundervisning, når hensynet til barnet ikke  

 taler imod dette.
§ 18. Genoptagelse af arbejdet i de første  

 14 uger efter fødslen medfører, at moderens ret til dagpenge  

 bortfalder for resten af 14 ugers-perioden.
Hvis faderen i samme periode  

 genoptager arbejdet, bortfalder hans ret til dagpenge for resten af  

 2-ugers-perioden.
 § 19. Dagpenge efter dette kapitel udbetales til  

 søfarende, der ved påbegyndelsen af fraværet opfylder de  

 beskæftigelseskrav, der er nævnt i § 6, stk. 1.
 Stk. 2. Ved opgørelse af beskæftigelseskravet  

 efter stk. 1, medregnes perioder, hvor den søfarende på  

 grund af arbejdsforholdets særlige karakter har måttet  

 ophøre med arbejdet inden 4 uger før fødslen, eller det  

 efter en lægelig bedømmelse skønnes nødvendigt, at  

 den sikrede var skånet for arbejde, selv om betingelserne i § 14,  

 stk. 2, ikke var opfyldt.
 Stk. 3. Betingelserne i stk. 1 gælder ikke for  

 udbetaling af dagpenge efter § 14, stk. 3.
 § 20. Dagpengenes størrelse beregnes  

 på samme måde som angivet i § 11.
 § 21. Under ophold i udlandet udbetaler  

 Søfartsstyrelsen dagpenge for de dagpengeperioder, der tilkommer en  

 søfarende efter dette kapitel.
 § 22. Ved ophold her i landet eller ved ankomst  

 her til landet overgår udbetalingen af dagpenge ved graviditet og  

 barsel til den søfarendes opholdskommune efter dagpengelovens  

 regler.
 § 23. Søfartsstyrelsen kan fastsætte  

 nærmere regler for indgivelse af anmodning om dagpenge i anledning af  

 fravær ved graviditet og fødsel.
Kapitel 4 Dagpengeret ved arbejdsskade § 24. Enhver, der pådrager sig en  

 arbejdsskade, som omfattes af lovgivningen om arbejdsskadesikring, har ret  

 til dagpenge fra 1. hele fraværsdag efter arbejdsskadens  

 indtræden.
Kapitel 5 Finansiering og refusion § 25. Arbejdsgiveren afholder udgifterne til  

 dagpenge i de første 2 uger af en fraværsperiode under sygdom og  

 ved fravær på grund af forebyggende  

 graviditetsundersøgelser, mens de øvrige udgifter til dagpenge  

 afholdes af Søfartsstyrelsen/den søfarendes  

 opholdskommune.
 § 26. Retten til dagpenge ved sygdom fra  

 Søfartsstyrelsen ophører senest 18 uger efter 1. hele  

 fraværsdag.
 Stk. 2. Søfartsstyrelsen kan, når  

 omstændighederne taler derfor, forlænge den periode, der er  

 nævnt i stk. 1.
 Stk. 3. I de tilfælde, hvor udbetaling af dagpenge  

 påhviler Søfartsstyrelsen, finansieres dagpengene af staten.
 Stk. 4. De søfarende, der har opbrugt retten til at  

 få udbetalt dagpenge efter stk. 1, overgår til at få  

 udbetalt dagpenge efter dagpengelovens regler, såfremt de tager ophold  

 her i landet og i øvrigt opfylder betingelserne for at få  

 udbetalt dagpenge efter dagpengeloven.
 § 27. En arbejdsgiver, der yder løn eller  

 sygehyre under fravær fra arbejdet, er berettiget til at få  

 udbetalt de dagpenge, som den søfarende ellers ville have ret til fra  

 Søfartsstyrelsen vedrørende samme arbejdsforhold, dog  

 højst med et beløb svarende til den udbetalte løn eller  

 sygehyre for samme tidsrum.
 Stk. 2. Den erstatning, der ydes efter sømandslovens  

 § 45, jf. § 44, stk. 2 og § 47, stk.. 3, til en  

 skibsofficer og til en skibsfører, som afskediges på grund af  

 sygdom, anses efter denne bekendtgørelse som løn.
 Stk. 3. Søfartsstyrelsen fastsætter regler om  

 arbejdsgivers pligt til at anmelde den søfarendes sygefravær  

 samt om anmeldelse af krav om udbetaling af dagpenge (refusion) til  

 arbejdsgiveren.
 Stk. 4. Søfartsstyrelsen kan fastsætte regler om  

 refusionsanmodningens form og indhold.
 § 28. Mod at betale et bidrag til staten efter de  

 administrative bestemmelser, der er fastsat efter dagpengelovens § 29,  

 jf. § 31, stk. 2, kan visse arbejdsgivere tegne en forsikring, som  

 giver arbejdsgiveren ret til at få refunderet et beløb fra  

 Søfartsstyrelsen, som svarer til de dagpenge, som den søfarende  

 har ret til fra arbejdsgiveren.
§ 29. Ved udbetaling af dagpenge til  

 søfarende i alderen 16-66 år, der er omfattet af lov om  

 Arbejdsmarkedets Tillægspension, indbetales det dobbelte af det bidrag,  

 der er fastsat i § 17, stk. 1, sammenholdt med § 2 a og  

 § 4 a, i lov om Arbejdsmarkedets Tillægspension.
Der indbetales  

 ikke bidrag, når personen har valgt at få tillægspensionen  

 udbetalt fra det 65. år eller senere.
 Stk. 2. De nærmere regler for beregningen af bidraget  

 fastsættes af bestyrelsen for Arbejdsmarkedets Tillægspension  

 efter principperne i § 15 i lov om Arbejdsmarkedets  

 Tillægspension.
 Stk. 3. Den søfarende betaler 1/3 af bidraget, og  

 arbejdsgiveren 2/3. Når der udbetales dagpenge efter §§ 6, 19,  

 stk. 1 og 24, betales bidraget af Søfartsstyrelsen.
 Stk. 4. Det lønmodtagerbidrag som beregnes af  

 Søfartsstyrelsen, afrundes til nærmeste hele kronebeløb,  

 jf. dagpengelovens 9, stk. 2.
 Stk. 5. Den søfarendes del af bidraget tilbageholdes  

 ved dagpengeudbetalingen.
 § 30. Søfartsstyrelsens indbetaling til  

 Arbejdsmarkedets Tillægspension dækkes af et bidrag fra  

 arbejdsgiveren.
 Stk. 2. Arbejdsgiverbidraget beregnes i forhold til antallet  

 af lønmodtagere, herunder søfarende, der er omfattet af lov om  

 Arbejdsmarkedets Tillægspension, og modtager dagpenge fra  

 kommunen/Søfartsstyrelsen.
Stk. 3. For arbejdsgivere, der modtager  

 kompensationsbeløb efter lov om Arbejdsmarkedets Tillægspensions  

 § 17 a, opkræves bidraget ved modregning i  

 kompensationsbeløbet forud for modregning for bidraget i henhold til  

 anden lovgivning.
Beløbet beregnes af Arbejdsmarkedets  

 Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiverne i  

 de 3-måneders-perioder, der gælder for beregning af  

 kompensationsbeløbet, jf. § 17 a, stk. 2, i lov om  

 Arbejdsmarkedets Tillægspension.
Beløbet udgør  

 årligt det i henhold til stk. 4 fastsatte bidrag for hver gang,  

 arbejdsgiveren indbetaler et beløb, der svarer til årsbidrag  

 efter § 15, stk. 1, i lov om Arbejdsmarkedets  

 Tillægspension.
 Stk. 4. Socialministeren fastsætter bidraget efter  

 stk. 1 og stk. 2 efter indstilling fra Arbejdsmarkedets  

 Tillægspension.
 Stk. 5. Bidraget efter stk. 1 indbetales til  

 Arbejdsmarkedets Tillægspension efter samme regler, som gælder  

 for indbetaling af ATP-bidrag.
 Stk. 6. Indbetales bidraget ikke rettidigt, gælder de i  

 lov om Arbejdsmarkedets Tillægspen-sion § 17, stk. 2-5 og 7,  

 fastsatte regler.
 § 31. Ved udbetaling af dagpenge til  

 søfarende indbetales en særlig pensionsopsparing, der  

 udgør det i § 17 f, stk. 3, i lov om Arbejdsmarkedets  

 Tillægspension fastsatte.
Stk. 2. Søfartsstyrelsen eller arbejdsgiveren  

 fratrækker opsparingen af de beregnede dagpenge med henblik på  

 indbetaling af beløbet til Arbejdsmarkedets Tillægspension efter  

 hvert kvartals udløb.
Hver beløbsandel for en uge nedrundes til  

 nærmeste hele kronebeløb.
 Stk. 3. Socialministeren fastsætter efter  

 indstilling fra bestyrelsen for Arbejdsmarkedets Tillægspension  

 nærmere regler om indbetaling af beløbet efter stk. 1 og 2 samt  

 om indberetning herom til Arbejdsmarkedets Tillægspension, herunder at  

 beløb tilbageholdt af arbejdsgivere betragtes som, indbetales og  

 indberettes sammen med bidrag efter § 29, stk. 1.
 Stk. 4. Indbetales opsparingsbeløb ikke rettidigt,  

 gælder § 17,stk. 2-5 og 7 i lov om Arbejdsmarkedets  

 Tillægspension.
Klageregler § 32. Søfartsstyrelsens afgørelse om  

 dagpenge kan indbringes for Den Sociale Ankestyrelse.
 Stk. 2. Ankestyrelsen afgørelse træffes på  

 et møde, hvori der deltager 2 ankechefer og 2 stedfortrædende  

 medlemmer udpeget efter indstilling fra henholdsvis en rederiorganisation og  

 en organisation for søfarende, jf. § 20, stk. 3 og 4 i  

 Socialministeriet bekendtgørelse nr. 312 af 4. maj 2000 om  

 retssikkerhed og administra-tion på det sociale område.
 § 33. Klage til Ankestyrelsen skal indgives inden  

 4 uger efter, at klageren har fået meddelelse om afgørelsen.  

 Chefen for Ankestyrelsen kan se bort fra overskridelse af fristen, når  

 der er særlig grund hertil.
 Administration m.v.
 § 34. Administrationen af denne  

 bekendtgørelse varetages af Søfartsstyrelsen, med mindre andet  

 er bestemt.
 § 35. Søfartsstyrelsen skal i den tid, hvor  

 Søfartsstyrelsen yder dagpenge, påse, at betingelserne for at  

 modtage dagpenge fortsat er opfyldt.
 § 36. En søfarende, der har tilsidesat sin  

 oplysningspligt efter § 11 i lov om retssikkerhed og administration  

 på det sociale område eller i øvrigt mod bedre vidende  

 uberettiget har modtaget ydelser efter denne bekendtgørelse, skal  

 tilbagebetale det beløb, der er modtaget med urette.
 Stk. 2. Inddrivelsen sker efter reglerne for inddrivelse af  

 personlige skatter.
 Stk. 3. Krav på tilbagebetaling af for meget udbetalte  

 ydelser efter denne bekendtgørelse kan modregnes i ydelser efter  

 dagpengeloven, denne bekendtgørelse, i delpension, og i social  

 pension.
§ 37. Den myndighed, der behandler en sag efter  

 denne bekendtgørelse, kan kræve de oplysninger fra  

 arbejdsgivere, søfarende, offentlige myndigheder,  

 arbejdsløshedskasser, sygehuse, klinikker, behandlende læger  

 m.v., der er nødvendige for afgørelse om dagpenge og beregning  

 heraf, herunder indhente sygehusjournaler eller udskrifter heraf.
Oplysninger  

 om sikredes økonomiske forhold kan også indhentes i elektronisk  

 form fra offentlige myndigheder og arbejdsløshedskasser.
Stk. 2. Socialministeren kan pålægge  

 Søfartsstyrelsen at tilvejebringe statistiske oplysninger.
Oplysninger  

 om sikredes økonomiske forhold kan også indhentes i elektronisk  

 form fra offentlige myndigheder og arbejdsløshedskasser.
Straf § 38. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
Udlæg § 39. Krav på ydelser efter denne  

 bekendtgørelse kan ikke gøres til genstand for udlæg  

 eller anden retsforfølgning, medmindre der er forløbet 3  

 måneder fra den dag, hvor ydelsen kunne kræves udbetalt.
Aftaler  

 om sådanne krav er ugyldige.
Regres § 40. Hvis en søfarende modtager dagpenge  

 fra Søfartsstyrelsen, jf. §§ 6, 19, stk. 1, 24 og 27, som  

 følge af en lidelse, der er forvoldt af en ansvarlig skadevolder, kan  

 Søfartsstyrelsen gøre regreskrav gældende mod  

 skadevolderen for de udbetalte dagpenge, i det omfang de erstatningsretlige  

 betingelser herfor er opfyldt.
Ikrafttrædelsesbestemmelser § 41. Bekendtgørelsen træder i kraft  

 den 18. juni 2001.
 Stk. 2. Bestemmelserne i § 5, stk. 1 og 2, har virkning  

 for sygdomstilfælde, der indtræffer på  

 ikrafttrædelsesdagen eller senere.
 Stk. 3. Bekendtgørelse nr. 172 af 13. marts 1990 om  

 dagpenge til søfarende ved sygdom eller fødsel  

 ophæves.
