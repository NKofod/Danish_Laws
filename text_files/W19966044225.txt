Tydeliggørelse for klienten Disciplinærnævnets afgørelse stadfæstet  

 Revisor tildelt advarsel Den 18. oktober 1996 afsagde Revisornævnet i sagen j. nr. 96-19.017 -  

 Fortsættelseskursus Gladsaxe mod statsautoriseret revisor Jørgen Rye Jensen  

 sålydende KENDELSE Ved kendelse afsagt den 30. november 1995 af Disciplinærnævnet for  

 Statsautoriserede Revisorer (sag nr.
S-12/1994) blev statsautoriseret revisor  

 Jørgen Rye Jensen på baggrund af en klage fra bestyrelsen for  

 Fortsættelseskursus Gladsaxe tildelt en advarsel for at have handlet i strid  

 med god revisorskik.
 Disciplinærnævnet fandt, at indklagede i forbindelse med sin revision af  

 klagerens årsregnskaber for årene 1991, 1992 og 1993 - af hensyn til  

 regnskabernes gennemskuelighed - burde have foreslået en ændring af  

 udgiftsføringen af et tilskud til skolens leder eller i det mindste nævnt  

 spørgsmålet i revisionsprotokollen, der i forvejen indeholdt en omtale af  

 lederlønnen og dens opgørelse.
 Ved skrivelse af 25. januar 1996 har indklagede i medfør af lov om  

 statsautoriserede revisorer § 18 b rettidigt indbragt kendelsen for  

 Revisornævnet med påstand om frifindelse.
Klager er ved Revisornævnets skrivelse af 30. januar 1996 opfordret til at  

 fremkomme med en udtalelse, jf. § 7, stk. 1, i bekendtgørelse om  

 Revisornævnet.
Klager har dog ikke fremsendt en udtalelse.
 Sagen er behandlet på et møde i Revisornævnet den 19. september 1996 med  

 deltagelse af formanden og 4 medlemmer, jf. lov om statsautoriserede  

 revisorer § 19, stk. 3, pkt. 1.
 Indklagedes advokat har i sin indbringelsesskrivelse anført: »...
 a .
Arbejds- og opgavefordelingen mellem Skolens administration og Jørgen Rye  

 Jensen følger af Skolens vedtægter.
I punkt 5.2 (vedrørende skolelederen) er  

 anført:
 Det påhviler skolelederen at forelægge forslag til driftsbudget og  

 aflægge årsregnskab med status for bestyrelsen ... ...
Vedtægtsmæssigt har Jørgen Rye Jensen ikke udarbejdet årsregnskabet, som  

 er aflagt af skolelederen.
Jørgen Rye Jensen har udført den i vedtægterne  

 fastsatte revision og har derudover ydet bistand ved opstilling og skrivning  

 af regnskabet efter de af ledelsen angivne retningslinier.
Om opstillingsformen ved regnskabsudarbejdelsen har Jørgen Rye Jensen  

 oplyst, at ledelsen havde anmodet om, at resultatopgørelsen blev opstillet  

 efter retningslinier, som lå så tæt op ad beregningen af det kommunale  

 tilskud som muligt.
Regnskabsposten »lederløn« skulle derfor kun  

 indeholde de lønudgifter til ledere, som kunne danne grundlag for kommunale  

 tilskud.
 b.
 I sagen for Disciplinærnævnet er .... fremlagt Skolens interne udskrift af  

 en foreløbig råbalance for regnskabsåret 1993. ...
Det fremgår .... af kontoteksterne, at Skolen har modtaget tilskud fra  

 amtet til den kompenserende specialundervisning, samt at Skolen har foretaget  

 udbetaling af honorarer i forbindelse med denne aktivitet.
Der er direkte  

 omtalt amtstilskud blandt andet til »leder«, ...., ligesom  

 »lederløn« er omtalt, ..... Råbalancen, der blev anvendt som  

 periode regnskab, er sendt til Jørgen Rye Jensen og har dannet grundlag for  

 den foretagne revision og regnskabsopstilling, jf. foran under a.
Skolens  

 bestyrelse har således -eller burde have været - bekendt med disse forhold.  

 Dette angår både beløbsudbetalingerne og rubriceringen i regnskabet.
 c .
 Det til Ove Storm som leder af amtets kompenserende specialundervisning  

 fra Københavns Amt i efteråret 1993 udbetalte honorar fremgik ikke af  

 regnskabet. - Dette må anses korrekt, idet vederlaget i modsætning til  

 tidligere blev udbetalt fra Københavns Amt direkte til lederen og uden om  

 Skolen.
 d .
Jørgen Rye Jensen har ikke udført fuldstændig revision for Skolen, hvilket  

 dennes bestyrelse har været klar over.
Planlægning og udførelse af  

 revisionsarbejderne har alene taget sigte på opfyldelse af et  

 væsentlighedskriterium set i relation til Skolens samlede forhold.
I  

 revisionsprotokollat fra 1992, .... som er gengivet i skriftvekslingen for  

 Disciplinærnævnet, er anført:
 Som følge af det fåtallige administrationspersonale er det ikke muligt  

 at tilrettelægge en effektiv intern kontrol i skolens forretningsgange  

 omkring registrering af indtægter og udgifter, aktiver, gæld og  

 forpligtelser.  ...
3. Mine supplerende bemærkninger Til Disciplinærnævnets kendelse anfører jeg, at det af Jørgen Rye Jensen  

 for Skolen udførte revisionsarbejde fuldt ud har levet op til almindelig  

 anerkendt praksis for god revisionsskik.
 Skolens bestyrelse har været bekendt med omfanget og indholdet af Jørgen  

 Rye Jensens arbejde.
Bestyrelsen var i øvrigt underrettet om de risici og fejlmuligheder, som  

 den beskedne størrelse af Skolens administration indebar.
Bestyrelsen var  

 således i ond tro om udbetalingen af de omhandlede beløb, jf. foran under  

 1.b.
Eventuel omtale af forholdet i revisionsprotokollen, jf. kendelsen,  

 ville derfor ikke have tilført bestyrelsen ny viden.
Hertil kommer, at de  

 omhandlede tilskud var af en sådan størrelse, at det ud fra et  

 væsentlighedskriterium må anses for tvivlsomt, om man i revisionsprotokollen  

 ville have redegjort nærmere herfor.
Det fremgår af .... et notat af 30. maj  

 1994 udarbejdet af Schøbel & Marholt - at de omtvistede tilskud til  

 lederløn i 1991 udgjorde 11.930 kr., i 1992 24.090 kr. samt i 1993 17.215 kr.
Som anført i kendelsen verserer der retssag mellem bestyrelsen og den  

 tidligere inspektør, Ove Storm, om det udbetalte vederlag.
Jeg har fået  

 oplyst, at det beløb, som Ove Storm fik udbetalt, angik de arbejdsopgaver,  

 som han udførte som leder af amtets kompenserende specialundervisning.
Indtil  

 retssagen er afgjort, er det uafklaret, om vederlaget burde være udbetalt til  

 Ove Storm eller burde være tilfaldet Skolen som tilskud.
Jørgen Rye Jensen  

 har været berettiget til at forvente, at dette spørgsmål var afklaret mellem  

 parterne, idet bestyrelsen var bekendt med Ove Storms varetagelse af posten  

 som leder for den kompenserende specialundervisning »...
 Det fremgår af sagen, at indklagede havde påtaget sig at udarbejde  

 regnskabet, men at det formelle ansvar for dette har været bestyrelsens.
 Parternes advokater gav møde for Revisornævnet.
 Klagers advokat oplyste, at retssagen mellem hans klient og den tidligere  

 skoleleder om udbetalingerne af honorar til denne var endt med et forlig, i  

 hvilket det var blevet fastslået, at Ove Storm ikke havde været berettiget  

 til at oppebære honorar for ledelse af den kompenserende specialundervisning  

 ved siden af sin øvrige løn.
 Sagen procederedes.
 Klagers advokat har anført, at indklagede ved udarbejdelsen af  

 revisionsprotokollaterne ikke havde taget hensyn til bestyrelsens mindre  

 indsigt og erfaring i regnskabslæsning, hvorved bestyrelsen ikke blev klar  

 over de omhandlede udbetalinger til den tidligere skoleleder.
 Revisornævnets bemærkninger:
Revisornævnet kan tiltræde, at indklagede i revisionsprotokollerne skulle  

 have oplyst om de beløb, skolederen ved siden af sin løn fik udbetalt af de  

 amtskommunale tilskud.
Herved ville skolens bestyrelse, som ikke kan antages  

 at kende råbalancen og bogholderiet i øvrigt, have fået kundskab om  

 problemstillingen.
 Revisorer må vurdere, hvilken indsigt og erfaring i læsning af regnskaber  

 og andet regnskabsmateriale en klient kan forventes at være i besiddelse af,  

 og revisionsprotokollen er det egnede middel til at forklare og tydeliggøre  

 et regnskabs indhold.
Sagen giver Revisornævnet anledning til at bemærke, at revisor for en  

 institution som klageren må orientere sig om klientens eventuelle behov for  

 oplysning om særlige forhold i tilknytning til regnskabet.
Revisornævnet  

 finder som Disciplinærnævnet, at undladelse heraf kan være en tilsidesættelse  

 af god revisorskik.
 Revisornævnet finder efter omstændighederne ikke grundlag for at pålægge  

 indklagede en bøde for den skete overtrædelse af god revisorskik, hvorfor den  

 tildelte advarsel stadfæstes.
 De øvrige for Disciplinærnævnet påklagede forhold er ikke blevet forelagt  

 Revisornævnet til bedømmelse, og Revisornævnet har ikke fundet anledning til  

 at tage disse forhold op til bedømmelse.
I medfør af bekendtgørelsen om Revisornævnet § 11, stk. 3, er det bestemt,  

 at kendelsen skal offentliggøres.
Thi bestemmes:
