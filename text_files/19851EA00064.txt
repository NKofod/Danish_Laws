Nr BRB 64 Beretning over Forslag til folketingsbeslutning om Danmarks Radios  

 styrelse   

 Nr B 64 1985-86, 1. samling Afgivet af kulturudvalget Afgivet: 19860530 Udvalget har behandlet beslutningsforslaget sammen med forslag til folketingsbeslutning om Danmarks Radios styrelse af Tastesen (S) og Birthe Hansen (SF) m.fl. (B 60) og har i den forbindelse stillet spørgsmål til ministeren for kulturelle anliggender, som denne har besvaret skriftligt.
Udvalget har endvidere modtaget en skrifltig henvendelse fra amtsprogramrådene.
Et mindretal (det konservative folkepartis, venstres, det radikale venstres og kristeligt folkepartis medlemmer af udvalget) ønsker i den forbindelse at fremhæve, at ministeren for kulturelle anliggender i et svar til udvalget har givet tilsagn om, at lovforslag om ændring af Danmarks Radios styrelse m.v. vil blive fremsat så tidligt som muligt i folketingsåret 1986-87, og at lovforslaget for så vidt angår Danmarks Radios styrelse vil tage udgangspunkt i beslutningsforslag B 64.
Ministeren har endvidere oplyst, at han ønsker at overveje, hvorvidt det er hensigtsmæssigt at inddrage andre spørgsmål vedrørende Danmarks Radios virksomhed under lovrevisionen.
Et andet mindretal (socialdemokratiets og socialistisk folkepartis medlemmer af udvalget) opfordrer ministeren til at tage sit udgangspunkt såvel i ovennævnte beslutningsforslag nr.
B 60 som i nærværende beslutningsforslag ved fremsættelse af lovforslag om ændring af Danmarks Radios styrelse m.v.
Mindretallet finder det i strid med god parlamentarisk skik, hvis regeringen fortsat på medieområdet vil søge sine flertal på det snævrest mulige grundlag.
 P.u.v.
