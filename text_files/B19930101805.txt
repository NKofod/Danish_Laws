I henhold til lov nr. 508 af 29. november 1972 om kontrol med overholdelsen af De europæiske Fællesskabers forordninger om arbejderbeskyttelse inden for landevejstransport og § 41, stk. 2, § 52, stk. 3, § 55, § 58 og § 84, i lov om arbejdsmiljø, jf.
lovbekendtgørelse nr. 646 af 18. december 1985, som ændret ved lov nr. 220 af 22. april 1987, lov nr. 380 af 13. juni 1990, lov nr. 273 af 8. maj 1991, lov nr. 373 af 20. maj 1992, lov nr. 474 af 24. juni 1992 og lov nr. 177 af 14. april 1993, samt under henvisning til Rådets forordning (EØF) nr. 3820/85 af 20. december 1985 om harmonisering af visse bestemmelser på det sociale område inden for vejtransport, Rådets forordning (EØF) nr. 3821/85 af 20. december 1985 om indførelse af et kontrolapparat inden for vejtransport, senest ændret ved Kommissionens forordning nr. 3688/92, og Europæisk overenskomst om arbejdet for besætninger på køretøjer i international Vejtransport (AETR), senest ændret den 24. april 1992, som er umiddelbart gældende i Danmark, jf.
EØF-traktatens artikel 189 og Rådets forordning 3820/85, artikel 2, stk. 2, fastsættes:
 § 1.  Tilsynet med overholdelsen af forordningerne og  

 AETR, der er optaget som bilag 1-3, føres af Arbejdstilsynet og politiet.
 Stk. 2.  Kapitlerne 13 og 14 i lov om arbejdsmiljø, jf.  

 lovbekendtgørelse nr. 646 af 18. december 1985 med senere ændringer, finder  

 anvendelse for Arbejdstilsynets vedkommende.
 Stk. 3.  Autorisation til værksteder i henhold til  

 artikel 12 i Rådets forordning (EØF) nr. 3821/85 og til artikel 9 i Bilag til  

 AETR, meddeles af Direktøren for Arbejdstilsynet.
 Stk. 4.  Undtagelser i henhold til artikel 13, stk. 2, i  

 Rådets forordning (EØF) nr. 3820/85, og artikel 3, stk. 3, i Rådets  

 forordning (EØF) nr. 3821/85, meddeles af Direktøren for Arbejdstilsynet.
 § 2.  Personer, der er fyldt 16 år og ansat hos  

 arbejdsgivere, kan, uanset bestemmelsen i artikel 5, stk. 3, i Rådets  

 forordning (EØF) nr. 3820/85, fungere som hjælpere ved indenlandske  

 transporter inden for en radius af 50 km fra køretøjets hjemsted inklusive de  

 kommuner, hvis centrum ligger inden for denne radius, såfremt dette er  

 påkrævet af hensyn til de pågældendes faglige uddannelse.
 § 3.  Hvis en driftsforstyrrelse eller en mangelfuld  

 funktion af kontrolapparatet i et køretøj ikke afhjælpes eller udbedres som  

 foreskrevet i artikel 16, stk. 1, i Rådets forordning (EØF) nr. 3821/85, kan  

 Arbejdstilsynet forbyde, at køretøjet benyttes.
 § 4.  Følgende kategorier af køretøjer undtages fra  

 bestemmelserne i Rådets forordning (EØF) nr. 3820/85 og nr. 3821/85 for så  

 vidt angår indenlandsk kørsel:
 § 5.  Medmindre højere straf er forskyldt efter lov om  

 arbejdsmiljø eller anden lovgivning straffes med bøde eller hæfte den, der  

 ikke efterkommer forbud efter § 3.
§ 6.  Medmindre højere straf er forskyldt efter lov om  

 arbejdsmiljø eller anden lovgivning straffes med bøde eller hæfte den, der  

 overtræder følgende bestemmelser i Rådets forordning (EØF) nr. 3820/85, samt  

 i AETR, om § 7.  Medmindre højere straf er forskyldt efter lov om  

 arbejdsmiljø eller anden lovgivning straffes med bøde eller hæfte den, der  

 overtræder følgende bestemmelser i Rådets forordning 3821/85, samt i AETR, om § 8.  For overtrædelse af forbud efter § 3 og for  

 overtrædelse af § 6 og § 7 nr. 1 og 3, kan der pålægges en arbejdsgiver  

 bødeansvar, når kørslen er foretaget i hans interesse, selv om overtrædelsen  

 ikke kan tilregnes ham som forsætlig eller uagtsom.
For bødeansvaret  

 fastsættes ingen forvandlingsstraf.
§ 9.  Er overtrædelsen begået af et aktieselskab,  

 anpartsselskab, andelsselskab, interessentskab eller lignende, kan der  

 pålægges selskabet som sådant bødeansvar.
Er overtrædelsen begået af staten,  

 en kommune eller et kommunalt fællesskab, der er omfattet af § 60 i lov om  

 kommunernes styrelse, kan der pålægges staten, kommunen eller det kommunale  

 fællesskab bødeansvar.
 § 10.  Bekendtgørelsen træder i kraft den 1. januar  

 1994.
 Stk. 2.  Samtidig ophæves Arbejdsministeriets  

 bekendtgørelse nr. 649 af 24. september 1986.
Arbejdsministeriet, den 15. december  

 1993 Jytte Andersen / Henrik Grove Bilag 1 Rådets FORORDNING (EØF) Nr. 3820/85 af 20. december 1985 om harmonisering af visse bestemmelser på det sociale  

 område inden for vejtransport AFDELING I Definitioner, Artikel 1 I denne forordning forstås ved:
1. »vejtransport«: al kørsel på vej, der er åben for  

 offentlig adgang, med et til person- eller godsbefordring bestemt køretøj i  

 tom eller lastet stand; 2. »køretøjer«: motorkøretøjer, traktorer, påhængsvogne  

 og sættevogne i overensstemmelse med følgende definitioner:
3. »fører«: enhver person, som fører køretøjet, også  

 selv om det kun er i et kort tidsrum, eller som befinder sig i køretøjet for  

 i givet fald at kunne føre det; 4. »uge«: tidsrummet mellem mandag kl. 0.00 og søndag  

 kl. 24.00; 5. »hviletid«: ethvert uafbrudt tidsrum på mindst en  

 time, inden for hvilket føreren kan disponere frit over sin tid; 6. »største tilladte totalvægt«: den største tilladte  

 vægt af det køreklare køretøj inklusive nyttelast; 7. »rutekørsel med personer«: indenlandsk og  

 international personbefordring som defineret i artikel 2 i Rådets forordning  

 (EØF) nr. 684/92 af 16 marts 1992 om fælles regler for international  

 personbefordring med bus. 1) AFDELING II Gyldighedsområde Artikel 2 1. Denne forordning gælder for vejtransport som omhandlet i  

 artikel 1, stk. 1, der foregår inden for Fællesskabet.
 2. I stedet for disse regler finder Den europæiske overenskomst om  

 arbejde, der udføres af det kørende personale i international Vejtransport  

 (AETR), anvendelse på international vejtransport:
- til eller fra eller i transit gennem tredjelande, som er parter i  

 overenskomsten, for hele strækningens vedkommende, hvis transporten foretages  

 med køretøjer, der er indregistreret i en medlemsstat eller i et af disse  

 tredjelande, - til eller fra et tredjeland, som ikke er part i overenskomsten, med  

 køretøj, der er indregistreret i et sådant land, for så vidt angår enhver  

 strækning, der tilbagelægges inden for Fællesskabet.
Artikel 3 Fællesskabet optager de forhandlinger med tredjelande, som måtte være  

 nødvendige for gennemførelsen af denne forordning.
Artikel 4 Denne forordning gælder ikke for transport med:
1. køretøjer, der benyttes til godstransport, såfremt den største  

 tilladte totalvægt inklusive påhængsvogne eller sættevogne ikke overstiger  

 3,5 tons; 2. køretøjer, der benyttes til personbefordring, og hvis  

 indretning og udstyr gør dem egnet til befordring af højst ni personer,  

 føreren iberegnet, og som er konstrueret til dette formål; 3. køretøjer, der benyttes til rutekørsel med personer, såfremt  

 rutens længde ikke overstiger 50 km; 4. køretøjer, hvis hastighed ikke må overstige 30 km/time; 5. køretøjer, der benyttes af forsvaret, civilforsvaret,  

 brandvæsenet og ordensmagten, eller køretøjer, som er under disses kontrol; 6. køretøjer, der benyttes af vandbygningsvæsenet eller af  

 vandværker, gas- eller elektricitetsvæsenet, af vejvæsenet, til renovation,  

 af telegraf- og telefonvæsenet, af postvæsenet eller af radio og fjernsyn,  

 samt radio- og fjernsynspejlevogne; 7. køretøjer, der anvendes i katastrofetilfælde eller under  

 redningsoperationer; 8. specialkøretøjer, der anvendes til lægelige opgaver; 9. køretøjer, der benyttes til transport af cirkus- og  

 tivoliudstyr; 10. specialkøretøjer til vejhjælp; 11. køretøjer, der prøvekøres på veje med henblik på teknisk  

 udvikling, reparation eller vedligeholdelse, og nye eller ombyggede  

 køretøjer, som endnu ikke er indsat i drift; 12. køretøjer, der benyttes til ikke-erhvervsmæssig varetransport  

 i privat øjemed; 13. køretøjer, der benyttes til indsamling af mælk fra gårde og  

 til returnering af mælketransportspande eller af mælkeprodukter til  

 foderbrug.
AFDELING III Medfølgende personale Artikel 5 1. Minimumsalderen for førere af køretøjer i godstransport  

 fastsættes:
- det fyldte 21. år, eller - det fyldte 18. år, såfremt føreren er i besiddelse af et af en  

 medlemsstat anerkendt kvalifikationsbevis for en tilfredsstillende afslutning  

 af en uddannelse for førere af køretøjer i godstransport ad vej i henhold til  

 fællesskabsreglerne om minimumsniveauet for uddannelse af førere af køretøjer  

 i vejtransport.
 2. Førere af køretøjer i personbefordring skal være fyldt 21 år.  

 Førere af køretøjer i personbefordring på strækninger, hvis radius er over 50  

 km fra køretøjets hjemsted, skal ligeledes opfylde en af følgende  

 betingelser:
 3. Minimumsalderen for hjælpere og konduktører fastsættes til det  

 fyldte 18. år.
 4. Førere af køretøjer i personbefordring undtages fra at opfylde  

 de i stk. 2, andet afsnit, litra a), b) og c), nævnte betingelser, hvis de  

 har udøvet deres virksomhed i mindst et år inden 1. oktober 1970.
 5. Hver medlemsstat kan af hensyn til den faglige uddannelse inden  

 for rammerne af de nationale arbejdsretlige bestemmelser nedsætte  

 minimumsalderen for hjælpere til det fyldte 16. år, for så vidt angår  

 indenlandske transporter i en radius af 50 km fra køretøjets hjemsted,  

 herunder i de kommuner, hvis centrum ligger inden for denne omkreds.
AFDELING IV Køretid Artikel 6 1. Den samlede køretid mellem to daglige hviletider eller mellem  

 en daglig og en ugentlig hviletid, i det følgende benævnt »daglig  

 køreperiode«, må ikke overstige ni timer.
Dog kan den to gange om ugen  

 sættes op til ti timer.
 Efter højst seks daglige køreperioder skal føreren tage en ugentlig  

 hvileperiode som defineret i artikel 8, stk. 3.
 Den ugentlige hvileperiode kan udsættes indtil afslutningen af den sjette  

 dag, hvis den samlede køretid i disse seks dage ikke overstiger det maksimum,  

 der svarer til seks daglige køreperioder.
 For så vidt angår international personbefordring bortset fra rutekørsel  

 ændres tallet »seks« i andet og tredje afsnit til tallet  

 »tolv« og ordet »sjette« i tredje afsnit til ordet  

 »tolvte«.
 Medlemsstaterne kan lade det foregående afsnit finde anvendelse på anden  

 indenlandsk personbefordring end rutekørsel.
 2. Den samlede køretid må ikke overstige 90 timer inden for to på  

 hinanden følgende uger.
AFDELING V Pauser og hviletid Artikel 7 1. Efter en køretid på 4 time skal føreren afbryde kørslen i  

 mindst 45 minutter, medmindre han påbegynder en hvileperiode.
 2. Denne afbrydelse kan erstattes af afbrydelser på mindst femten  

 minutter hver, som indskydes i køretiden eller straks efter denne på en sådan  

 måde, at bestemmelserne i stk. 1 overholdes.
3. Uanset stk. 1 kan medlemsstaterne for så vidt angår indenlandsk  

 rutekørsel med personer fastsætte afbrydelsens mindste varighed til 30  

 minutter efter en køretid på højst fire timer.
En sådan fravigelse kan kun  

 indrømmes i de tilfælde, hvor kørselsafbrydelser på over 30 minutters  

 varighed vil kunne forstyrre trafikken i bymæssig bebyggelse, og hvor det  

 ikke er muligt for førerne at indskyde en afbrydelse på 15 minutter i den 4  

 times køretid, der måtte gå forud for afbrydelsen på 30 minutter.
 4. Under disse afbrydelser må føreren ikke udføre andet arbejde.  

 Ventetid og tid, der ikke anvendes til at føre et køretøj, men som tilbringes  

 i et kørende køretøj, på en færge eller i et tog, betragtes ikke som  

 »andet arbejde« i henhold til denne artikel.
 5. De afbrydelser, som sker i overensstemmelse med denne artikel,  

 kan ikke betragtes som daglig hviletid.
Artikel 8 1. Inden for hvert tidsrum af 24 timer skal føreren have en daglig  

 hviletid på mindst elleve sammenhængende timer, som kan nedsættes til mindst  

 ni sammenhængende timer højst tre gange inden for en uge, såfremt der inden  

 udgangen af den følgende uge gives en til nedsættelsen svarende hviletid.
De dage, hvor hviletiden ikke nedsættes i henhold til første afsnit, kan  

 den inden for et tidsrum af 24 timer opdeles i to eller tre adskilte  

 perioder, hvoraf den ene periode skal være på mindst otte sammenhængende  

 timer.
I så fald udvides den minimale hviletid til tolv timer.
 2. Hvis der er mindst to førere i køretøjet, skal de begge have en  

 daglig hviletid på mindst otte sammenhængende timer inden for enhver periode  

 på 30 timer.
3. I løbet af hver uge skal en af de i stk. 1 og 2 nævnte  

 hvileperioder forlænges til i alt 45 sammenhængende timers ugentlig hviletid.  

 Denne hvileperiode kan afkortes til mindst 36 sammenhængende timer, hvis den  

 tages på køretøjets eller på førerens hjemsted, eller til mindst 24  

 sammenhængende timer, hvis den tages et andet sted.
For enhver afkortelse  

 gives der en tilsvarende hviletid, som skal tages samlet inden tre uger efter  

 udløbet af den pågældende uge.
 4. En ugentlig hvileperiode, som påbegyndes i en uge og fortsætter  

 ind i den følgende uge, kan henføres til den ene eller den anden af disse.
 5. For så vidt angår personbefordring, på hvilke artikel 6, stk.  

 1, fjerde og femte afsnit, finder anvendelse, kan en ugentlig hvileperiode  

 overføres til den uge, der følger efter den uge, i hvilken hvileperioden er  

 indtjent, og tages sammen med denne anden uges ugentlige hviletid.
 6. Hviletid, der tages som kompensation for nedsættelse af daglig  

 og/eller ugentlig hviletid, skal tages sammen med et andet hvil på mindst 8  

 timer og skal på anmodning af den pågældende fører tillades afholdt på  

 køretøjets eller førerens hjemsted.
 7. Daglig hviletid kan holdes i køretøjet, hvis dette er udstyret  

 med en soveplads og holder stille.
Artikel 9 Uanset artikel 8, stk. 1, kan den daglige hviletid, såfremt føreren inden  

 for gods- eller personbefordring følger med et køretøj, der transporteres med  

 færge eller jernbane, afbrydes kun en gang, for så vidt følgende betingelser  

 overholdes:
- den del af den daglige hviletid, der tilbringes på fast grund, bør ligge  

 før eller efter den del af den daglige hviletid, der tilbringes om bord på  

 færge eller i tog, - tidsrummet mellem de to dele af den daglige hviletid bør være så kort  

 som muligt og må i intet tilfælde overstige en time før indladningen eller  

 efter udladningen af køretøjet, idet toldbehandlingen medregnes i  

 indladnings- eller udladningsprocessen, - under begge de to dele af den daglige hviletid skal føreren kunne  

 disponere over en seng eller en køje.
 Den daglige hviletid, der afbrydes på denne måde, forlænges med to timer.
AFDELING VI Forbud mod visse former for aflønning Artikel 10 Førere, som er lønnede arbejdstagere, må ikke, ej heller i form af præmier  

 eller løntillæg, vederlægges i forhold til den tilbagelagte strækning  

 og/eller den transporterede godsmængde, medmindre sådanne præmier eller  

 løntillæg er af en sådan art, at de ikke kan bringe færdselssikkerheden i  

 fare.
AFDELING VII Undtagelser Artikel 11 Hver medlemsstat kan anvende højere minimumsgrænser eller lavere  

 maksimumsgrænser end dem, der er fastsat i artikel 5 til 8. Denne forordning  

 gælder dog fortsat for førere, som udfører international transport med  

 køretøjer, der er indregistreret i en anden medlemsstat.
Artikel 12 Hvis det er foreneligt med færdselssikkerheden, kan føreren for at nå frem  

 til en egnet holdeplads fravige denne forordning i det omfang, hvori det er  

 nødvendigt for at garantere personers, køretøjets eller lastens sikkerhed.  

 Føreren skal på kontrolapparatets diagramark eller på sin arbejdstidsplan  

 notere arten af og grunden til, at fravigelse er sket.
Artikel 13 1. Hver enkelt medlemsstat kan på sit eget område eller efter  

 aftale med vedkommende anden medlemsstat på dennes område meddele undtagelser  

 fra enhver af denne forordnings bestemmelser om transport, som udføres ved  

 hjælp af et køretøj af en eller flere af følgende kategorier:
 Medlemsstaterne underretter Kommissionen om undtagelser, som de meddeler i  

 henhold til dette stykke.
 2. Medlemsstaterne kan med Kommissionens godkendelse fra  

 anvendelsen af denne forordning undtage køretøjer, som udfører transport  

 under ekstraordinære omstændigheder, hvis sådan undtagelse ikke i alvorlig  

 grad strider mod forordningens målsætning.
 I nødstilfælde kan de i højst 30 dage meddele en midlertidig undtagelse,  

 hvorom Kommissionen straks skal underrettes.
 Kommissionen underretter de øvrige medlemsstater om undtagelser, der  

 meddeles i henhold til dette stykke.
AFDELING VIII Kontrol og sanktioner Artikel 14 1. Ved rutekørsel med personer - i indenlandsk trafik, - i international trafik, når rutens endestationer befinder sig inden for  

 en radius af 50 km i lige linje fra en grænse mellem to medlemsstater, og når  

 den samlede rutestrækning ikke overstiger 100 km, der omfattes af denne forordning, skal befordringsvirksomheden opstille en  

 fartplan og en arbejdstidsplan.
 2. Arbejdstidsplanen skal for hver fører angive navn og hjemsted  

 samt den forud fastsatte tidsplan, for de forskellige køretider, perioder med  

 andet arbejde og den tid, hvori føreren i øvrigt er til rådighed.
 3. Arbejdstidsplanen skal indeholde samtlige i stk. 2 nævnte  

 oplysninger for et minimumstidsrum af den løbende samt den forudgående og den  

 følgende uge.
 4. Arbejdstidsplanen skal være underskrevet af virksomhedens leder  

 eller hans befuldmægtigede.
 5. Enhver fører, der arbejder i en af de i stk. 1 omhandlede  

 befordringsvirksomheder, skal medføre et uddrag af arbejdstidsplanen og en  

 genpart af fartplanen.
6. Virksomheden skal opbevare arbejdstidsplanen i et år efter  

 udløbet af det tidsrum, som den omfatter.
Den skal på en førers anmodning  

 udlevere denne et uddrag af arbejdstidsplanen.
 7. Såfremt køretøjet er udstyret med et kontrolapparat, som  

 anvendes i henhold til Rådets forordning (EØF) nr. 3821/85 af 20. december  

 1985 om kontrolapparatet inden for vejtransport, omfattes føreren ikke af  

 denne artikel.
Artikel 15 1. Virksomheden skal tilrettelægge førernes arbejde på en sådan  

 måde, at de er i stand til at overholde de pågældende bestemmelser i denne  

 forordning og i forordning (EØF) nr. 3821/85.
2. Virksomheden skal regelmæssigt kontrollere, om de to  

 forordninger er blevet overholdt.
Konstateres der overtrædelser, skal  

 virksomheden træffe de nødvendige foranstaltninger til at forhindre  

 gentagelse.
Artikel 16 1. Kommissionen udarbejder hvert andet år en beretning om  

 gennemførelsen af denne forordning i medlemsstaterne og om den udvikling, der  

 er sket på de pågældende områder.
Kommissionen fremsender beretningen til  

 Rådet og Europa-Parlamentet senest tretten måneder efter udløbet af den  

 toårsperiode, som beretningen vedrører.
2. For at sætte Kommissionen i stand til at udarbejde den i stk. 1  

 nævnte beretning fremsender medlemsstaterne hvert andet år de nødvendige  

 oplysninger til Kommissionen på grundlag af en standardmodel.
Disse  

 oplysninger skal være Kommissionen i hænde senest den 30. september efter  

 udløbet af den toårsperiode, som beretningen vedrører.
 3. Kommissionen udarbejder en standardmodel efter samråd med  

 medlemsstaterne.
Artikel 17 1. Medlemsstaterne udsteder efter høring af Kommissionen rettidigt  

 de til gennemførelse af denne forordning nødvendige administrativt eller ved  

 lov fastsatte bestemmelser.
 Disse bestemmelser skal bl.a. omfatte tilrettelæggelse af samt  

 fremgangsmåde og midler til kontrollens gennemførelse samt de i tilfælde af  

 overtrædelse gældende sanktioner.
 2. Medlemsstaterne yder hinanden bistand til forordningens  

 gennemførelse og kontrollen dermed.
3. Inden for rammerne af denne gensidige bistand meddeler  

 medlemsstaternes myndigheder regelmæssigt hinanden alle oplysninger om - overtrædelser af denne forordning, som begås af statsborgere i andre  

 medlemsstater, og om de sanktioner, der er anvendt i tilfælde af sådanne  

 overtrædelser, - sanktioner, som en medlemsstat har anvendt over for egne statsborgere,  

 som har begået sådanne overtrædelser i andre medlemsstater.
AFDELING IX Afsluttende bestemmelser Artikel 18 1. Forordning (EØF) nr. 543/69 ophæves.
Dog - finder artikel 4 i nævnte forordning fortsat anvendelse indtil den 31.  

 december 1989 på køretøjer, der anvendes af offentlige myndigheder med  

 henblik på egen kørsel, som ikke konkurrerer med erhvervstransport, samt på  

 traktorer, der udelukkende anvendes til lokalt landbrugs- og skovarbejde.
En  

 medlemsstat kan imidlertid foreskrive, at denne forordning finder anvendelse  

 på disse former for indenlandsk transport på dens område fra en tidligere  

 dato, - finder artikel 15 i nævnte forordning fortsat anvendelse indtil den 31.  

 december 1989 på køretøjer og førere i international rutekørsel med personer,  

 for så vidt de køretøjer, der benyttes til en sådan transport, ikke er  

 udstyret med et kontrolapparat, der anvendes i overensstemmelse med  

 forordning (EØF) nr. 3821/85.
 2. Henvisninger til den i henhold til stk. 1 ophævede forordning  

 skal betragtes som henvisninger til nærværende forordning.
Artikel 19 Denne forordning træder i kraft den 29. september 1986.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 20. december  

 1985.
På Rådets vegne R.
Krieps Formand Bilag 2 Rådets FORORDNING (EØF) Nr. 3821/85 af 20. december 1985 om kontrolapparatet inden for vejtransport, som  

 ændret ved Rådets forordning (EØF) nr. 3572/90 af 4. december 1990 1) og  

 Kommissionens forordning (EØF) nr. 3688/92 af 21. december 1992 2).
Principper og anvendelsesområde Artikel 1 Ved kontrolapparat forstås i denne forordning et apparat, som hvad angår  

 konstruktion, installering, anvendelse og afprøvning opfylder de forskrifter,  

 som er fastsat i denne forordning, herunder i dens Bilag I og II.
Artikel 2 Definitionerne i artikel 1 i forordning (EØF) nr. 3820/85 finder  

 anvendelse for denne forordning.
Artikel 3 1. Kontrolapparatet installeres og anvendes i køretøjer, som  

 benyttes til person- eller godsbefordring på vej, og som er indregistreret i  

 en medlemsstat, bortset, fra de i artikel 4 og artikel 14, stk. 1, i  

 forordning (EØF) nr. 3820/85 nævnte køretøjer.
 2. Medlemsstaterne kan undlade at anvende denne forordning på  

 køretøjer, der er omhandlet i artikel 13, stk. 1, i forordning (EØF) nr.  

 3820/85. Medlemsstaterne underretter Kommissionen om enhver fritagelse, der  

 meddeles i henhold til dette stykke.
 3. Medlemsstaterne kan med Kommissionens godkendelse undlade at  

 anvende denne forordning på køretøjer, der er omhandlet i artikel 13, stk. 2,  

 i forordning (EØF) nr. 3820/85. I nødstilfælde kan de i højst 30 dage meddele  

 en midlertidig fritagelse, om hvilken Kommissionen straks underrettes.  

 Kommissionen underretter de øvrige medlemsstater om fritagelse, der meddeles  

 i henhold til dette stykke.
 4. Medlemsstater kan for indenlandsk transport stille krav om, at  

 der installeres og benyttes kontrolapparater i overensstemmelse med denne  

 forordning i ethvert køretøj, i hvilket installering og benyttelse ikke er  

 foreskrevet i stk. 1.
Typegodkendelse Artikel 4 Ansøgning om EØF-typegodkendelse af en model af et kontrolapparat eller et  

 diagramark indgives sammen med en tilsvarende beskrivelse til en medlemsstat  

 af fabrikanten eller hans befuldmægtigede.
For een og samme model af et  

 kontrolapparat eller et diagramark kan denne ansøgning kun fremsættes over  

 for een medlemsstat.
Artikel 5 Hver medlemsstat meddeler EØF-typegodkendelsen for alle modeller af  

 kontrolapparater eller diagramark, hvis disse svarer til de forskrifter, der  

 er nævnt i bilag I, og hvis medlemsstaten har mulighed for at kontrollere, at  

 produktionen er i overensstemmelse med den godkendte model.
 For ændringer af eller tilføjelser til en godkendt model skal der meddeles  

 en supplerende EØF-typegodkendelse af den medlemsstat, som har meddelt den  

 oprindelige EØF-typegodkendelse.
Artikel 6 Medlemsstaterne tildeler ansøgeren for hver model af kontrolapparater  

 eller diagramark, der er godkendt i henhold til artikel 5, et  

 EØF-godkendelsesmærke svarende til modellen i bilag II.
Artikel 7 De kompetente myndigheder i den medlemsstat, hvori der er blevet ansøgt om  

 typegodkendelse, sender inden en måned til de andre medlemsstaters  

 myndigheder en kopi af godkendelsesdokumentet samt en kopi af den nødvendige  

 beskrivelse for hver godkendt model af kontrolapparater eller diagramark  

 eller underretter dem om ethvert afslag på en godkendelsesansøgning  

 vedrørende et kontrolapparat eller et diagramark; i tilfælde af et afslag  

 oplyser de grundene hertil.
Artikel 8 1. Konstaterer en medlemsstat, som har meddelt en  

 EØF-typegodkendelse i henhold til artikel 5, at kontrolapparater eller  

 diagramark med det tildelte EØF-typegodkendelsesmærke ikke svarer til den  

 godkendte model, træffer den de nødvendige foranstaltninger til at sikre  

 produktionens overensstemmelse med den godkendte model.
Disse  

 foranstaltninger kan i givet fald omfatte inddragelse af  

 EØF-typegodkendelsen.
 2. En medlemsstat, der har meddelt en EØF-typegodkendelse, skal  

 inddrage denne, såfremt det kontrolapparat eller det diagramark, for hvilket  

 der er meddelt typegodkendelse, må anses for ikke at være i overensstemmelse  

 med denne forordning, herunder dens bilag, eller ved anvendelsen udviser en  

 fejl af generel karakter, der gør det uegnet til sit formål.
 3. Underrettes en medlemsstat, der har meddelt en  

 EØF-typegodkendelse, af en anden medlemsstat om, at der foreligger et af de i  

 stk. 1 eller 2 nævnte forhold, træffer den efter samråd med denne stat de i  

 disse stykker omhandlede foranstaltninger med forbehold af stk. 5.
4. Den medlemsstat, der har konstateret et af de i stk. 2 nævnte  

 forhold, kan indtil videre forbyde, at de pågældende kontrolapparater og  

 diagramark markedsføres eller tages i brug.
Det samme gælder i de i stk. 1  

 omhandlede tilfælde for kontrolapparater og diagramark, for hvilke der ikke  

 kræves nogen EØF-førstegangskontrol, når fabrikanten, efter en påmindelse  

 herom, ikke har tilvejebragt overensstemmelse med den godkendte model eller  

 med kravene i denne forordning.
 Under alle omstændigheder giver medlemsstaternes kompetente myndigheder  

 inden en måned hinanden og Kommissionen meddelelse om inddragelse af en  

 EØF-typegodkendelse eller om andre foranstaltninger, der er truffet i  

 overensstemmelse med stk. 1, 2 og 3, samt om de grunde, der berettiger til  

 disse foranstaltninger.
5. Bestrider den medlemsstat, der har meddelt en  

 EØF-typegodkendelse, at de i stk. 1 og 2 omhandlede forhold, hvorom den er  

 blevet underrettet, er til stede, bestræber de interesserede medlemsstater  

 sig på at bilægge uoverensstemmelsen.
Kommissionen holdes underrettet.
 Såfremt forhandlingerne mellem medlemsstaterne ikke har ført til enighed  

 inden for en frist af fire måneder efter den i stk. 3 omhandlede meddelelse,  

 vedtager Kommissionen efter høring af eksperter fra samtlige medlemsstater og  

 efter at have behandlet alle relevante faktorer, f.eks. økonomiske og  

 tekniske, inden for en frist på seks måneder en beslutning, der notificeres  

 for de pågældende medlemsstater og samtidig meddeles de øvrige medlemsstater.  

 Kommissionen fastsætter i hvert enkelt tilfælde fristen for iværksættelse af  

 beslutningen.
Artikel 9 1. En ansøger om EØF-typegodkendelse af en model til diagramark  

 skal i ansøgningen præcisere, i hvilken eller i hvilke kontrolapparatmodeller  

 dette diagramark skal finde anvendelse, og skal til afprøvning af  

 diagramarket levere et egnet apparat af den eller de pågældende typer.
 2. Hver medlemsstats kompetente myndigheder angiver på  

 typegodkendelsesdokumentet for modellen af diagramarket, i hvilket eller i  

 hvilke kontrolapparater denne model af diagramark kan anvendes.
Artikel 10 Medlemsstaterne kan ikke afslå indregistrering eller forbyde benyttelse af  

 køretøjer, der er udstyret med kontrolapparatet, af grunde, som beror på  

 dette udstyr, hvis apparatet er forsynet med det i artikel 6 nævnte  

 EØF-godkendelsesmærke og med den i artikel 12 nævnte installationsplade.
Artikel 11 Enhver beslutning i henhold til denne forordning, hvorved en  

 typegodkendelse for en model af et kontrolapparat eller af et diagramark  

 afslås eller tilbagekaldes, skal nøje begrundes.
Den skal meddeles den  

 berørte med angivelse af de retsmidler, der består efter medlemsstaternes  

 lovgivninger, og af fristerne for anvendelse af disse retsmidler.
Installering og afprøvning Artikel 12 1. Installering og reparationer af kontrolapparatet må kun  

 foretages af installatører eller værksteder, som er autoriseret hertil af  

 medlemsstaternes kompetente myndigheder, efter at disse, hvis de ønsker det,  

 har indhentet udtalelse fra de pågældende fabrikanter.
2. Den autoriserede installatør eller det autoriserede værksted  

 forsyner de gennemførte plomberinger med et særligt mærke.
Hver medlemsstats  

 kompetente myndigheder fører en fortegnelse over de anvendte mærker.
 3. Medlemsstaternes kompetente myndigheder meddeler hinanden  

 fortegnelsen over de autoriserede installatører eller værksteder og sender  

 hinanden en kopi af de anvendte mærker.
 4. Den installationsplade, som er påsat i overensstemmelse med  

 bilag I, er bevis for, at installeringen af kontrolapparatet er sket i  

 overensstemmelse med denne forordnings forskrifter.
 5. Enhver plombe kan fjernes af de i stk. 1 i denne artikel  

 omtalte installatører eller værksteder, som er autoriseret hertil af de  

 kompetente myndigheder, eller under de vilkår, der er beskrevet i bilag I,  

 afsnit V, punkt 4, til denne forordning.
Brugsforskrifter Artikel 13 Arbejdsgiveren og førerne sørger for, at kontrolapparaterne fungerer  

 rigtigt og betjenes korrekt.
Artikel 14 1. Arbejdsgiveren udleverer til førerne et tilstrækkeligt antal  

 diagramark, idet der tages hensyn til disse diagramarks individuelle  

 karakter, tjenestens varighed og pligten til at erstatte eventuelt  

 beskadigede diagramark eller diagramark, der er inddraget af en kompetent  

 tilsynsmyndighed.
Arbejdsgiveren må til førerne kun udlevere diagramark, som  

 svarer til en officielt godkendt model, og som kan anvendes i det i køretøjet  

 installerede apparat.
2. Transportvirksomheden skal opbevare diagramarkene omhyggeligt i  

 mindst et år efter anvendelsen og skal give de pågældende førere en kopi,  

 såfremt de ønsker det.
Arkene skal på forlangende forevises for eller  

 udleveres til tilsynsmyndighederne.
Artikel 15 1. Førerne må ikke anvende tilsmudsede eller beskadigede  

 diagramark.
Diagramarkene skal derfor beskyttes på passende måde.
 Beskadiges et diagramark, som indeholder optegnelser, skal det beskadigede  

 diagramark af førerne vedlægges det reserveark, som erstatter det beskadigede  

 ark.
2. Førerne skal anvende diagramarkene hver dag, de kører, fra det  

 øjeblik de overtager køretøjet.
Diagramarket udskiftes først ved afslutningen  

 af den daglige arbejdsperiode, medmindre det er tilladt at udskifte det på  

 andre tidspunkter.
Intet diagramark må benyttes ud over det tidsrum, det  

 gælder for.
 Når førerne har forladt køretøjet og derfor er ude af stand til at betjene  

 det på selve køretøjet monterede kontrolapparat, skal de i stk. 3, andet led,  

 litra b), c) og d), nævnte tidsrum ved hjælp af håndskrevne angivelser,  

 automatiske optegnelser eller på anden vis noteres på diagramarket, således  

 at de er let læselige, og uden at arket tilsmudses.
 Førerne foretager de nødvendige udskiftninger af diagramarkene, når  

 køretøjet føres af flere personer, således at de i afsnit II, nr. 1 til 3, i  

 bilag I omhandlede oplysninger, optegnes på diagramarket for den fører, der  

 til enhver tid fører køretøjet.
3. Førerne skal - sørge for, at den tid, der registreres på arket, stemmer overens med den  

 officielle tid i det land, hvor køretøjet er registreret, - betjene kontrolapparatets indstillingsanordning på en sådan måde, at  

 følgende tider optegnes særskilt og klart:
arbejdsperioder; tiden, dvs.
- ventetid, dvs. den periode, i hvilken førerne ikke skal blive i eller  

 ved køretøjet undtagen for at besvare eventuelle henvendelser om at begynde  

 eller genoptage kørslen eller udføre andet arbejde, - tid tilbragt ved siden af en fører under kørslen, - tid tilbragt på en soveplads under kørslen; i arbejdet og de daglige hvileperioder.
4. En medlemsstat kan for de diagramark, som anvendes på  

 køretøjer, der er indregistreret på dens område, tillade, at de under stykke  

 3, andet led, litra b) og c), omhandlede perioder alle noteres under tegnet 5. Førerne skal anføre følgende oplysninger på diagramarket:
- inden den første tur, der er noteret på arket, - ved slutningen af den sidste tur, der er noteret på arket, - hvis der skiftes køretøj i løbet af arbejdsdagen (det foregående  

 køretøjs tæller og det nye køretøjs tæller); 6. Apparatet skal være således indrettet, at tilsynsmyndighederne  

 efter en eventuel åbning af apparatet uden videre kan aflæse optegnelserne  

 fra de sidste ni timer inden kontroltidspunktet.
 Apparatet skal desuden være således indrettet, at det uden åbning af  

 kassen kan kontrolleres, om optegnelserne finder sted.
 7. Føreren skal på tilsynsmyndighedernes forlangende kunne  

 forevise diagramarkene for den pågældende uge, og under alle omstændigheder  

 arket for den sidste dag i den nærmest foregående uge, på hvilken han har  

 kørt.
Artikel 16 1. Opstår der driftsforstyrrelse, eller fungerer apparatet  

 mangelfuldt, skal arbejdsgiveren, så snart omstændighederne tillader det,  

 lade det reparere af en autoriseret installatør eller et autoriseret  

 værksted.
 Kan tilbagekomst til virksomhedens hjemsted først ske mere end en uge  

 efter den dag, på hvilken forstyrrelsen indtrådte, eller hvor den mangelfulde  

 funktion blev konstateret, skal reparationen foretages undervejs.
 Medlemsstaterne kan inden for rammerne af artikel 19 bestemme, at de  

 kompetente myndigheder kan forbyde anvendelse af køretøjet, hvis en  

 driftsforstyrrelse eller en mangelfuld funktion ikke afhjælpes eller udbedres  

 i henhold til første og andet afsnit.
 2. Under en driftsforstyrrelse eller ved mangelfuld funktion af  

 apparatet skal førerne på diagramarket eller diagramarkene eller på et  

 særligt ark, der skal vedlægges diagramarket, notere oplysningerne om  

 tidsgrupperne, såfremt apparatet ikke længere noterer disse fejlfrit.
Afsluttende bestemmelser Artikel 17 De ændringer, der er nødvendige for tilpasning af bilagene til den  

 tekniske udvikling, vedtages efter fremgangsmåden i artikel 18.
Artikel 18 1. Der nedsættes et udvalg for tilpasning af denne forordning til  

 den tekniske udvikling i det følgende benævnt »udvalget«, sammensat  

 af repræsentanter for medlemsstaterne og under forsæde af en repræsentant for  

 Kommissionen.
 2. Udvalget fastsætter selv sin forretningsorden.
 3. Når der henvises til fremgangsmåden i denne artikel, indbringer  

 formanden sagen for udvalget enten på eget initiativ eller på begæring af en  

 repræsentant for en medlemsstat.
4. Kommissionens repræsentant forelægger udvalget et udkast til de  

 foranstaltninger, der skal træffes.
Udvalget afgiver en udtalelse om udkastet  

 inden for en frist, som formanden kan fastsætte under hensyn til, hvor meget  

 det pågældende spørgsmål haster.
Udvalget træffer afgørelse med kvalificeret  

 flertal i henhold til traktatens artikel 148, stk. 2. Formanden deltager ikke  

 i afstemningen.
 5. a) Kommissionen vedtager de påtænkte foranstaltninger, når  

 disse er i overensstemmelse med udvalgets udtalelse.
Artikel 19 1. Medlemsstaterne udsteder efter høring af Kommissionen rettidigt  

 de til gennemførelse af denne forordning nødvendige administrativt eller ved  

 lov fastsatte bestemmelser.
 Disse bestemmelser skal bl.a. omfatte tilrettelæggelse af samt  

 fremgangsmåde og midler til kontrollens gennemførelse samt de i tilfælde af  

 overtrædelse gældende sanktioner.
 2. Medlemsstaterne yder hinanden bistand til forordningens  

 gennemførelse og kontrollen dermed.
 3. Inden for rammerne af denne gensidige bistand meddeler  

 medlemsstaternes myndigheder regelmæssigt hinanden alle oplysninger om:
- overtrædelse af denne forordning, som begås af statsborgere i andre  

 medlemsstater, og om de sanktioner, der er anvendt i tilfælde af sådanne  

 overtrædelser, - sanktioner, som en medlemsstat har anvendt over for egne statsborgere,  

 som har begået sådanne overtrædelser i andre medlemsstater.
Artikel 20 Rådets forordning (EØF) nr. 1463/70 ophæves.
 Dog finder artikel 3, stk. 1, i nævnte forordning fortsat anvendelse  

 indtil den 31. december 1989 på køretøjer og førere i international  

 rutekørsel med personer, for så vidt de køretøjer, der benyttes til en sådan  

 transport, ikke er udstyret med et kontrolapparat, der anvendes i  

 overensstemmelse med denne forordning.
Artikel 20a Denne forordning gælder først fra den 1. januar 1991 for køretøjer  

 indregistreret inden dette tidspunkt på den tidligere Tyske Demokratiske  

 Republiks område.
 Denne forordning gælder først fra den 1. januar 1993 for disse køretøjer,  

 hvis de kun udfører national transport på Den Tyske Forbundsrepubliks område.  

 Forordningen gælder dog fra ikrafttrædelsestidspunktet for køretøjer, der  

 transporterer farligt gods.
Artikel 21 Denne forordning træder i kraft den 29. september 1986.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 20. december  

 1985.
På Rådets vegne R.
Krieps Formand Bilag I FORSKRIFTER FOR KONSTRUKTION, AFPRØVNING, INSTALLERING OG EFTERSYN I.
DEFINITIONER I dette bilag forstås der ved:
Et apparat bestemt til installering i motorkøretøjer med henblik på  

 helautomatisk eller halvautomatisk indikation og optegnelse af oplysninger  

 vedrørende køretøjets kørsel samt bestemte arbejdstider for førerne; Et til varig optegnelse af oplysninger beregnet ark, som indlægges i  

 kontrolapparatet, og på hvilket apparatets skriveanordning fortløbende  

 optegner diagrammer over de oplysninger, der skal registreres; Karakteristisk størrelse, som angiver den værdi af indgangssignalet, som  

 er nødvendig til indikation og optegnelse af en tilbagelagt vejstrækning på 1  

 km; denne konstant udtrykkes i omdrejninger pr. km (k = ... omdr/km) eller i  

 impulser pr. km (k = ... imp/km); Karakteristisk størrelse, der angiver talværdien af det udgangssignal, der  

 udgår fra den med motorkøretøjets kontrolapparat forbundne kontaktanordning  

 (i nogle tilfælde udtaget fra gearkassen, i andre tilfælde fra hjulakselen)  

 ved en under de normale afprøvningsbetingelser tilbagelagt vejstrækning på 1  

 km (sml. afsnit VI, nr. 4, i nærværende bilag). Vejdrejetallet udtrykkes i  

 omdrejninger pr. km (w = omdr/km) eller i impulser pr. km (s = imp/km); Middelværdien af den af hvert drivhjul ved en fuld omdrejning tilbagelagte  

 vejstrækning.
Målingen af disse vejstrækninger skal foregå under de normale  

 afprøvningsbetingelser (sml. afsnit VI, nr. 4, i nærværende bilag) og  

 udtrykkes i følgende form: 1 = ... mm.
II.
ALMINDELIGE FUNKTIONSKRITERIER FOR KONTROLAPPARATET Apparatet skal optegne følgende oplysninger:
1. den af køretøjet tilbagelagte vejstrækning; 2. køretøjets hastighed; 3. køretiden; 4. de øvrige arbejds- og rådighedstider; 5. arbejdsafbrydelser og de daglige hviletider; 6. åbning af kassen, som indeholder diagramarket.
 I køretøjer, der føres af to førere, skal kontrolapparatet være således  

 indrettet, at de under nr. 3, 4 og 5 opførte tidsgrupper kan optegnes for de  

 to førere samtidig, men hver for sig på to forskellige diagramark.
III.
KONSTRUKTIONSNORMER FOR KONTROLAPPARATET 1. For kontrolapparatet er følgende udstyr  

 foreskrevet:
 1.1. Indikationsanordninger:
- for vejstrækningen (kilometertæller), - for hastigheden (tachometer), - for tiden (ur).
 1.2. Skriveanordninger:
- til optegnelse af de tilbagelagte vejstrækninger, - til optegnelse af hastigheden, - til optegnelse, ved en eller flere anordninger, af tiden i henhold til  

 afsnit III, litra c), punkt 4.
 1.3. En markeringsanordning, ved hjælp af hvilken enhver åbning af den  

 kasse, som indeholder diagramarket, angives på diagramarket.
 2. Eventuelt forhåndenværende ekstraindretninger i  

 apparatet må hverken forstyrre de foreskrevne anordningers fejlfri funktion  

 eller aflæsningen af dem.
 Apparatet skal forelægges til typegodkendelse med disse eventuelt  

 tilstedeværende ekstra indretninger.
3. Materialer 3.1. Alle kontrolapparatets komponenter skal bestå af materialer af  

 tilstrækkelig stabilitet og mekanisk styrke samt af tilstrækkelig elektrisk  

 og magnetisk konstans.
 3.2. Enhver ændring af en af apparatets komponenter eller af arten af de  

 til dets fremstilling anvendte materialer skal, inden apparatet tages i brug,  

 godkendes af den myndighed, som har typegodkendt apparatet.
4. Måling af den tilbagelagte vejstrækning.
De  

 tilbagelagte vejstrækninger kan måles og opregnes - ved fremadkørsel og ved bakning, eller - ved fremadkørsel alene.
 Den eventuelle optegnelse af de tilbagelagte vejstrækninger ved bakning må  

 på ingen måde skade de øvrige optegnelsers klarhed og nøjagtighed.
5. Måling af hastigheden 5.1. Hastighedsmålerens måleområde fastlægges i typegodkendelsen.
 5.2. Måleapparatets egenfrekvens og dæmpning skal være således afpasset,  

 at indikationen og optegnelsen af hastigheden i måleområdet kan følge  

 accelerationer på indtil 2 m/s2 inden for den tilladelige tolerance.
6. Måling af tiden (ur) 6.1. Urets indstillingsanordning skal være anbragt i en kasse, som  

 indeholder diagramarket, og hvis åbning til enhver tid registreres automatisk  

 på diagramarket.
 6.2. Drives diagramarket af urværket, skal urets fejlfri gangtid, efter at  

 det er trukket helt op, være mindst 10% længere end diagramarkets eller  

 arkenes maksimale optegnelsestid.
7. Belysning og beskyttelse 7.1. Indikationsanordningerne skal være forsynet med en ikke blændende  

 belysningsanordning.
7.2. Under normale driftsbetingelser skal alle apparatets indvendige dele  

 være beskyttet mod fugt og støv.
Desuden skal de ved plomberbare kasser være  

 beskyttet mod indgreb.
1. Vejstrækningsmålet (kilometertæller) 1.1. Størrelsen af vejstrækningsmålerens mindste måleenhed skal andrage  

 0,1 km.
De cifre, der angiver hektometer, skal klart kunne skelnes fra dem,  

 der angiver hele kilometer.
 1.2. Vejstrækningsmålerens cifre skal være let læselige og have en synlig  

 højde på mindst 4 mm.
 1.3. Kilometertælleren skal kunne angive op til mindst 99 999,9 km.
2. Hastighedsmåler (tachometer) 2.1. Inden for måleområdet skal hastighedsskalaen være opdelt ensartet i  

 afsnit på 1, 2, 5 eller 10 km/t.
Skalainddelingens hastighedsværdi  

 (delestregsafstand) må ikke overstige 10% af skalasluthastigheden.
 2.2. Det uden for måleområdet liggende indikationsområde behøver ikke at  

 være forsynet med cifre.
 2.3. Den til en hastighedsændring på 10 km/t svarende delestregsafstand må  

 ikke være mindre end 10 mm.
 2.4. På et viserinstrument må afstanden mellem viser og skala ikke  

 overstige 3 mm.
3. Tidsmålerinstrument (ur) Tidsmåleren skal kunne aflæses, uden at apparatet behøver at åbnes, og  

 aflæsningen skal være sikker, let og utvetydig.
1. Almindelige bestemmelser 1.1. Hvert apparat skal, uafhængigt af diagramarkets form (strimmel eller  

 skive), have en markering, der muliggør en korrekt indlægning af  

 diagramarket, således at tidsmarkeringen på arket stemmer overens med urets  

 tidsangivelse.
 1.2. Diagramarkets fremdrev skal være således konstrueret, at  

 diagrambladet transporteres slørfrit og til enhver tid kan lægges ind og  

 tages ud.
1.3. Ved diagramark i skiveform drives transportanordningen gennem  

 urværket.
I dette tilfælde skal diagramarkets fremføring ske jævnt glidende  

 og andrage mindst 7 mm i timen, målt på hastigheds- og skrivefeltets inderste  

 cirkelrand.
 Ved strimmelskrivere skal strimmelens fremføring i lige linie mindst  

 andrage 10 mm i timen, hvis transportanordningen drives af urværket.
 1.4. Den tilbagelagte vejstrækning, køretøjets hastighed samt åbningen af  

 kassen, der indeholder diagramarket eller -arkene, skal optegnes  

 fuldautomatisk.
2. Optegnelse af den tilbagelagte vejstrækning 2.1. En tilbagelagt vejstrækning på en kilometers længde skal i  

 optegnelsen svare til en strækning på mindst 1 mm på den pågældende  

 koordinat.
 2.2. Også ved hastigheder i nærheden af måleområdets øverste grænse skal  

 optegnelsen af vejstrækningen stadig kunne aflæses tydeligt.
3. Optegnelse af hastigheden 3.1. Skrivestiften til hastighedsoptegnelsen skal uafhængigt af  

 diagramarkets form principielt føres i linie og vinkelret på diagramarkets  

 bevægelsesretning.
 Dog kan skrivestiften føres efter en cirkelbue, såfremt følgende  

 forudsætninger er opfyldt:
- skriftsporet skal forløbe vinkelret på hastighedsskrivefeltets midterste  

 periferi (ved diagramark i skiveform) eller på dets aksel (ved diagramark i  

 strimmelform), - forholdet mellem føringsbuens krumningsdiameter og bredden af det felt,  

 som er beregnet til registrering af hastigheden, må ikke være mindre end  

 2,4:1 uanset diagramarkets form, - enkelte af tidsskalaens streger skal gennemskære skrivefeltet i det  

 bueformede spor, som svarer til skrivestiftens føring.
Afstanden mellem  

 stregerne må højst svare til en time på tidsskalaen.
 3.2. En hastighedsændring på 10 km/t skal i optegnelsen svare til en  

 strækning på mindst 1,5 mm på den pågældende koordinat.
4. Optegnelse af tiderne 4.1. Kontrolapparatet skal være indrettet således, at det ved en eventuel  

 betjening af en omskifter optegner fire tidsgrupper automatisk og hver for  

 sig som anført i artikel 15 i forordningen.
 4.2. Af skriftsporenes beskaffenhed, deres placering og i givet fald de i  

 artikel 15 i forordningen fastsatte tegn skal det utvetydigt fremgå, hvilken  

 tidsgruppe det drejer sig om.
 De enkelte tidsgrupper fremstilles på diagramarket ved hjælp af  

 forskellige skriftspor, bredder eller i enhver anden form, som sikrer en  

 mindst lige så god aflæselighed og anvendelighed af diagramarket.
4.3. I køretøjer, der føres af et personale bestående af flere førere,  

 skal de under punkt 4.1 nævnte optegnelser ske på to adskilte diagramark, eet  

 for hver fører.
I dette tilfælde skal fremføringen af de enkelte diagramark  

 ske ved hjælp af den samme anordning eller ved hjælp af anordninger, der er  

 koblet synkront.
 1. Kassen, som indeholder diagramarket eller -arkene  

 samt urets indstillingsanordning, skal være forsynet med lås.
 2. Enhver åbning af kassen, som indeholder  

 diagramarket eller -arkene samt urets indstillingsanordning, skal registreres  

 automatisk på diagramarket eller -arkene.
 1. På apparatets skala skal være anbragt følgende  

 betegnelser:
- i umiddelbar nærhed af vejstrækningsmålerens indikation, måleenheden for  

 de tilbagelagte vejstrækninger med forkortelsen »km/t«, - i nærheden af hastighedsskalaen forkortelsen »km/t«, - hastighedsmålerens måleområde med forkortelsen »Vmin ... km/t,Vmax  

 ...km/t«; denne angivelse kan udelades, hvis den fremtræder på  

 apparatets typeplade.
 Disse forskrifter finder dog ikke anvendelse på kontrolapparater, som er  

 godkendt før den 10. august 1970.
 2. Den på apparatet anbragte typeplade skal indeholde  

 følgende oplysninger, som skal være let aflæselige på det installerede  

 apparat:
- fabrikantens navn og adresse, - fabriksnummer og fremstillingsår, - godkendelsesmærke for apparattypen, - apparatkonstanten i formen »k = ... omdr/km« eller »k =  

 ... imp/km«, - eventuelt hastighedsmåleområde i den i punkt 1 angivne form, - hvis apparatets følsomhed over for hældningsvinklen kan påvirke dets  

 angivelse ud over de tilladte tolerancer, den tilladelige hældningsvinkel  

 angivet som:
 Den tilladelige hældningsvinkel hvor alpha er vinklen målt fra vandret til  

 den stilling af apparatets forside (anbragt retvendt), for hvilken apparatet  

 er justeret, medens beta og gamma er de maksimalt tilladelige afvigelser  

 henholdsvis opad og nedad fra justeringsvinklen alpha.
1. Prøvestandsforsøg inden installering 2. Ved installeringen 3. I drift 4. De under punkt 1, 2 og 3 nævnte tilladelige  

 tolerancer gælder for temperaturer mellem 0 grader og 40 grader;  

 temperaturerne måles i umiddelbar nærhed af apparatet.
 5. De under punkt 2 og 3 nævnte tilladte tolerancer  

 gælder, hvis de er blevet konstateret under de i afsnit VI nævnte  

 betingelser.
IV.
DIAGRAMARK 1. Diagramarkene skal være indrettet således, at de  

 ikke hindrer apparatets normale funktion, således at optegnelserne ikke kan  

 slettes ud, og således at disse kan aflæses og identificeres tydeligt.
 Diagramarkene skal bevare deres mål og optegnelser ved normal fugtighed og  

 temperatur.
 De i artikel 15, stk. 5, i forordningen nævnte anførelser skal kunne  

 foretages på diagramarkene, uden at disse herved beskadiges, og uden at  

 optegnelsernes aflæselighed skades.
 Diagramarkene skal ved hensigtsmæssig oplagring være let aflæselige i  

 mindst et år.
 2. Diagramarkenes optegnelseskapacitet skal uafhængigt  

 af arkenes form mindst andrage 24 timer.
 Er flere diagramark forbundet med hinanden for at forøge kapaciteten af  

 indgrebsfrie optegnelser, skal forbindelserne mellem de enkelte diagramark  

 være udført således, at optegnelserne på overgangsstederne fra et diagramark  

 til det næste hverken opviser afbrydelser eller overlapninger.
 1. Diagramarkene omfatter følgende skrivefelter:
- et skrivefelt udelukkende til hastighedsoptegnelsen, - et skrivefelt udelukkende til optegnelse af den tilbagelagte  

 vejstrækning, - et skrivefelt eller skrivefelter til optegnelse af køretid, øvrige  

 arbejds- og rådighedstider, arbejdsafbrydelser og hviletider.
2. Skrivefeltet til hastighedsoptegnelsen skal være  

 inddelt mindst for hver 20 km/t.
Hver delestreg skal være betegnet med den  

 tilsvarende hastighed.
Forkortelsen km/t skal fremtræde mindst et sted på  

 skrivefeltet.
Den sidste delestreg skal stemme overens med den øverste ende  

 af måleområdet.
 3. Skrivefeltet til optegnelsen af de tilbagelagte  

 vejstrækninger skal være inddelt således, at antallet af tilbagelagte  

 kilometer er let aflæseligt.
 4. Skrivefeltet eller skrivefelterne til optegnelse af  

 tiderne i henhold til punkt 1 skal indeholde henvisninger, som muliggør en  

 entydig sondring mellem de enkelte tidsgrupper.
 Hvert diagramark skal bære følgende påtryk:
- fabrikantens navn og adresse eller firmamærke, - godkendelsesmærke for modellen af diagramarket, - godkendelsesmærke for den apparattype eller de apparattyper, til hvilken  

 eller hvilke diagramarket kan benyttes, - hastighedsmåleområdets øverste grænse i km/t.
 På hvert diagramark skal der desuden mindst være påtrykt en tidsskala, som  

 muliggør en direkte aflæsning af tiden med femten minutters mellemrum samt en  

 simpel konstatering af afsnittene på fem minutter.
 På diagramarket skal der være afsat plads til mindst følgende håndskrevne  

 angivelser fra føreren:
- efternavn og fornavn på føreren, - tidspunkt og sted for påbegyndelse og for afslutning af diagramarkets  

 anvendelse, - indregistreringsnummer eller -numre på det køretøj eller de køretøjer,  

 som er overladt føreren under diagramarkets anvendelse, - kilometertællerens stand på det køretøj eller de køretøjer, som er  

 overladt føreren under diagramarkets anvendelse, - tidspunktet for skift af køretøj.
V.
INSTALLERING AF KONTROLAPPARATET 1. Kontrolapparatet skal installeres således i  

 motorkøretøjet, at chaufføren fra førersædet let kan aflæse hastighedsmåler,  

 vejstrækningsmåler og ur, og at alle komponenter inklusive forbindelsesled er  

 beskyttet mod hændelige beskadigelser.
 2. Kontrolapparatets konstant skal kunne tilpasses  

 køretøjets vejdrejetal gennem en egnet justeringsanordning.
 Motorkøretøjer med flere bagakselreduktioner skal være udstyret med en  

 omskifteranordning, gennem hvilken de forskellige reduktionsforhold  

 automatisk opnår det vejdrejetal, ved hvilket apparatets tilpasning til  

 køretøjet er sket.
3. Efter afprøvning ved den første indbygning  

 anbringes en installationsplade let synligt i køretøjet på eller ved siden af  

 kontrolapparatet.
Efter ethvert indgreb foretaget af en autoriseret  

 installatør eller et autoriseret værksted, som gør det nødvendigt at ændre  

 selve installationens indstilling, skal installationspladen udskiftes med en  

 ny plade.
 Installationspladen skal mindst give følgende oplysninger:
- den autoriserede installatørs eller det autoriserede værksteds navn,  

 adresse eller firmamærke, - køretøjets vejdrejetal i formen »w = ... omdr/km« eller  

 »w = ... imp/km«, - effektiv dækperiferi i formen »I = ... mm«, - dato for målingen af køretøjets vejdrejetal og af den effektive  

 dækperiferi.
4. Plombering Følgende apparatdele skal plomberes:
 I særlige tilfælde kan der fastsættes yderligere plomberinger ved  

 apparatets typegodkendelse; på typegodkendelsesdokumentet skal det angives,  

 hvor disse plomber er anbragt.
 De under litra b), c) og e) nævnte plomber kan fjernes:
- i nødsfald - for at montere, justere eller reparere en fartbegrænsende anordning  

 eller en hvilken som helst anden anordning, der bidrager til  

 færdselssikkerheden forudsat at kontrolapparatet herefter fortsat fungerer  

 pålideligt og korrekt og på ny forsynes med plombe af en autoriseret  

 installatør eller et autoriseret værksted umiddelbart efter monteringen af  

 den fartbegrænsende anordning eller en hvilken som helst anden anordning, der  

 bidrager til færdselssikkerheden eller i andre tilfælde inden syv dage.
 5. De ledninger, der forbinder kontrolapparatets  

 sender, skal beskyttes af en ubrudt, plastovertrukket rustfri kappe med  

 krympede ender.
VI.
EFTERPRØVNING OG KONTROL Medlemsstaterne udpeger de organer, som skal udføre efterprøvning og  

 kontrol.
 1. Certificering af nye eller reparerede instrumenter.
 For hver enkelt nyt eller repareret apparat certificeres den korrekte  

 funktion og nøjagtigheden af angivelser og optegnelser inden for de i afsnit  

 III, litra f), punkt 1, fastsatte tolerancer ved den i afsnit V, nr. 4, litra  

 f), foreskrevne plombering.
 Medlemsstaterne kan i dette øjemed indføre en første efterprøvning, der  

 består i kontrol og bekræftelse af det nye eller færdigreparerede apparats  

 overensstemmelse med den godkendte model og/eller med kravene i forordningen,  

 herunder dens bilag, eller lade fabrikanterne eller deres befuldmægtigede  

 foretage certificeringen.
2. Installering Ved installeringen i et køretøj skal apparatet og hele installationen  

 opfylde bestemmelserne i afsnit III, litra f), punkt 2, vedrørende  

 tolerancer.
 De hermed forbundne kontrolafprøvninger skal udføres af en autoriseret  

 installatør eller et autoriseret værksted på sammes ansvar.
3. Periodisk kontrol Især kontrolleres:
- apparatets korrekte funktion, - at apparaterne er forsynet med typegodkendelsesmærke, - at installationspladen forefindes, - at plomberne på apparatet og de øvrige dele af installationen er  

 ubeskadigede, - den faktiske dækperiferi.
4. Måling af fejl Måling af fejl under installeringen og under drift gennemføres på følgende  

 betingelser, der er at anse som normale afprøvningsbetingelser:
- ubelastet køretøj i køreklar stand, - dæktryk i overensstemmelse med fabrikantens angivelser, - dækslid inden for de tilladte grænser i gældende forskrifter, - køretøjets bevægelse: køretøjet skal bevæge sig frem ved egen motorkraft  

 i lige linje på jævnt terræn og med en hastighed af 50 +- 5 km/t; kontrollen  

 kan ligeledes, forudsat den er af en tilsvarende nøjagtighed, gennemføres på  

 en egnet prøvestand.
Bilag II GODKENDELSESMÆRKE OG TYPEGODKENDELSESDOKUMENT I.
GODKENDELSESMÆRKE 1. Godkendelsesmærket består af - et rektangel, i hvilket er anbragt bogstavet »e« efterfulgt af  

 kodetallet eller kendingsbogstavet for det land, som har meddelt  

 typegodkendelsen i overensstemmelse med følgende oversigt:
 - et typegodkendelsesnummer, som svarer til nummeret i det for modellen af  

 kontrolapparatet eller af diagramarket udstedte typegodkendelsesdokument, og  

 som anbringes et sted i nærheden af rektanglet.
2. Godkendelsesmærket anbringes på hvert apparats  

 typeplade og på hvert diagramark.
Mærket må ikke kunne udslettes og skal til  

 enhver tid være let læseligt.
3. De nedenfor angivne mål for godkendelsesmærket er  

 udtrykt i millimeter og udgør mindstemålene.
Relationerne mellem disse mål  

 skal overholdes.
II.
TYPEGODKENDELSESDOKUMENT Den medlemsstat, der har foretaget en typegodkendelse, udsteder en  

 typegodkendelsesattest til ansøgeren efter følgende model.
Til underretning  

 af andre medlemsstater om den meddelte typegodkendelse eller om eventuelle  

 inddragelser skal medlemsstaterne anvende kopier af denne attest.
TYPEGODKENDELSESATTEST Navnet på den kompetente myndighed ...............................
 Meddelelse vedrørende 1):
- typegodkendelse for modellen af et kontrolapparat - tilbagekaldelse af typegodkendelse for modellen af et kontrolapparat - godkendelse af et diagramark - tilbagekaldelse af godkendelse af et diagramark Bilag 3 EUROPÆISK OVERENSKOMST OM ARBEJDET FOR BESÆTNINGER PÅ KØRETØJER I  

 INTERNATIONAL VEJTRANSPORT (AETR) (Den engelske og den franske tekst er de eneste autentiske) DE KONTRAHERENDE PARTER SOM ØNSKER at fremme udviklingen og forbedringen af den internationale  

 vejtransport af passagerer og gods, og SOM ER OVERBEVIST om nødvendigheden af at øge færdselssikkerheden på  

 vejene og at vedtage regler for visse arbejdsforhold i international  

 vejtransport i henhold til Den internationale Arbejdsorganisations principper  

 og i fællesskab at vedtage visse forholdsregler for at sikre overholdelsen af  

 sådanne regler- ER BLEVET ENIGE om følgende:
Artikel 1 Definitioner I denne overenskomst forstås ved Befordringsvilkårene, især driftshyppigheden, køreplan, takster og  

 befordringspligten skal, i den udstrækning disse forhold ikke er fastsat ved  

 lov eller administrative bestemmelser, fremgå af et driftsreglement eller  

 tilsvarende dokument, godkendt af de kontraherende parters kompetente  

 myndigheder og offentliggjort af transportudøveren før iværksættelsen af  

 kørslen.
 Personbefordring - uanset hvem der arrangerer den - hvorved der befordres  

 bestemte kategorier af personer med udelukkelse af andre rejsende, i den  

 udstrækning kørslen udføres på samme vilkår som nævnt i første afsnit af  

 denne definition, f.eks. befordring af arbejdere til og fra arbejdssted eller  

 transport af skoleelever til og fra skole; kaldes herefter »speciel  

 rutekørsel«.
Artikel 2 Anvendelsesområde 1. Denne overenskomst kommer til anvendelse inden for hver af de  

 kontraherende parters territorier på al international vejtransport, som  

 udføres med køretøjer, der er registreret på nævnte kontraherende parts  

 territorium eller på enhver anden kontraherende parts territorium.
 2. Dog gælder følgende:
1. køretøjer, der benyttes til godstransport, såfremt den største  

 tilladte totalvægt inklusive påhængsvogne eller sættevogne ikke overstiger  

 3,5 tons; 2. køretøjer, der benyttes til personbefordring, og hvis  

 indretning og udstyr gør dem egnet til befordring af højst ni personer,  

 føreren iberegnet, og som er konstrueret til dette formål; 3. køretøjer, der benyttes til rutekørsel med personer, såfremt  

 rutens længde ikke overstiger 50 km; 4. køretøjer, hvis hastighed ikke må overstige 30 km/time; 5. køretøjer, der benyttes af forsvaret, civilforsvaret,  

 brandvæsenet og ordensmagten, eller køretøjer, som er under disses kontrol; 6. køretøjer, der benyttes af vandbygningsvæsenet eller af  

 vandværker, gas- eller elektricitetsvæsenet, af vejvæsenet, til renovation,  

 af telegraf- og telefonvæsenet, af postvæsenet eller af radio og fjernsyn,  

 samt radio- og fjernsynspejlevogne; 7. køretøjer, der anvendes i katastrofetilfælde eller under  

 redningsoperationer; 8. specialkøretøjer, der anvendes til lægelige opgaver; 9. køretøjer, der benyttes til transport af cirkus- og  

 tivoliudstyr; 10. specialkøretøjer til vejhjælp; 11. køretøjer, der prøvekøres på veje med henblik på teknisk  

 udvikling, reparation eller vedligeholdelse, og nye eller ombyggede  

 køretøjer, som endnu ikke er indsat i drift; 12. køretøjer, der benyttes til ikke-erhvervsmæssig varetransport  

 i privat øjemed; 13. køretøjer, der benyttes til indsamling af mælk fra gårde og  

 til returnering af mælketransportspande eller af mælkeprodukter til  

 foderbrug.
Artikel 3 Anvendelse af visse af overenskomstens bestemmelser på vejtransport med  

 køretøjer, hjemmehørende i lande, der ikke er kontraherende parter.
 1. Over for international vejtransport, der udføres med et  

 køretøj, der er registreret på et territorium, som hører til et land, der  

 ikke er kontraherende part i nærværende overenskomst, skal en kontraherende  

 part inden for sit territorium anvende mindst lige så strenge bestemmelser  

 som de, der indeholdes i artiklerne 5, 6, 7, 8, 9 og10 i denne overenskomst.
 2. Enhver af de kontraherende parter kan i tilfælde, hvor et  

 køretøj er registreret i et land, som ikke er kontraherende part i denne  

 overenskomst, i stedet for et kontrolapparat i overensstemmelse med bilaget  

 til denne overenskomst nøjes med at forlange personlig kontrolbog, som er  

 udfyldt af føreren af køretøjet.
Artikel 4 Almindelige bestemmelser Hver kontraherende part kan anvende højere minimumsgrænser eller lavere  

 maksimumsgrænser end dem, der er fastsat i artikel 5 til 8. Denne  

 overenskomst gælder dog fortsat for førere, som udfører international  

 transport i køretøjer, der er indregistreret i et andet kontraherende eller  

 ikke-kontraherende land.
Artikel 5 Medfølgende personale 1. Minimumsalderen for førere af køretøjer i godstransport  

 fastsættes:
- det fyldte 21. år, eller - det fyldte 18. år såfremt føreren er i besiddelse af et af den  

 kontraherende part anerkendt kvalifikationsbevis for en tilfredsstillende  

 afslutning af en uddannelse som fører af køretøjer i godstransport ad vej.
De  

 kontraherende parter oplyser hinanden om det i landet gældende minimumskrav  

 til uddannelsen og andre krav, der stilles til førere i international  

 vejtransport omfattet af denne overenskomst.
 2. Førere af køretøjer i personbefordring skal være fyldt 21 år.
 Førere af køretøjer i personbefordring på strækninger, hvis radius er over  

 50 km fra køretøjets hjemsted, skal ligeledes opfylde en af følgende  

 betingelser:
Artikel 6 Køretid 1. Den samlede køretid mellem to daglige hviletider eller mellem  

 en daglig og en ugentlig hviletid, i det følgende benævnt »daglig  

 køreperiode«, må ikke overstige ni timer.
Dog kan den to gange om ugen  

 sættes op til ti timer.
 Efter højst seks daglige køreperioder skal føreren tage en ugentlig  

 hvileperiode som defineret i artikel 8, stk. 3.
 Den ugentlige hvileperiode kan udsættes indtil afslutningen af den sjette  

 dag, hvis den samlede køretid i disse seks dage ikke overstiger det maksimum,  

 der svarer til seks daglige køreperioder.
 For så vidt angår international personbefordring bortset fra rutekørsel  

 ændres tallet »seks« i andet og tredje afsnit til tallet  

 »tolv« og ordet »sjette« i tredje afsnit til ordet  

 »tolvte«.
 2. Den samlede køretid må ikke overstige 90 timer inden for to på  

 hinanden følgende uger.
Artikel 7 Pauser 1. Efter en køretid på 4 1/2 time skal føreren afbryde kørslen i  

 mindst 45 minutter, medmindre han påbegynder en hvileperiode.
 2. Denne afbrydelse kan erstattes af afbrydelser på mindst femten  

 minutter hver, som indskydes i køretiden eller straks efter denne på en sådan  

 måde, at bestemmelserne i stk. 1 overholdes.
 3. Under disse afbrydelser må føreren ikke udføre andet arbejde.  

 Ventetid og tid, der ikke anvendes til at føre et køretøj, men som tilbringes  

 i et kørende køretøj, på en færge eller i et tog, betragtes ikke som  

 »andet arbejde« i henhold til denne artikel.
 4. De afbrydelser, som sker i overensstemmelse med denne artikel,  

 kan ikke betragtes som daglig hviletid.
Artikel 8 Hviletid 1. Inden for hvert tidsrum af 24 timer skal føreren have en daglig  

 hviletid på mindst elleve sammenhængende timer, som kan nedsættes til mindst  

 ni sammenhængende timer højst tre gange inden for en uge, såfremt der inden  

 udgangen af den følgende uge gives en til nedsættelsen svarende hviletid.
De dage, hvor hviletiden ikke nedsættes i henhold til første afsnit, kan  

 den inden for et tidsrum af 24 timer opdeles i to eller tre adskilte  

 perioder, hvoraf den ene periode skal være på mindst otte sammenhængende  

 timer.
I så fald udvides den minimale hviletid til tolv timer.
 2. Hvis der er mindst to førere i køretøjet, skal de begge have en  

 daglig hviletid på mindst otte sammenhængende timer inden for enhver periode  

 på 30 timer.
3. I løbet af hver uge skal en af de i stk. 1 og 2 nævnte  

 hvileperioder forlænges til i alt 45 sammenhængende timers ugentlig hviletid.  

 Denne hvileperiode kan afkortes til mindst 36 sammenhængende timer, hvis den  

 tages på køretøjets eller på førerens hjemsted, eller til mindst 24  

 sammenhængende timer, hvis den tages et andet sted.
For enhver afkortelse  

 gives der en tilsvarende hviletid, som skal tages samlet inden tre uger efter  

 udløbet af den pågældende uge.
 4. En ugentlig hvileperiode, som påbegyndes i en uge og fortsætter  

 ind i den følgende uge, kan henføres til den ene eller den anden af disse.
 5. For så vidt angår personbefordring, på hvilke artikel 6, stk.  

 1, fjerde afsnit, finder anvendelse, kan en ugentlig hvileperiode overføres  

 til den uge, der følger efter den uge, i hvilken hvileperioden er indtjent,  

 og tages sammen med denne anden uges ugentlige hviletid.
 6. Hviletid, der tages som kompensation for nedsættelse af daglig  

 og/eller ugentlig hviletid, skal tages sammen med et andet hvil på mindst 8  

 timer og skal på anmodning af den pågældende fører tillades afholdt på  

 køretøjets eller førerens hjemsted.
 7. Daglig hviletid kan holdes i køretøjet, hvis dette er udstyret  

 med en soveplads og holder stille.
 8. Uanset stk. 1, kan den daglige hviletid, såfremt føreren inden  

 for gods- eller personbefordring følger med et køretøj, der transporteres med  

 færge eller jernbane, afbrydes kun en gang, for så vidt følgende betingelser  

 overholdes:
- den del af den daglige hviletid, der tilbringes på fast grund, bør ligge  

 før eller efter den del af den daglige hviletid, der tilbringes om bord på  

 færge eller i tog, - tidsrummet mellem de to dele af den daglige hviletid bør være så kort  

 som muligt og må i intet tilfælde overstige en time før indladningen eller  

 efter udladningen af køretøjet, idet toldbehandlingen medregnes i  

 indladnings- eller udladningsprocessen, - under begge de to dele af den daglige hviletid skal føreren kunne  

 disponere over en seng eller en køje.
 Den daglige hviletid, der afbrydes på denne måde, forlænges med to timer.
Artikel 9 Undtagelser Hvis det er foreneligt med færdselssikkerheden, kan føreren for at nå frem  

 til en egnet holdeplads fravige denne overenskomst i det omfang, hvori det er  

 nødvendigt for at garantere personers, køretøjets eller lastens sikkerhed.  

 Føreren skal på kontrolapparatets diagramark eller på sin arbejdstidsplan  

 notere arten af og grunden til, at fravigelse er sket.
Artikel 10 Kontrolapparat 1. Kontrolapparatet, som skal installeres og anvendes i køretøjer,  

 der er registreret på en kontraherende parts område, skal opfylde følgende  

 betingelser:
2. Arbejdsgiveren udleverer til førerne et tilstrækkeligt antal  

 diagramark, idet der tages hensyn til disse diagramarks individuelle  

 karakter, tjenestens varighed og pligten til at erstatte eventuelt  

 beskadigede diagramark eller diagramark, der er inddraget af en kompetent  

 tilsynsmyndighed.
Arbejdsgiveren må til førerne kun udlevere diagramark, som  

 svarer til en officielt godkendt model, og som kan anvendes i det i køretøjet  

 installerede apparat.
 3. Virksomhederne er forpligtet til at opbevare diagramarkene  

 omhyggeligt i mindst eet år efter anvendelsen og forevise eller udlevere dem  

 på forlangende til tilsynsmyndighederne.
Artikel 11 Virksomhedens kontrolforanstaltninger 1. Virksomheden skal tilrettelægge kørslen på en sådan måde, at  

 førerne er i stand til at overholde bestemmelserne i denne overenskomst.
2. Virksomheden skal regelmæssigt ved gennemgang af diagramarkene  

 kontrollere om overenskomstens bestemmelser er overholdt.
Hvis den  

 konstaterer overtrædelser af denne overenskomst, skal den uopholdeligt bringe  

 disse til ophør og træffe forholdsregler til at undgå gentagelser.
 3. Førere, som er lønnede arbejdstagere, må ikke, ej heller i form  

 af præmier eller løntillæg, vederlægges i forhold til den tilbagelagte  

 strækning og/eller den transporterede godsmængde, medmindre sådanne præmier  

 eller løntillæg er af en sådan art, at de ikke kan bringe færdselssikkerheden  

 i fare.
Artikel 12 Forholdsregler for at sikre overholdelsen af overenskomsten 1. Enhver af de kontraherende parter skal tage alle egnede  

 forholdsregler for at sikre overholdelsen af bestemmelserne i nærværende  

 overenskomst, i særdeleshed ved at udøve passende kontrol både på vejene og  

 på virksomhederne.
De kontraherende parters kompetente myndigheder skal holde  

 hinanden underrettet om de generelle forholdsregler, der træffes i denne  

 henseende.
2. De kontraherende parter skal yde hinanden gensidig hjælp med  

 henblik på at sikre den rette gennemførelse af denne overenskomst og en  

 effektiv kontrol 3. Inden for rammerne af denne gensidige bistand meddeler de  

 kontraherende parters myndigheder regelmæssigt hinanden alle oplysninger om:
- overtrædelser af denne overenskomst, som begås af andre statsborgere og  

 om de sanktioner, der er anvendt i tilfælde af sådanne overtrædelser, - sanktioner, som en kontraherende part har anvendt over for egne  

 statsborgere, som har begået sådanne overtrædelser på andre kontraherende  

 parters territorium.
4. Giver vejkontrol af føreren af et køretøj, der er  

 indregistreret i en anden kontraherende stat grund til at formode, at der er  

 begået overtrædelser, som ikke kan konstateres ved kontrollen, fordi de  

 nødvendige data mangler, bistår de kontraherende parters kompetente  

 myndigheder hinanden med at klarlægge situationen.
Når den kompetente part  

 med henblik herpå foretager kontrol i virksomhedens lokaler, meddeles  

 resultaterne af denne kontrol den anden berørte kontraherende part.
Artikel 13 Overgangsbestemmelser Bestemmelserne i den nye artikel 10 - Kontrolapparat, er ikke bindende for  

 lande, der er kontraherende parter til denne overenskomst før 3 år efter  

 disse ændringers ikrafttræden.
Indtil denne dato finder artikel 12 vedrørende  

 personlig kontrolbog i den ophævede overenskomst fortsat anvendelse.
Artikel 14 Slutningsbestemmelser 1. Denne overenskomst er åben for undertegnelse indtil den 31.  

 marts 1971, og efter denne dato kan den tiltrædes af stater, der er medlemmer  

 af Den økonomiske kommission for Europa samt af stater, der i henhold til  

 stk. 8 i kommissionens direktiver kan deltage i kommissionens arbejde som  

 rådgivende.
 2. Overenskomsten skal ratificeres.
 3. Ratifikations- eller tiltrædelsesdokumenterne skal deponeres  

 hos De forenede Nationers generalsekretær.
 4. Overenskomsten træder i kraft den hundrede og firsindstyvende  

 dag efter deponeringen af det ottende ratifikations- eller  

 tiltrædelsesdokument.
 5. For hver stat, som ratificerer overenskomsten eller tiltræder  

 den efter deponeringen af det ottende ratifikations- eller  

 tiltrædelsesdokument, som nævnt ovenfor i stk. 1, skal overenskomsten træde i  

 kraft et hundrede og firsindstyve dage efter datoen for den pågældende stats  

 deponering af ratifikations- eller tiltrædelsesdokumentet.
Artikel 15 1. En kontraherende part kan opsige denne overenskomst ved en  

 erklæring til De forenede Nationers generalsekretær.
 2. Opsigelsen får virkning seks måneder efter den dato, på hvilken  

 generalsekretæren har modtaget erklæringen derom.
Artikel 16 Denne overenskomst træder ud af kraft, hvis antallet af kontraherende  

 parter, efter at overenskomsten er trådt i kraft, er mindre end tre i løbet  

 af en hvilken som helst periode af 12 på hinanden følgende måneder.
Artikel 17 1. En stat kan, når den undertegner denne overenskomst eller ved  

 deponeringen af sit ratifikations- eller tiltrædelsesdokument eller på et  

 hvilket som helst senere tidspunkt ved meddelelse til De forenede Nationers  

 generalsekretær erklære, at overenskomsten skal finde anvendelse i alle eller  

 en del af de områder, den repræsenterer i det mellemfolkelige samkvem.  

 Overenskomsten finder anvendelse i det eller de områder, som er nævnt i  

 erklæringen fra den hundrede og firsindstyvende dag efter generalsekretærens  

 modtagelse af erklæringen, eller, dersom overenskomsten da endnu ikke er  

 trådt i kraft, dagen for dens ikrafttræden.
 2. En stat, der i overensstemmelse med det foregående stykke har  

 afgivet en erklæring hvorved overenskomsten finder anvendelse på et område,  

 som den repræsenterer i det mellemfolkelige samkvem, kan opsige  

 overenskomsten for dette områdes vedkommende i overensstemmelse med artikel  

 15.
Artikel 18 1. Uoverensstemmelse mellem to eller flere kontraherende parter om  

 fortolkningen eller anvendelsen af denne overenskomst skal så vidt muligt  

 bilægges ved forhandlinger mellem parterne.
 2. Uoverensstemmelser, der ikke måtte være bilagt ved  

 forhandlinger, skal afgøres ved voldgift, hvis en af de kontraherende parter,  

 der er uenige, forlanger det, og skal herefter henvises til een eller flere  

 voldgiftsmænd, udpeget ved fælles overenskomst mellem de uenige parter.  

 Dersom de uenige parter i løbet af tre måneder regnet fra den dag, da  

 voldgiften blev forlangt, ikke har kunnet komme til forståelse om valget af  

 een eller flere voldgiftsmænd, kan hver af parterne anmode De forenede  

 Nationers generalsekretær om at udpege een voldgiftsmand, hvem  

 uoverensstemmelsen vil blive forelagt til afgørelse.
 3. Den afgørelse, der træffes af den eller de voldgiftsmænd, der  

 er udpeget i overensstemmelse med det foregående stykke, er bindende for de  

 uenige parter.
Artikel 19 1. En stat kan ved undertegnelsen, ratifikationen eller  

 tiltrædelsen af overenskomsten erklære, at den ikke betragter sig som bundet  

 af artikel 18, stk. 2 og 3. De andre kontraherende parter er ikke bundet af  

 artikel 18, stk. 2 og 3 over for en kontraherende part, der måtte have taget  

 et sådant forbehold.
2. Hvis en stat ved deponeringen af sit ratifikations- eller  

 tiltrædelsesdokument tager et andet forbehold end det i stk. 1 omhandlede,  

 skal De forenede Nationers generalsekretær sende underretning om dette  

 forbehold til de stater, der allerede har deponeret deres ratifikations-  

 eller tiltrædelsesdokument, og som ikke senere har opsagt overenskomsten.  

 Forbeholdet anses for godkendt, dersom ingen af disse stater i løbet af seks  

 måneder, regnet fra meddelelsens dato, har modsat sig, at det godkendes.
I  

 modsat fald er forbeholdet ikke godkendt, og hvis den stat, der har taget  

 det, ikke trækker det tilbage, er dens deponering af ratifikations- eller  

 tiltrædelsesdokumentet uden gyldighed.
Ved anvendelsen af nærværende stykke  

 vil der ikke blive taget hensyn til indsigelse fra stater, hvis tiltrædelse  

 eller ratifikation måtte være ugyldig i henhold til nærværende stykke som  

 følge af de forbehold, de måtte have taget.
 3. En kontraherende part, der har fået anerkendt et forbehold i  

 denne overenskomsts signaturprotokol eller som har taget et forbehold i  

 henhold til stk. 1, eller som har taget et forbehold, der er godkendt i  

 henhold til stk. 2, vil til enhver tid kunne trække dette forbehold tilbage  

 ved en erklæring til generalsekretæren.
Artikel 20 1. Når overenskomsten har været i kraft i tre år, kan en  

 kontraherende part ved erklæring til De forenede nationers generalsekretær  

 anmode om, at der indkaldes en konference med henblik på en revision af  

 overenskomsten.
Generalsekretæren underretter alle kontraherende parter om  

 anmodningen og indkalder en revisionskonference, såfremt mindst en tredjedel  

 af de kontraherende parter inden fire måneder efter den af generalsekretæren  

 udsendte underretning meddeler ham deres tiltrædelse af anmodningen.
2. Når der i overensstemmelse med stk. 1 indkaldes en konference,  

 underretter generalsekretæren alle kontraherende parter derom og opfordrer  

 dem til inden tre måneder at fremsætte de forslag, de ønsker at få behandlet  

 på konferencen.
Generalsekretæren underretter mindst tre måneder før dagen  

 for konferencens åbning alle kontraherende parter om den foreløbige dagsorden  

 for konferencen samt om teksten til de fremkomne forslag.
 3. Generalsekretæren indbyder alle de i artikel 14, stk. 1, nævnte  

 stater til konferencer, der indkaldes i overensstemmelse med denne artikel.
Artikel 21 1. En kontraherende part kan foreslå en eller flere ændringer i  

 overenskomsten.
Teksten til et ændringsforslag sendes til De forenede  

 Nationers generalsekretær, der meddeler den til alle kontraherende parter og  

 bekendtgør den for de andre i artikel 14, stk. 1, nævnte stater.
2. Inden for en frist på seks måneder, regnet fra den dag da  

 generalsekretæren har udsendt meddelelse om ændringsforslaget, kan en  

 kontraherende part underrette generalsekretæren om, 3. Så længe en kontraherende part, som har indsendt den i stk. 2  

 b) nævnte erklæring, ikke har meddelt generalsekretæren sin tilslutning, kan  

 den inden for en frist af ni måneder, regnet fra udløbet af den frist på seks  

 måneder, der er fastsat i meddelelsen, gøre indvending mod den foreslåede  

 ændring.
 4. Hvis der i overensstemmelse med reglerne i stk. 2 og 3  

 fremsættes en indvending mod ændringsforslaget, anses ændringen for ikke at  

 være vedtaget og får ingen virkning.
 5. Hvis der ikke fremsættes nogen indvending mod ændringsforslaget  

 i overensstemmelse med reglerne i stk. 2 og 3, anses ændringen for vedtaget  

 fra følgende tidspunkt:
- den dag, på hvilken alle de kontraherende parter, der har indsendt en  

 sådan erklæring, måtte have meddelt generalsekretæren deres tilslutning til  

 forslaget, dog således, at hvis alle tilslutningserklæringerne er fremkommet  

 inden udløbet af den i stk. 2 nævnte frist på seks måneder, skal denne dato  

 betragtes som datoen for udløbet af den nævnte seks måneders periode; - udløbet af den i stk. 3 fastsatte frist på ni måneder.
 6. En ændring, der anses for vedtaget, træder i kraft tre måneder  

 efter den dag, den anses for vedtaget.
 7. Generalsekretæren underretter snarest muligt de kontraherende  

 parter om fremsættelse af indvendinger mod ændringsforslaget i  

 overensstemmelse med stk. 2 a) og om, hvorvidt han har modtaget meddelelser  

 fra en eller flere kontraherende parter i henhold til stk. 2 b). I tilfælde  

 af, at en eller flere kontraherende parter har fremsendt en sådan meddelelse,  

 underretter han yderligere alle de kontraherende parter om, hvilke  

 kontraherende parter, der har fremsendt sådan meddelelse, gjort indvending  

 mod ændringsforslaget eller tilsluttet sig det.
8. Uafhængigt af den i stk. 1-6 fastsatte ændringsprocedure kan  

 bilaget til overenskomsten ændres ved aftale mellem alle kontraherende  

 parters kompetente myndigheder.
Hvis en kontraherende parts kompetente  

 myndigheder har erklæret, at godkendelse ifølge det pågældende lands  

 nationale lovgivning kræver en særlig bemyndigelse eller den lovgivende  

 forsamlings vedtagelse, vil det samtykke til ændring af bilaget, som den  

 pågældende kontraherende parts kompetente myndigheder afgiver, først blive  

 betragtet som afgivet på det tidspunkt, hvor den pågældende kompetente  

 myndighed har meddelt generalsekretæren, at den nødvendige bemyndigelse eller  

 vedtagelse er opnået.
I aftalen mellem de kompetente myndigheder fastsættes  

 ikrafttrædelsestidspunktet for det ændrede bilag, og det kan bestemmes, at  

 det hidtidige bilag i en overgangsperiode helt eller delvis skal forblive i  

 kraft sideløbende med det ændrede bilag.
Artikel 22 1. Tillæggene 1 og 2 til bilaget til denne overenskomst kan ændres  

 efter fremgangsmåden beskrevet i denne artikel.
 2. På foranledning af en kontraherende part, skal ethvert forslag  

 til ændring af tillæggene 1 og 2 behandles af den specielle arbejdsgruppe for  

 vejtransport i EØF-kommissionen.
 3. Hvis ændringen vedtages af et flertal af de tilstedeværende  

 medlemmer, og dette flertal ligeledes omfatter flertallet af de  

 tilstedeværende kontraherende parter, skal generalsekretæren meddele  

 ændringen til de kompetente myndigheder hos alle kontraherende parter for  

 godkendelse.
 4. Inden for seks måneder efter offentliggørelsen skal ændringen  

 godkendes, hvis mindre end en trediedel af de kompetente myndigheder hos de  

 kontraherende parter har meddelt generalsekretæren deres indvending.
 5. Enhver vedtagen ændring skal af generalsekretæren meddeles til  

 alle kontraherende parter og træde i kraft tre måneder efter kundgørelsen.
Artikel 23 Foruden de i artikel 20 og 21 omhandlede meddelelser giver De forenede  

 Nationers generalsekretær underretning til de i artikel 14, stk. 1, nævnte  

 stater om Artikel 24 Denne overenskomsts signaturprotokol skal have samme virkning, gyldighed  

 og varighed som selve overenskomsten, af hvilken den skal betragtes som en  

 integrerende del.
Artikel 25 Efter den 31. marts 1971 skal denne overenskomsts original deponeres hos  

 De forenede Nationers generalsekretær, der oversender bekræftede kopier af  

 den til hver af de i artikel 14, stk. 1, nævnte stater.
 Til bekræftelse heraf har de undertegnede, dertil behørigt  

 befuldmægtigede, underskrevet denne overenskomst.
 Udfærdiget i Geneve den første juli nitten hundrede og halvfjerds i eet  

 eksemplar i det engelske og franske sprog, idet begge tekster er lige  

 autentiske.
 2. ændring er trådt i kraft den 24. april 1992.
Bilag Kontrolapparat Almindelige bestemmelser Artikel 1 Ansøgning om typegodkendelse af en model af et kontrolapparat eller et  

 diagramark indgives sammen med en tilsvarende beskrivelse til en  

 kontraherende part af fabrikanten eller hans befuldmægtigede.
For een og  

 samme model af et kontrolapparat eller et diagramark kan denne ansøgning kun  

 fremsættes over for een kontraherende part.
Artikel 2 Hver kontraherende part meddeler typegodkendelse for alle modeller af  

 kontrolapparater eller diagramark, hvis disse svarer til de forskrifter, der  

 er nævnt i Bilag 1 til dette bilag, og forudsat den kontraherende part har  

 mulighed for at kontrollere, at produktionen er i overensstemmelse med den  

 godkendte model.
 For ændringer af eller tilføjelser til en godkendt model skal der meddeles  

 en supplerende typegodkendelse af den kontraherende part, som har meddelt den  

 oprindelige typegodkendelse.
Artikel 3 De kontraherende parter tildeler ansøgeren for hver model af  

 kontrolapparat eller diagramark, der er godkendt i henhold til artikel 2, et  

 godkendelsesmærke svarende til modellen i Bilag 2.
Artikel 4 De kompetente myndigheder hos den kontraherende part, hvor der er blevet  

 ansøgt om typegodkendelse, sender inden en måned til de andre kontraherende  

 parters myndigheder en kopi af godkendelsesdokumentet samt en kopi af den  

 nødvendige beskrivelse for hver godkendt model af kontrolapparater eller  

 diagramark eller underretter dem om ethvert afslag på en  

 godkendelsesansøgning vedrørende et kontrolapparat eller et diagramark; i  

 tilfælde af et afslag oplyser de grundene hertil.
Artikel 5 1. Konstaterer en kontraherende part, som har meddelt en  

 typegodkendelse i henhold til artikel 2, at kontrolapparater eller diagramark  

 med det tildelte typegodkendelsesmærke ikke svarer til den godkendte model,  

 træffer den de nødvendige foranstaltninger til at sikre produktionens  

 overensstemmelse med den godkendte model.
Disse foranstaltninger kan i givet  

 fald omfatte inddragelse af typegodkendelsen.
 2. En kontraherende part, der har meddelt en typegodkendelse, skal  

 inddrage denne, såfremt det kontrolapparat eller det diagramark, for hvilket  

 der er meddelt typegodkendelse, må anses for ikke at være i overensstemmelse  

 med dette bilag, eller bilaget hertil, eller ved anvendelsen udviser en fejl  

 af generel karakter, der gør det uegnet til sit formål.
 3. Underrettes en kontraherende part, der har meddelt en  

 typegodkendelse, af en anden kontraherende part om, at der foreligger et af  

 de i stk. 1 eller 2 nævnte forhold, træffer den efter samråd med denne  

 kontraherende part de i disse stykker omhandlede foranstaltninger med  

 forbehold af stk. 5.
4. Den kontraherende part, der har konstateret et af de i stk. 2  

 nævnte forhold, kan indtil videre forbyde, at de pågældende kontrolapparater  

 og diagramark markedsføres eller tages i brug.
Det samme gælder i de i stk. 1  

 omhandlede tilfælde for kontrolapparater og diagramark, for hvilke der ikke  

 kræves nogen førstegangskontrol, når fabrikanten, efter en påmindelse herom,  

 ikke har tilvejebragt overensstemmelse med den godkendte model eller med  

 kravene i dette bilag.
 Under alle omstændigheder giver de kontraherende parters kompetente  

 myndigheder inden en måned hinanden meddelelse om inddragelse af en  

 typegodkendelse eller om andre foranstaltninger, der er truffet i  

 overensstemmelse med stk. 1, 2 og 3, samt om de grunde, der berettiger til  

 disse foranstaltninger.
 5. Bestrider den kontraherende part, der har meddelt en  

 typegodkendelse, at de i stk. 1 og 2 omhandlede forhold, hvorom den er blevet  

 underrettet, er til stede, bestræber de interesserede kontraherende parter  

 sig på at bilægge uoverensstemmelsen.
Artikel 6 1. En ansøger om typegodkendelse af en model til diagramark skal i  

 ansøgningen præcisere, i hvilken eller i hvilke kontrolapparatmodeller dette  

 diagramark skal finde anvendelse, og skal til afprøvning af diagramarket  

 levere et egnet apparat af den eller de pågældende typer.
 2. Hver kontraherende parts kompetente myndigheder angiver på  

 typegodkendelsesdokumentet for modellen af diagramarket, i hvilket eller i  

 hvilke kontrolapparater denne model af diagramark kan anvendes.
Artikel 7 De kontraherende parter kan ikke afslå indregistrering eller forbyde  

 benyttelse af køretøjer, der er udstyret med et kontrolapparat, af grunde,  

 som beror på dette udstyr, hvis apparatet er forsynet med det i artikel 3  

 nævnte godkendelsesmærke og med den i artikel 9 nævnte installationsplade.
Artikel 8 Enhver beslutning i henhold til dette bilag, hvorved en typegodkendelse  

 for en model af et kontrolapparat eller af et diagramark afslås eller  

 tilbagekaldes, skal nøje begrundes.
Den skal meddeles den berørte med  

 angivelse af de retsmidler, der består efter de kontraherende parters  

 lovgivninger, og af fristerne for anvendelse af disse retsmidler.
Installering og afprøvning, Artikel 9 1. Installering og reparationer af kontrolapparatet må kun  

 foretages af installatører eller værksteder, som er autoriseret hertil af de  

 kontraherende parters kompetente myndigheder, efter at disse, hvis de ønsker  

 det, har indhentet udtalelse fra de pågældende fabrikanter.
2. Den autoriserede installatør eller det autoriserede værksted  

 forsyner de gennemførte plomberinger med et særligt mærke.
Hver kontraherende  

 parts kompetente myndigheder fører en fortegnelse over de anvendte mærker.
 3. De kontraherende parters kompetente myndigheder meddeler  

 hinanden fortegnelsen over de autoriserede installatører eller værksteder og  

 sender hinanden en kopi af de anvendte mærker.
 4. Den installationsplade, som er påsat i overensstemmelse med  

 Bilag 1, er bevis for, at installeringen af kontrolapparatet er sket i  

 overensstemmelse med dette bilags forskrifter.
Brugsforskrifter Artikel 10 Arbejdsgiveren og førerne sørger for, at kontrolapparaterne fungerer  

 rigtigt og betjenes korrekt.
Artikel 11 1. Førerne må ikke anvende tilsmudsede eller beskadigede  

 diagramark.
Diagramarkene skal derfor beskyttes på passende måde.
 Beskadiges et diagramark, som indeholder optegnelser, skal det beskadigede  

 diagramark af førerne vedlægges det reserveark, som erstatter det beskadigede  

 ark.
2. Førerne skal anvende diagramarkene hver dag, de kører, fra det  

 øjeblik de overtager køretøjet.
Diagramarket udskiftes først ved afslutningen  

 af den daglige arbejdsperiode, medmindre det er tilladt at udskifte det på  

 andre tidspunkter.
Intet diagramark må benyttes ud over det tidsrum, det  

 gælder for.
 Når førerne har forladt køretøjet og derfor er ude af stand til at betjene  

 det på selve køretøjet monterede kontrolapparat, skal tidsperioderne noteres  

 på diagramarket, således at de er let læselige, og uden at arket tilsmudses.
 Førerne foretager de nødvendige udskiftninger af diagramarkene, når  

 køretøjet føres af flere personer, således at de i afsnit II, nr. 1 til 3, i  

 Tillæg1 omhandlede oplysninger, optegnes på diagramarket for den fører, der  

 til enhver tid fører køretøjet.
 3. Apparatet skal være således indrettet, at tilsynsmyndighederne,  

 efter en eventuel åbning af apparatet, uden videre kan aflæse optegnelserne  

 fra de sidste ni timer inden kontroltidspunktet.
 Apparatet skal desuden være således indrettet, at det uden åbning af  

 kassen kan kontrolleres, om optegnelserne finder sted.
 4. Føreren skal på tilsynsmyndighedernes forlangende kunne  

 forevise diagramarkene for den pågældende uge, og under alle omstændigheder  

 arket for den sidste dag i den nærmest foregående uge, på hvilken han har  

 kørt.
Tillæg 1 FORSKRIFTER FOR KONSTRUKTION, AFPRØVNING, INSTALLERING OG EFTERSYN I.
DEFINITIONER I dette bilag forstås der ved:
Et apparat bestemt til installering i motorkøretøjer med henblik på  

 helautomatisk eller halvautomatisk indikation og optegnelse af oplysninger  

 vedrørende køretøjets kørsel samt bestemte arbejdstider for førerne; Et til varig optegnelse af oplysninger beregnet ark, som indlægges i  

 kontrolapparatet, og på hvilket apparatets skriveanordning fortløbende  

 optegner diagrammer over de oplysninger, der skal registreres; Karakteristisk størrelse, som angiver den værdi af indgangssignalet, som  

 er nødvendig til indikation og optegnelse af en tilbagelagt vejstrækning på 1  

 km; denne konstant udtrykkes i omdrejninger pr. km (k = ... omdr/km) eller i  

 impulser pr. km (k = ... imp/km); Karakteristisk størrelse, der angiver talværdien af det udgangssignal, der  

 udgår fra den med motorkøretøjets kontrolapparat forbundne kontaktanordning  

 (i nogle tilfælde udtaget fra gearkassen, i andre tilfælde fra hjulakselen)  

 ved en under de normale afprøvningsbetingelser tilbagelagt vejstrækning på 1  

 km (sml. afsnit VI, nr. 4, i nærværende bilag). Vejdrejetallet udtrykkes i  

 omdrejninger pr. km (w = omdr/km) eller i impulser pr. km (s = imp/km); Middelværdien af den af hvert drivhjul ved en fuld omdrejning tilbagelagte  

 vejstrækning.
Målingen af disse vejstrækninger skal foregå under de normale  

 afprøvningsbetingelser (sml. afsnit VI, nr. 4, i nærværende bilag) og  

 udtrykkes i følgende form: 1 = ... mm.
II.
ALMINDELIGE FUNKTIONSKRITERIER FOR KONTROLAPPARATET Apparatet skal optegne følgende oplysninger:
1. den af køretøjet tilbagelagte vejstrækning; 2. køretøjets hastighed; 3. køretiden; 4. de øvrige arbejds- og rådighedstider; 5. arbejdsafbrydelser og de daglige hviletider; 6. åbning af kassen, som indeholder diagramarket.
 7. for elektroniske kontrolapparater, hvorved forstås  

 udstyr, hvor signalerne fra vejstræknings- og hastighedssensoren  

 transmitteres elektrisk, enhver afbrydelse, der varer længere end 100  

 millisekunder, i kontrolapparatets strømtilførsel (belysning undtaget),i  

 vejstræknings- og hastighedssensorens strømtilførsel samt enhver afbrydelse  

 af signalforbindelsen til sensoren.
 I køretøjer, der føres af to førere, skal kontrolapparatet være således  

 indrettet, at de under nr. 3, 4 og 5 opførte tidsgrupper kan optegnes for de  

 to førere samtidig, men hver for sig på to forskellige diagramark.
III.
KONSTRUKTIONSNORMER FOR KONTROLAPPARATET 1. for kontrolapparatet er følgende udstyr  

 foreskrevet:
- for vejstrækningen (kilometertæller), - for hastigheden (tachometer), - for tiden (ur).
- til optegnelse af de tilbagelagte vejstrækninger, - til optegnelse af hastigheden, - til optegnelse, ved en eller flere anordninger, af tiden i henhold til  

 afsnit III, litra c), punkt 4.
For elektroniske kontrolapparater, som beskrevet i kap.
II, nr. 7, enhver  

 afbrydelse, der varer længere end 100 millisekunder, i kontrolapparatets  

 strømtilførsel (belysning undtaget) senest ved strømtilførslens retablering.
For elektroniske kontrolapparater, som beskrevet i kap.
II, nr. 7, enhver  

 afbrydelse, der varer længere end 100 millisekunder, i vejstræknings- og  

 hastighedssensorens strømtilførsel, samt enhver afbrydelse af  

 signalforbindelsen til disse sensorer.
 2. Eventuelt forhåndenværende ekstraindretninger i  

 apparatet må hverken forstyrre de foreskrevne anordningers fejlfri funktion  

 eller aflæsningen af dem.
 Apparatet skal forelægges til typegodkendelse med disse eventuelt  

 tilstedeværende ekstra indretninger.
3. Materialer 4. Måling af den tilbagelagte vejstrækning De tilbagelagte vejstrækninger kan måles og opregnes - ved fremadkørsel og ved bakning, eller - ved fremadkørsel alene.
 Den eventuelle optegnelse af de tilbagelagte vejstrækninger ved bakning må  

 på ingen måde skade de øvrige optegnelsers klarhed og nøjagtighed.
5. Måling af hastigheden a.
Hastighedsmålerens måleområde fastlægges i typegodkendelsen.
b.
Måleapparatets egenfrekvens og dæmpning skal være således afpasset, at  

 indikationen og optegnelsen af hastigheden i måleområdet kan følge  

 accelerationer på indtil 2 m/s2 inden for den tilladelige tolerance.
6. Måling af tiden (ur) a.
Urets indstillingsanordning skal være anbragt i en kasse, som  

 indeholder diagramarket, og hvis åbning til enhver tid registreres automatisk  

 på diagramarket.
b.
Drives diagramarket af urværket, skal urets fejlfri gangtid, efter at  

 det er trukket helt op, være mindst 10% længere end diagramarkets maksimale  

 optegnelsestid.
7. Belysning og beskyttelse a.
Indikationsanordningerne skal være forsynet med en ikke blændende  

 belysningsanordning.
b.
Under normale driftsbetingelser skal alle apparatets indvendige dele  

 være beskyttet mod fugt og støv.
Desuden skal de ved plomberbare kasser være  

 beskyttet mod indgreb.
1. Vejstrækningsmåler (kilometertæller) a.
Størrelsen af vejstrækningsmålerens mindste måleenhed skal andrage 0,1  

 km.
De cifre, der angiver hektometer, skal klart kunne skelnes fra dem, der  

 angiver hele kilometer.
b.
Vejstrækningsmålerens cifre skal være let læselige og have en synlig  

 højde på mindst 4 mm.
c.
Kilometertælleren skal kunne angive op til mindst 99 999,9 km.
2. Hastighedsmåler (tachometer) a.
Inden for måleområdet skal hastighedsskalaen være opdelt ensartet i  

 afsnit på 1, 2, 5 eller 10 km/t.
Skalainddelingens hastighedsværdi  

 (delestregsafstand) må ikke overstige 10% af skalasluthastigheden.
b.
Det uden for måleområdet liggende indikationsområde behøver ikke at  

 være forsynet med cifre.
c.
Den til en hastighedsændring på 10 km/t svarende delestregsafstand må  

 ikke være mindre end 10 mm.
d.
På et viserinstrument må afstanden mellem viser og skala ikke overstige  

 3 mm.
3. Tidsmålerinstrument (ur) Tidsmåleren skal kunne aflæses, uden at apparatet behøver at åbnes, og  

 aflæsningen skal være sikker, let og utvetydig.
1. Almindelige bestemmelser a.
Hvert apparat skal, uafhængigt af diagramarkets form (strimmel eller  

 skive), have en markering, der muliggør en korrekt indlægning af  

 diagramarket, således at tidsmarkeringen på arket stemmer overens med urets  

 tidsangivelse.
b.
Diagramarkets fremdrev skal være således konstrueret, at diagrambladet  

 transporteres slørfrit og til enhver tid kan lægges ind og tages ud.
c.
Ved diagramark i skiveform drives transportanordningen gennem urværket.  

 I dette tilfælde skal diagramarkets fremføring ske jævnt glidende og andrage  

 mindst 7 mm i timen, målt på hastigheds- og skrivefeltets inderste  

 cirkelrand.
 Ved strimmelskrivere skal strimmelens fremføring i lige linie mindst  

 andrage 10 mm i timen, hvis transportanordningen drives af urværket.
d.
Den tilbagelagte vejstrækning, køretøjets hastighed samt åbningen af  

 kassen, der indeholder diagramarket eller -arkene, skal optegnes  

 fuldautomatisk.
2. Optegnelse af den tilbagelagte vejstrækning a.
En tilbagelagt vejstrækning på en kilometers længde skal i optegnelsen  

 svare til en strækning på mindst 1 mm på den pågældende koordinat.
b.
Også ved hastigheder i nærheden af måleområdets øverste grænse skal  

 optegnelsen af vejstrækningen stadig kunne aflæses tydeligt.
3. Optegnelse af hastigheden a.
Skrivestiften til hastighedsoptegnelsen skal uafhængigt af  

 diagramarkets form principielt føres i linie og vinkelret på diagramarkets  

 bevægelsesretning.
 Dog kan skrivestiften føres efter en cirkelbue, såfremt følgende  

 forudsætninger er opfyldt:
- skriftsporet skal forløbe vinkelret på hastighedsskrivefeltets midterste  

 periferi (ved diagramark i skiveform) eller på dets aksel (ved diagramark i  

 strimmelform), - forholdet mellem føringsbuens krumningsdiameter og bredden af det felt,  

 som er beregnet til registrering af hastigheden, må ikke være mindre end  

 2,4:1 uanset diagramarkets form, - enkelte af tidsskalaens streger skal gennemskære skrivefeltet i det  

 bueformede spor, som svarer til skrivestiftens føring.
Afstanden mellem  

 stregerne må højst svare til en time på tidsskalaen.
b.
En hastighedsændring på 10 km/t skal i optegnelsen svare til en  

 strækning på mindst 1,5 mm på den pågældende koordinat.
4. Optegnelse af tiderne a.
Kontrolapparatet skal være indrettet således, at det ved en eventuel  

 betjening af en omskifter optegner de fire tidsgrupper automatisk og hver for  

 sig som følger:
arbejdsperioder; tiden, dvs.
- ventetid, dvs, den periode, i hvilken førerne skal blive i eller ved  

 køretøjet alene for at besvare eventuelle henvendelser om at begynde eller  

 genoptage kørslen eller udføre andet arbejde, - tid tilbragt ved siden af en fører under kørslen, - tid tilbragt på en soveplads under kørslen; i arbejdet og de daglige hvileperioder.
 Hver kontraherende part kan for de diagramark, som anvendes på køretøjer,  

 der er indregistreret på dens område tillade, at de under litra ii) og iii)  

 omhandlede perioder alle noteres under tegnet.
b.
Af skriftsporenes beskaffenhed, deres placering og i givet fald de i  

 pkt. 4, a) fastsatte tegn skal det utvetydigt fremgå, hvilken tidsgruppe det  

 drejer sig om.
 De enkelte tidsgrupper fremstilles på diagramarket ved hjælp af  

 forskellige skriftspor, bredder eller i enhver anden form, som sikrer en  

 mindst lige så god aflæselighed og anvendelighed af diagramarket.
c.
I køretøjer, der føres af flere førere, skal de under punkt 4, a)  

 nævnte optegnelser ske på to adskilte diagramark, eet for hver fører.
I dette  

 tilfælde skal fremføringen af de enkelte diagramark ske ved hjælp af den  

 samme anordning eller ved hjælp af anordninger, der er koblet synkront.
 1. Kassen, som indeholder diagramarket eller -arkene  

 samt urets indstillingsanordning, skal være forsynet med lås.
 2. Enhver åbning af kassen, som indeholder  

 diagramarket eller -arkene samt urets indstillingsanordning, skal registreres  

 automatisk på diagramarket eller -arkene.
 1. På apparatets skala skal være anbragt følgende  

 betegnelser:
- i umiddelbar nærhed af vejstrækningsmålerens indikation, måleenheden for  

 de tilbagelagte vejstrækninger med forkortelsen »km« - i nærheden af hastighedsskalaen forkortelsen »km/t«, - hastighedsmålerens måleområde med forkortelsen »Vmin ... km/t,Vmax  

 ...km/t«; denne angivelse kan udelades, hvis den fremtræder på  

 apparatets typeplade.
 Disse forskrifter finder dog ikke anvendelse på kontrolapparater, som er  

 godkendt før den 10. august 1970.
 2. Den på apparatet anbragte typeplade skal indeholde  

 følgende oplysninger, som skal være let aflæselige på det installerede  

 apparat:
- fabrikantens navn og adresse, - fabriksnummer og fremstillingsår, - godkendelsesmærke for apparattypen, - apparatkonstanten i formen »k = ... omdr/km« eller »k =  

 ... imp/km«, - eventuelt hastighedsmåleområde i den i punkt 1 angivne form, - hvis apparatets følsomhed over for hældningsvinklen kan påvirke dets  

 angivelse ud over de tilladte tolerancer, den tilladelige hældningsvinkel  

 angivet som:
 hvor alpha er vinklen målt fra vandret til den stilling af apparatets  

 forside (anbragt retvendt), for hvilken apparatet er justeret, medens beta og  

 gamma er de maksimalt tilladelige afvigelser henholdsvis opad og nedad fra  

 justeringsvinklen alpha.
1. Prøvestandsforsøg inden installering 2. Ved installeringen 3. Drift 4. De under punkt 1, 2 og 3 nævnte tilladelige  

 tolerancer gælder for temperaturer mellem 0 grader og 40 grader;  

 temperaturerne måles i umiddelbar nærhed af apparatet.
 5. De under punkt 2 og 3 nævnte tilladte tolerancer  

 gælder, hvis de er blevet konstateret under de i afsnit VI nævnte  

 betingelser.
IV.
DIAGRAMARK 1. Diagramarkene skal være indrettet således, at de  

 ikke hindrer apparatets normale funktion, således at optegnelserne ikke kan  

 slettes ud, og således at disse kan aflæses og identificeres tydeligt.
 Diagramarkene skal bevare deres mål og optegnelser ved normal fugtighed og  

 temperatur.
 De nedenfor nævnte angivelser skal kunne foretages på diagramarkene, uden  

 at disse herved beskadiges, og uden at optegnelsernes aflæselighed skades:
- inden den første tur, der er noteret på arket, - ved slutningen af den sidste tur, der er noteret på arket, - hvis der skiftes køretøj i løbet af arbejdsdagen (det foregående  

 køretøjs tæller og det nye køretøjs tæller); Diagramarkene skal ved hensigtsmæssig opbevaring være let læselige i  

 mindst et år.
 2. Diagramarkenes optegnelseskapacitet skal uafhængigt  

 af arkenes form mindst andrage 24 timer.
 Er flere diagramark forbundet med hinanden for at forøge kapaciteten af  

 indgrebsfrie optegnelser, skal forbindelserne mellem de enkelte diagramark  

 være udført således, at optegnelserne på overgangsstederne fra et diagramark  

 til det næste hverken viser afbrydelser eller overlapninger.
 1. Diagramarkene omfatter følgende skrivefelter:
- et skrivefelt udelukkende til hastighedsoptegnelsen, - et skrivefelt udelukkende til optegnelse af den tilbagelagte  

 vejstrækning, - et eller flere skrivefelter til optegnelse af køretid, øvrige arbejds-  

 og rådighedstider, arbejdsafbrydelser og hviletider.
2. Skrivefeltet til hastighedsoptegnelsen skal være  

 inddelt mindst for hver 20 km/t.
Hver delestreg skal være betegnet med den  

 tilsvarende hastighed.
Forkortelsen km/t skal fremtræde mindst et sted på  

 skrivefeltet.
Den sidste delestreg skal stemme overens med den øverste ende  

 af måleområdet.
 3. Skrivefeltet til optegnelsen af de tilbagelagte  

 vejstrækninger skal være inddelt således, at antallet af tilbagelagte  

 kilometer er let aflæseligt.
 4. Skrivefeltet eller skrivefelterne til optegnelse af  

 tiderne i henhold til punkt 1 skal indeholde henvisninger, som muliggør en  

 entydig sondring mellem de enkelte tidsgrupper.
 Hvert diagramark skal bære følgende påtryk:
- fabrikantens navn og adresse eller firmamærke, - godkendelsesmærke for modellen af diagramarket, - godkendelsesmærke for den eller de apparattyper, til hvilken eller  

 hvilke diagramarket kan benyttes, - hastighedsmåleområdets øverste grænse i km/t.
 På hvert diagramark skal der desuden mindst være påtrykt en tidsskala, som  

 muliggør en direkte aflæsning af tiden med femten minutters mellemrum samt en  

 simpel konstatering af afsnittene på fem minutter.
 På diagramarket skal der være afsat plads til mindst følgende håndskrevne  

 angivelser fra føreren:
- efternavn og fornavn på føreren, - tidspunkt og sted for påbegyndelse og for afslutning af diagramarkets  

 anvendelse, - indregistreringsnummer eller -numre på det eller de køretøjer, som er  

 overladt føreren under diagramarkets anvendelse, - kilometertællerens stand på det køretøj eller de køretøjer, som er  

 overladt føreren under diagramarkets anvendelse, - tidspunktet for skift af køretøj.
V.
INSTALLERING AF KONTROLAPPARATET A.
Almindelige bestemmelser 1. Kontrolapparatet skal installeres således i motorkøretøjet, at  

 chaufføren fra førersædet let kan aflæse hastighedsmåler, vejstrækningsmåler  

 og ur, og at alle komponenter inklusive forbindelsesled er beskyttet mod  

 hændelige beskadigelser.
 2. Kontrolapparatets konstant skal kunne tilpasses køretøjets  

 vejdrejetal gennem en egnet justeringsanordning.
 Motorkøretøjer med flere bagakselreduktioner skal være udstyret med en  

 omskifteranordning, gennem hvilken de forskellige reduktionsforhold  

 automatisk opnår det vejdrejetal, ved hvilket apparatets tilpasning til  

 køretøjet er sket.
3. Efter afprøvning ved den første indbygning anbringes en  

 installationsplade let synligt i køretøjet på eller ved siden af  

 kontrolapparatet.
Efter ethvert indgreb foretaget af en autoriseret  

 installatør eller at autoriseret værksted, som gør det nødvendigt at ændre  

 selve installationens indstilling, skal installationspladen udskiftes med en  

 ny plade.
 Installationspladen skal mindst give følgende oplysninger:
- den autoriserede installatørs eller det autoriserede værksteds navn,  

 adresse eller firmamærke, - køretøjets vejdrejetal i formen »w = ... omdr/km« eller  

 »w = ... imp/km«, - effektiv dækperiferi i formen »l'1 mm«, - dato for målingen af køretøjets vejdrejetal og af den effektive  

 dækperiferi.
B.
Plombering Følgende apparatdele skal plomberes:
 I særlige tilfælde kan der fastsættes yderligere plomberinger ved  

 apparatets typegodkendelse; på typegodkendelsesdokumentet skal det angives,  

 hvor disse plomber er anbragt.
Kun plomberne på de under litra b), c) og e) nævnte forbindelsessteder kan  

 fjernes i nødsfald.
Enhver beskadigelse af plomberne skal gøres til genstand  

 for en skriftlig begrundelse, som skal holdes til disposition for den  

 kompetente myndighed.
VI.
EFTERPRØVNING OG KONTROL De kontraherende parter udpeger de organer, som skal udføre efterprøvning  

 og kontrol.
 1. Certificering af nye eller reparerede instrumenter.
 For hver enkelt nyt eller repareret apparat certificeres den korrekte  

 funktion og nøjagtigheden af angivelser og optegnelser inden for de i afsnit  

 III, litra F, punkt 1, fastsatte tolerancer ved den i afsnit V, B, litra f),  

 foreskrevne plombering.
 De kontraherende parter kan i dette øjemed indføre en første  

 efterprøvning, der består i kontrol og bekræftelse af det nye eller  

 færdigreparerede apparats overensstemmelse med den godkendte model og/eller  

 med kravene i dette bilag, eller lade fabrikanterne eller deres  

 befuldmægtigede foretage certificeringen.
2. Installering Ved installeringen i et køretøj skal apparatet og hele installationen  

 opfylde bestemmelserne i afsnit III, F, punkt 2, vedrørende tolerancer.
 De hermed forbundne kontrolafprøvninger skal udføres af en autoriseret  

 installatør eller et autoriseret værksted på sammes ansvar.
3. Periodisk kontrol Især kontrolleres:
- apparatets korrekte funktion, - at apparaterne er forsynet med typegodkendelsesmærke, - at installationspladen forefindes, - at plomberne på apparatet og de øvrige dele af installationen er  

 ubeskadigede, - den faktiske dækperiferi.
4. Måling af fejl Måling af fejl under installeringen og under drift gennemføres på følgende  

 betingelser, der er at anse som normale afprøvningsbetingelser:
- ubelastet køretøj i køreklar stand, - dæktryk i overensstemmelse med fabrikantens angivelser, - dækslid inden for de tilladte grænser i gældende forskrifter, - køretøjets bevægelse: køretøjet skal bevæge sig frem ved egen motorkraft  

 i lige linje på jævnt terræn og med en hastighed af 50 +- 5 km/t; kontrollen  

 kan ligeledes, forudsat den er af en tilsvarende nøjagtighed, gennemføres på  

 en egnet prøvestand.
Tillæg 2 GODKENDELSESMÆRKER OG TYPEGODKENDELSESKOKUMENT I GODKENDELSESMÆRKER AETR For køretøjer indregistreret i de øvrige stater, der har tiltrådt  

 overenskomsten, gælder AETR-pladen for transport inden for rammerne af AETR.
1. Godkendelsesmærket består af - et rektangel, i hvilket er anbragt bogstavet »E« efterfulgt af  

 kodetallet eller kendingsbogstavet for det land, som har meddelt  

 typegodkendelsen i overensstemmelse med følgende oversigt:
- Efterfølgende numre vil blive tildelt andre lande i den kronologiske  

 orden de ratificerer eller tilslutter sig til aftalen samt - et typegodkendelsesnummer, som svarer til nummeret i det for modellen af  

 kontrolapparatet eller af diagramarket udstedte typegodkendelsesdokument, og  

 som anbringes et sted i nærheden af rektanglet.
2. Godkendelsesmærket anbringes på hvert apparats typeplade og på  

 hvert diagramark.
Mærket må ikke kunne udslettes og skal til enhver tid være  

 let læseligt.
3. De nedenfor angivne mål for godkendelsesmærket er udtrykt i  

 millimeter og udgør mindstemålene.
Relationerne mellem disse mål skal  

 overholdes.
EØF For køretøjer, der er indregistreret i EØF-medlemsstaterne, gælder  

 EØF-pladen både for transport inden for Fællesskabet og for transport inden  

 for rammerne af AETR.
1. Godkendelsesmærket består af - et rektangel, i hvilket er anbragt bogstavet »e« efterfulgt af  

 kodetallet eller kendingsbogstavet for det land, som har meddelt  

 typegodkendelsen i overensstemmelse med følgende oversigt:
 - et typegodkendelsesnummer, som svarer til nummeret i det for modellen af  

 kontrolapparatet eller af diagramarket udstedte typegodkendelsesdokument, og  

 som anbringes et sted i nærheden af rektanglet.
2. Godkendelsesmærket anbringes på hvert apparats typeplade og på  

 hvert diagramark.
Mærket må ikke kunne udslettes og skal til enhver tid være  

 let læseligt.
3. De nedenfor angivne mål for godkendelsesmærket er udtrykt i  

 millimeter og udgør mindstemålene.
Relationerne mellem disse mål skal  

 overholdes.
II TYPEGODKENDELSESDOKUMENT Den kontraherende part, der har foretaget en typegodkendelse, udsteder en  

 typegodkendelsesattest til ansøgeren efter følgende model.
Til underretning  

 af andre kontraherende parter om den meddelte typegodkendelse eller om  

 eventuelle inddragelser skal de kontraherende parter anvende kopier af denne  

 attest.
--------------------------------------------------------------------- TYPEGODKENDELSESATTEST --------------------------------------------------------------------- Navnet på den kompetende myndighed ..................................
 Meddelelse vedrørende (1):
