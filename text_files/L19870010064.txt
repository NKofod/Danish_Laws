(Gidselkonventionen) I henhold til kgl. resolution af 22. juli 1987 har Danmark ratificeret en  

 i New York den 17. december 1979 vedtagen international konvention imod  

 gidseltagning.
 Konventionen har følgende ordlyd (den arabiske, franske, kinesiske,  

 russiske og spanske tekst er udeladt her):
INTERNATIONAL KONVENTION IMOD GIDSELTAGNING De i denne konvention deltagende stater, som har opmærksomheden henvendt  

 på de i De forenede Nationers pagt fastlagte formål og principper med hensyn  

 til opretholdelsen af international fred og sikkerhed og fremme af  

 venskabelige forbindelser og samarbejde mellem staterne, især anerkender, at enhver ifølge verdenserklæringen om  

 menneskerettigheder og den internationale konvention om borgerlige og  

 politiske rettigheder har ret til liv, frihed og personlig sikkerhed, på ny bekræfter princippet om folkenes ligeret og selvbestemmelsesret,  

 således som dette er nedfældet i De forenede Nationers pagt og i erklæringen  

 om folkeretlige principper vedrørende venskabelige forbindelser og samarbejde  

 mellem staterne i overensstemmelse med De forenede Nationers pagt såvel som i  

 andre relevante generalforsamlingsresolutioner, tager i betragtning, at gidseltagning er en forbrydelse, der giver det  

 internationale samfund anledning til alvorlig bekymring, og at enhver person,  

 der foretager gidseltagning, enten skal retsforfølges eller udleveres i  

 overensstemmelse med denne konventions bestemmelser, er overbevist om, at det er påtrængende nødvendigt at udvikle  

 internationalt samarbejde mellem staterne med henblik på at finde frem til og  

 vedtage effektive forholdsregler for at forhindre, retsforfølge og straffe  

 alle former for gidseltagning som udslag af international terrorisme, er blevet enige om følgende:
Artikel 1 1. Enhver person, som tilfangetager eller  

 tilbageholder en anden person og truer med at dræbe, legemsbeskadige eller  

 fortsat at tilbageholde denne (i det følgende benævnt »gidslet«)  

 med henblik på at tvinge tredjepart, dvs. en stat, en international  

 interguvernemental organisation, en fysisk eller juridisk person eller en  

 gruppe personer til at foretage eller undlade at foretage nogen handling som  

 en udtrykkelig eller stiltiende betingelse for frigivelsen af gidslet, begår  

 den forbrydelse at tage gidsler (»gidseltagning«) i denne  

 konventions forstand.
2. Enhver person, som begår ligeledes en forbrydelse, som falder ind under denne konvention.
Artikel 2 Enhver kontraherende stat skal for de i art. 1 omhandlede forbrydelser  

 fastsætte passende straffe under hensyntagen til disse forbrydelsers  

 alvorlige karakter.
Artikel 2 Enhver kontraherende stat skal for de i art. 1 omhandlede forbrydelser  

 fastsætte passende straffe under hensyntagen til disse forbrydelsers  

 alvorlige karakter.
Artikel 3 1. Den kontraherende stat, på hvis område gidslet  

 tilbageholdes af gerningsmanden, skal træffe alle foranstaltninger, som den  

 anser for hensigtsmæssige for at lette gidslets forhold, især for at sikre  

 hans frigivelse og efter frigivelsen om fornødent at lette hans afrejse.
 2. Hvis nogen genstand, som gerningsmanden er kommet i  

 besiddelse af som følge af gidseltagningen, kommer i en kontraherende stats  

 varetægt, skal denne kontraherende stat snarest muligt tilbagegive den til  

 gidslet eller efter omstændighederne til den i art. 1 nævnte tredjepart eller  

 til denne tredjeparts kompetente myndigheder.
Artikel 4 De kontraherende stater skal samarbejde med henblik på forebyggelse af de  

 i art. 1 nævnte forbrydelser, navnlig ved:
Artikel 5 1. Enhver kontraherende stat skal træffe sådanne  

 foranstaltninger, som måtte være nødvendige for at udøve jurisdiktion over  

 for forbrydelser af den i art. 1 nævnte art, som begås 2. Enhver kontraherende stat skal endvidere træffe  

 sådanne foranstaltninger, som måtte være nødvendige for at udøve jurisdiktion  

 over for de i art. 1 nævnte forbrydelser, hvis den formodede gerningsmand  

 befinder sig inden for dens område, og staten ikke udleverer ham til en af de  

 i denne artikels stk. 1 nævnte stater.
 3. Konventionen udelukker ikke strafferetlig  

 jurisdiktion, udøvet i overensstemmelse med national lovgivning.
Artikel 6 1. Når betingelserne herfor er til stede, skal enhver  

 kontraherende stat, inden for hvis område den formodede gerningsmand befinder  

 sig, i overensstemmelse med sin lovgivning tage ham i forvaring eller træffe  

 andre foranstaltninger for at sikre hans tilstedeværelse, så længe som det er  

 nødvendigt for, at der kan indledes straffeforfølgning eller tages skridt til  

 udlevering.
Den pågældende stat skal straks iværksætte en foreløbig  

 undersøgelse af sagens omstændigheder.
 2. Om forvaring eller andre af de i denne artikels  

 stk. 1 nævnte foranstaltninger skal der uden ophold gives underretning  

 direkte eller gennem De forenede Nationers generalsekretær til:
 3. Enhver person, over for hvem de i denne artikels  

 stk. 1 nævnte foranstaltninger træffes, har ret til:
 4. De i denne artikels stk. 3 nævnte rettigheder skal  

 udøves i overensstemmelse med gældende love og bestemmelser i den stat, på  

 hvis område den formodede gerningsmand befinder sig, dog under forudsætning  

 af, at de pågældende love og bestemmelser i fuldt omfang gør det muligt at  

 tilgodese formålet med de rettigheder, der tilstås i medfør af denne artikels  

 stk. 3.
 5. Bestemmelserne i denne artikels stk. 3 og 4 er uden  

 præjudice for den ret, som enhver kontraherende stat, der har krav på at  

 udøve jurisdiktion i overensstemmelse med art. 5, stk. 1 b), har til at  

 anmode Den Internationale Røde Kors-Komite om at sætte sig i forbindelse med  

 og besøge den formodede gerningsmand.
 6. Den stat, der iværksætter den foreløbige  

 undersøgelse, som forudses i denne artikels stk. 1, skal omgående give  

 meddelelse om udfaldet deraf til de stater eller den organisation, der  

 omhandles i denne artikels stk. 2, og tilkendegive, hvorvidt den agter at  

 udøve jurisdiktion.
Artikel 7 Den kontraherende stat, i hvilken den formodede gerningsmand  

 retsforfølges, skal i overensstemmelse med sin lovgivning give meddelelse om  

 sagens endelige udfald til De forenede Nationers generalsekretær, som skal  

 videresende oplysningerne til andre berørte stater og de berørte  

 internationale interguvernementale organisationer.
Artikel 8 1. Den kontraherende stat, inden for hvis område den  

 formodede gerningsmand findes, skal, hvis den ikke udleverer ham, uden nogen  

 som helst undtagelse, og uanset om forbrydelsen er begået på dens eget område  

 eller ej, overgive sagen til sine kompetente myndigheder med henblik på  

 retsforfølgning i overensstemmelse med dens egen lovgivning.
Disse  

 myndigheder skal træffe deres afgørelse efter samme retningslinier, som i  

 henhold til statens lovgivning anvendes ved enhver anden lovovertrædelse af  

 alvorlig karakter.
 2. Enhver, der retsforfølges for nogen af de i art. 1  

 nævnte forbrydelser, skal sikres en retfærdig behandling på ethvert stadium i  

 retssagen, herunder nydelsen af alle de rettigheder og garantier, som er  

 fastsat i lovgivningen i den stat, på hvis område han befinder sig.
Artikel 9 1. En begæring om udlevering af en formodet  

 gerningsmand i medfør af denne konvention skal ikke imødekommes, hvis den  

 kontraherende stat, begæringen rettes til, har vægtige grunde til at antage:
 2. Bestemmelserne indeholdt i de mellem de  

 kontraherende stater gældende traktater og aftaler om udlevering ændres  

 mellem disse stater i det omfang, disse bestemmelser vedrører de  

 forbrydelser, der er fastlagt i denne konvention og er uforenelige med denne.
Artikel 10 1. De i art. 1 nævnte forbrydelser skal i enhver  

 udleveringstraktat mellem de kontraherende stater anses for omfattet af de  

 forbrydelser, der ifølge en sådan traktat kan medføre udlevering.
De  

 kontraherende stater forpligter sig til i enhver udleveringstraktat, de  

 indgår med hinanden, at optage disse forbrydelser blandt de forbrydelser, der  

 kan medføre udlevering.
2. Hvis en kontraherende stat, som gør udlevering  

 betinget af, at der består en traktat herom, modtager en anmodning om  

 udlevering fra en anden kontraherende stat, med hvilken den ikke har indgået  

 udleveringstraktat, kan den stat, der modtager anmodningen, betragte denne  

 konvention som det retslige grundlag for udlevering med hensyn til de i art.  

 1 nævnte forbrydelser.
For udleveringen gælder i øvrigt de bestemmelser, der  

 er fastsat i den anmodede stats lovgivning.
 3. Kontraherende stater, som ikke gør udlevering  

 betinget af, at der består en traktat herom, skal gensidigt anse de i art. 1  

 nævnte forbrydelser som sådanne forbrydelser, der kan medføre udlevering i  

 overensstemmelse med de betingelser, der er fastsat i den anmodede stats  

 lovgivning.
 4. For så vidt angår udlevering mellem de  

 kontraherende stater skal de i art. 1 nævnte forbrydelser anses som begået  

 ikke blot der, hvor de fandt sted, men også i de stater, som ifølge art. 5,  

 stk. 1, skal kunne udøve jurisdiktion over for forbrydelserne.
Artikel 11 1. De kontraherende stater skal yde hinanden størst  

 mulig bistand i forbindelse med retsforfølgning i anledning af de  

 forbrydelser, der er nævnt i art. 1, herunder udlevere alt for dem  

 foreliggende bevismateriale, som er nødvendigt for retssagen.
 2. Bestemmelserne i denne artikels stk. 1 påvirker  

 ikke forpligtelser om gensidig retshjælp i henhold til andre traktater.
Artikel 12 I det omfang Geneve-konventionerne af 1949 om beskyttelse af krigens ofre  

 eller tillægsprotokollerne til disse konventioner er anvendelige på et  

 særligt tilfælde af gidseltagning, og i det omfang, stater, som er deltagere  

 i denne konvention, ifølge nævnte konventioner er forpligtet til at  

 retsforfølge eller udlevere gidseltageren, finder nærværende konvention ikke  

 anvendelse på gidseltagning, der er begået under væbnede konflikter, således  

 som disse er defineret i Geneve-konventionerne af 1949 og protokollerne  

 dertil, herunder de i art. 1, stk. 4, i tillægsprotokol I af 1977 omhandlede  

 væbnede konflikter, hvorunder folk kæmper mod koloniherredømme og fremmed  

 besættelse og imod racistiske regimer i udøvelsen af deres ret til  

 selvbestemmelse, således som denne er nedfældet i De forenede Nationers pagt  

 og i deklarationen om folkeretlige principper vedrørende venskabelig  

 forbindelser og samarbejde mellem stater i overensstemmelser med De forenede  

 Nationers pagt.
Artikel 13 Denne konvention finder ikke anvendelse, når forbrydelsen er begået inden  

 for en enkelt stat, hvori gidslet og den formode gerningsmand er  

 statsborgere, og på hvis område den formodede gerningsmand befinder sig.
Artikel 14 Intet i denne konvention kan fortolkes som retfærdiggørende en krænkelse  

 af en stats territoriale integritet eller politiske uafhængighed i strid med  

 De forenede Nationers pagt.
Artikel 15 Bestemmelserne i denne konvention berører ikke anvendelsen af de traktater  

 om asyl, der på tidspunktet for denne konventions vedtagelse er gældende  

 mellem de stater, der er deltagere i nævnte traktater; dog kan en stat, der  

 er deltager i denne konvention, ikke påberåbe sig nævnte traktater over for  

 en anden stat, der er deltager i denne konvention, men ikke er deltager i  

 nævnte traktater.
Artikel 16 1. Enhver uoverensstemmelse mellem to eller flere  

 kontraherende stater om fortolkningen eller anvendelsen af denne konvention,  

 der ikke kan afgøres ved forhandling, skal efter en af disse staters  

 anmodning henvises til voldgift.
Såfremt der ikke inden for seks måneder fra  

 datoen for anmodningen om voldgift kan opnås enighed mellem parterne om  

 voldgiftsrettens sammensætning, kan enhver af parterne henvise tvisten til  

 Den internationale Domstol ved en anmodning herom i overensstemmelse med  

 domstolens statutter.
 2. Enhver kontraherende stat kan ved undertegnelsen  

 eller ratifikationen af denne konvention eller ved sin tiltrædelse af  

 konventionen erklære, at den ikke anser sig for bundet af bestemmelsen i  

 denne artikels stk. 1. De øvrige kontraherende stater skal ikke være bundet  

 af denne artikels stk. 1 over for en kontraherende stat, der har taget et  

 sådant forbehold.
 3. Enhver kontraherende stat, der har taget forbehold  

 i medfør af denne artikels stk. 2, kan når som helst trække dette forbehold  

 tilbage ved meddelelse herom til De forenede Nationers generalsekretær.
Artikel 17 1. Denne konvention står indtil den 31. december 1980  

 åben for undertegnelse for alle stater i De forenede Nationers hovedsæde i  

 New York.
 2. Denne konvention skal ratificeres.  

 Ratifikationsinstrumenterne skal deponeres hos De forenede Nationers  

 generalsekretær.
3. Denne konvention står åben for tiltrædelses af  

 enhver stat.
Tiltrædelsesinstrumenterne skal deponeres hos De forenede  

 Nationers generalsekretær.
Artikel 18 1. Denne konvention træder i kraft den 30. dag efter  

 datoen for deponeringen af det 22. ratifikations- eller  

 tiltrædelsesinstrument hos De forenede Nationers generalsekretær.
 2. For enhver stat, der ratificerer eller tiltræder  

 konventionen efter deponeringen af det 22. ratifikations- eller  

 tiltrædelsesinstrument, træder konventionen i kraft den 30. dag efter, at den  

 pågældende stat har deponeret sit ratifikations- eller  

 tiltrædelsesinstrument.
Artikel 19 1. Enhver kontraherende stat kan opsige denne  

 konvention ved skriftlig meddelelse herom til De forenede Nationers  

 generalsekretær.
 2. Opsigelsen får virkning et år efter den dato, på  

 hvilken meddelelsen om opsigelsen modtages af De forenede Nationers  

 generalsekretær.
Artikel 20 Originaleksemplaret af denne konvention, hvoraf den arabiske, kinesiske,  

 engelske, franske, russiske og spanske tekst har samme gyldighed, skal  

 deponeres hos De forenede Nationers generalsekretær, der skal sende  

 bekræftede kopier deraf til alle stater.
 TIL BEKRÆFTELSE HERAF har undertegnede, der har behørig fuldmagt dertil  

 fra deres respektive regeringer, underskrevet denne konvention, der er åbnet  

 for undertegnelse i New York den 18. december 1979.
Den internationale konvention imod gidseltagning trådte i medfør af art.  

 18, stk. 1, i kraft den 3. juni 1983 for følgende lande: Bahama-øerne,  

 Barbados, Bhutan, Chile, Egypten, Finland, Guatemala, Honduras, Island,  

 Kenya, Republikken Korea, Lesotho, Mauritius, Norge, Panama, Philippinerne,  

 El Salvador, Storbritannien, Suriname, Sverige, Trinidad/Tobago og  

 Forbundsrepublikken Tyskland (inkl.
Land Berlin).
 Danmark deponerede sit ratifikationsinstrument hos De forenede Nationers  

 generalsekretær den 11. august 1987, og konventionen trådte i medfør af art.  

 18, stk. 2, i kraft den 10. september 1987 for Danmark.
 Endvidere har følgende lande med virkning fra de vedføjede datoer  

 ratificeret eller tiltrådt konventionen:
El Salvador og Kenya har taget forbehold over for art. 16, stk. 1 Chile og Dominica har erklæret, at forbudet i art. 12 skal gælde enhver  

 form for gidseltagning.
 Jugoslavien har erklæret, at fortolkningen af konventionens art. 9 ikke må  

 forhindre opnåelse af konventions formål.
 Malawi har afgivet erklæring om forståelsen af art. 16, idet denne  

 bestemmelse skal læses i overensstemmelse med Malawis præsidents og  

 udenrigsministers erklæring af 12. december 1966 om anerkendelse af art. 36,  

 stk. 2, i statutten for Den Internationale Domstol.
 New Zealand har taget forbehold gående ud på, at konventionen ikke skal  

 gælde for Tokelau, før den nødvendige lovgivning er gennemført.
 Schweiz har erklæret, at art. 4 skal fortolkes i overensstemmelse med  

 national lovgivning.
