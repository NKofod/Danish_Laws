Pressenævnets kendelse i sag nr. 11-70/33 Resumé Klager  en person  klagede over artiklerne Vred hunde-ejer dømt til behandling, Voldsofre lades i stikken og Mentalundersøgelser forlænger retssager på jv.dk og JydskeVestkysten.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører artikler bragt i juni, juli og august måned 2010, og nævnet først har modtaget klagen i januar måned 2011, er fristen overskredet.
Klagen over JydskeVestkysten og jv.dk afvises derfor i medfør af medieansvarsloven § 43, stk. 3. Hverken klagers psykiske forhold eller det forhold, at artiklerne stadig er tilgængelige på jv.dk, ændrer herved.
[Klager] har klaget til Pressenævnet over artiklerne Vred hunde-ejer dømt til behandling af 19. juni, Voldsofre lades i stikken af 28. juli, Mentalundersøgelser forlænger retssager af 1. august 2010 bragt på jv.dk, idet han mener, at god presseskik er tilsidesat.
Artiklerne er tillige bragt i JydskeVestkysten.
 Klagen er modtaget i Pressenævnet den 20. januar 2011 (ved e-mail af 19. januar 2011 kl. 19.19).
[Klager] har til støtte for klagen bl.a. anført, at han ikke abonnerer på JydskeVestkysten, men at han den 28. december 2010 betalte for 24 timers adgang til avisens arkiver.
Til sin forbavselse opdagede klager, at avisen havde offentliggjort store artikler om hans sag, hvorved han kunne identificeres.
Klager er maniodepressiv, men lever et normalt liv.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører artikler bragt i juni, juli og august måned 2010, og nævnet først har modtaget klagen i januar måned 2011, er fristen overskredet.
Klagen over JydskeVestkysten og jv.dk afvises derfor i medfør af medieansvarsloven § 43, stk. 3. Hverken klagers psykiske forhold eller det forhold, at artiklerne stadig er tilgængelige på jv.dk, ændrer herved.
