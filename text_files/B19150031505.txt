 I Henhold til den Finansministeren ved § 7 og § 9 i Lov af 20de December  

 d.A. om en særlig Stempelafgift ved Overdragelse af offentlige Værdipapirer  

 givne Bemyndigelse fastsættes herved følgende fra 1ste Januar 1916 gældende  

 Regler:
 10 Øre, 20 Øre, 30 øre, 40 Øre, 50 Øre, 1 Kr., 2 Kr., 3 Kr., 4 Kr., 5 Kr.,  

 6 Kr., 7 Kr., 8 Kr., 9 Kr., 10 Kr., 20 Kr., 30 Kr., 50 Kr. og 100 Kr.
Mærkerne vil blive udfærdigede som Dobbeltmærker betegnede henholdsvis med  

 Nr. 1 og Nr. 2, indtil videre i blaa Farve efter nedenstaaende Format og  

 Tegning Hvert af Dobbeltmærkets 2 Eksemplarer indeholder Angivelse af den  

 Stempeltakst, som dækkes af Dobbeltmærket.
 Mærkerne kan fra den 28de d.M. erholdes til Købs i de almindelige  

 Stempelpapirforhandlinger.
 Ved Siden heraf vil Banker, Vekselmæglere og Veksellerere i København  

 kunne faa udleveret Mærker i hele Ark efter nærmere derom givne Regler, som  

 fastsættes af Skattedepartementet.
Blanketterne er indrettede og formulerede som vedhæftede Aftryk udviser,  

 og samlede i særlige Hæfter a 100 Stk.; de kan faas til Købs hos Firmaet  

 Engelsen og Schrøder, Frederiksberggade Nr. 15, København mod en Betaling af  

 1 Kr. 75 Øre pr.
Hæfte, men det staar iøvrigt enhver frit for selv at lade  

 fremstille tilsvarende hæfter, naar blot det iagttages, at Blanketterne  

 forfærdiges af Papir af mindst ligesaa god Kvalitet, som det, der er anvendt  

 til de paa Ministeriets Foranledning fremstillede Blanketter (Hvidt Bankpost  

 Nr. 703 fra Aktieselskabet De danske Papirfabrikker) og iøvrigt i Form,  

 Indhold og Størrelse er indrettede i Overensstemmelse med vedhæftede Aftryk,  

 hvorhos det maa paases, at hvert Hæfte er paa 100 Blanketter.
 Udstedere, der ikke omfattes af Bestemmelsen i Lovens § 7 er ikke bundne  

 til en bestemt Form af Blanketter, men har blot at drage Omsorg for, at  

 Opgørelsen fyldestgør Reglerne i Lovens §§ 5 og 6.
Hvert Eksemplar af Mærket skal kasseres for sig, og Kassationen foretages  

 af Udstederen saaledes, at denne under Angivelse af Kassationens Dato sætter  

 sit Navn henover Mærket og til Dels ud paa Blankettens Papir.
Datoen skal  

 skrives med Blæk og alene paa Mærket; Navneangivelsen kan ske ved  

 Farvestempel.
 Det afgøres ligeledes ved Skattedepartementets Resolution, om der foruden  

 manglende Afgift tillige skal erlægges bøder, og er dette sidste Tilfældet,  

 indbetales de ikendte Bøder efter særlig Ordre paa vedkommende Amtstue, som  

 paa Begæring meddeler Kvittering for Bødebeløbets Modtagelse.
 Finansministeriet, den 21de December  

 1915.
 Edvard Brandes.
/Hude, Fm.
