 Den 26. oktober 1995 er der i Cotonou indgået en overenskomst mellem  

 Danmark og Benin, ifølge hvilken den danske regering i perioden 1995-98 yder  

 et beløb på 107,8 mio.kr. som støtte til anlæg og renovering af hovedvejen  

 Tohoun-Dogbo-Bohicon.
 Projektets formål er at fremme Benins økonomiske udvikling gennem en  

 forbedring af vejnettet i et økonomisk vækstområde i det sydvestlige Benin.
 Overenskomsten trådte i kraft den 26. oktober 1995 og løber i 3 år.
