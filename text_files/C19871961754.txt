(Til samtlige kommuner m.fl.) Vedlagt sendes bilag 4 til Sikringsstyrelsens vejledning af 18. december  

 1986 om børnetilskud og forskudsvis udbetaling af børnebidrag.
 Sikringsstyrelsen gør opmærksom på, at yderligere eksemplarer af denne  

 vejledning kan rekvireres på lokalnr. 3292.
Med venlig hilsen Gunner Harder Andersen /Lotte Philipson --------------------------------------------------------------------- BILAG 4 Bilag 4 til Sikringsstyrelsens vejledning af 18. december 1986 om  

 børnetilskud og forskudsvis udbetaling af børnebidrag.
 Størrelsen af børnebidrag i de øvrige nordiske lande samt i Grønland og på  

 Færøerne.
- - - - - 1. Efter den nordiske konvention om social tryghed,  

 artikel 31, giver et bidragsdokument, der er udfærdiget i et af de øvrige  

 nordiske lande, samme adgang til bidragsforskud som et dansk bidragsdokument.  

 Der vil dog højst kunne udbetales et beløb forskudsvis, der svarer til et  

 dansk normalbidrag, jf. § 14 i lov om børnetilskud og forskudsvis udbetaling  

 af børnebidrag.
 Sikringsstyrelsen har modtaget følgende oplysninger om størrelsen af  

 børnebidrag i de øvrige nordiske lande:
SVERIGE Der findes ikke i Sverige et beløb, der svarer til det danske  

 normalbidrag.
Størrelsen af det svenske underholdsbidrag fastsættes i hvert  

 enkelt tilfælde ved dom eller aftale.
Af bidragsdokumentet fremgår, hvilket  

 bidrag der oprindelig er fastsat.
Bidragsbeløbets størrelse reguleres hvert  

 år.
 Fra den 1. februar 1986 forhøjes et bidrag, der er fastsat i Sverige før  

 den 1. november 1985 med 4 pct.
 Forhøjelsen sker i det bidragsbeløb, der var gældende 31. oktober 1985  

 (dvs. incl. alle tidligere forhøjelser).
 Fra den 1. februar 1987 forhøjes alle bidrag, der er fastsat i Sverige før  

 den 1. november 1986 med 3 pct.
 Forhøjelsen sker i det bidragsbeløb, der var gældende 31. oktober 1986  

 (dvs. incl. alle tidligere forhøjelser).
- - - - - 2. Et bidrag, der i et færøsk eller et grønlandsk  

 bidragsdokument er fastsat til det til enhver tid gældende normalbidrag,  

 udbetales forskudsvis med det danske normalbidrag, når bidragsberettigede har  

 bopæl her i landet, jf.
Sikringsstyrelsens vejledning pkt. 25.
 Til orientering kan det oplyses, at Sikringsstyrelsen har modtaget  

 følgende oplysninger om størrelsen af børnebidrag på Færøerne og i Grønland.
