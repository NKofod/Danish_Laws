Ankestyrelsens principafgørelse U-3-80 om klageberettiget Resume:
 En skadevolders interesse i at få en sag efter arbejdsskadefor sikringsloven prøvet i Ankestyrelsen var ikke af en sådan karakter, at skadevolder kunne anerkendes som klageberettiget.
 Kassation:
Der er kommet nye regler på området Love:
 Vejledninger:
Socialministeriets cirkulære af 7. juni 1973 om Den Sociale Ankestyrelse - Sagsfremstilling:
Sikringsstyrelsen havde truffet afgørelse om, at et par beskadigede briller tilhørende N.
N. ikke kunne erstattes i medfør af arbejdsskadeforsikringsloven, idet den begivenhed, hvorved brillerne var blevet beskadiget, ikke med rimelighed kunne henføres under udførelsen af N.
N. 's arbejde, jf. lovens § 25, stk. 4.
 Sikringsstyrelsens afgørelse blev af skadevolder indanket for Ankestyrelsen.
 Det var oplyst, at skadevolder havde anmeldt skaden til sit ansvarsforsikringsselskab, men at dette havde afslået at dække tabet med henvisning til, at skaden var sket på arbejdspladsen.
 Ifølge pkt. 5 i Socialministeriets cirkulære af 7. juni 1973 om Den Sociale Ankestyrelse kan en afgørelse påklages af den, hvem afgørelsen vedrører (eller hans repræsentant), og i øvrigt af enhver, der har en retlig interesse i sagen.
 Afgørelse:
 Ankestyrelsen fandt ikke, at skadevolders interesse i at få sagen prøvet ved Ankestyrelsen var af en sådan karakter, at hun kunne anerkendes som klageberettiget.
 Ankestyrelsen afviste således at behandle sagen.
