Betænkning afgivet af Retsudvalget den 15. januar 2021 Betænkning over Forslag til lov om ændring af retsplejeloven og forskellige andre love (Gennemførelse af dele af aftalen om politiets og anklagemyndighedens økonomi 2021-2023) [af justitsministeren (Nick Hækkerup)]:
1. Ændringsforslag Justitsministeren har stillet 3 ændringsforslag til lovforslaget.
2. Indstillinger Et flertal i udvalget (udvalget med undtagelse af V) indstiller lovforslaget til vedtagelse med de stillede ændringsforslag.
Et mindretal i udvalget (V) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Liberal Alliance, Alternativet og Sambandsflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget bemærker, at Venstre bakker fuldt op om vores politi og danskernes sikkerhed.
Venstre anerkender, at en stor del af indholdet i flerårsaftalen om politiets og anklagemyndighedens økonomi er noget, som Venstre har ønsket er med.
De elementer bakker Venstre op om.
Venstre står imidlertid uden for aftalen, fordi finansieringen strider mod Venstres skattestop  et skattestop, som har været Venstres politik siden 2001, hvor man holder skatter og afgifter i ro.
Regeringen fører en politik, hvor man hæver skatter og afgifter.
Der er indtil videre aftalt og foreslået 31 skattestigninger til i alt omkring 12 mia. kr., siden regeringen tiltrådte, og med nærværende lovforslag kommer der en ny omgang skattestigninger til danskerne.
Det er Venstre imod.
Venstre mener det, når de siger skattestop.
Danmark har igen fået placeringen som det land med det højeste skattetryk i verden, og det er trist.
Venstre mener, at vi kan og skal styrke vores politi og værne om danskernes sikkerhed uden at gøre det dyrere at være dansker.
4. Ændringsforslag med bemærkninger Ændringsforslag Til § 1 Af justitsministeren, tiltrådt af udvalget:
 1) Efter nr. 5 indsættes som nyt nummer:
»01. I § 807, stk. 3, 2. pkt., ændres »§ 806, stk. 7, 1. pkt.« til: »§ 806, stk. 8, 1. pkt.«« [Konsekvensændring som følge af lovforslagets § 1, nr. 3, hvorefter § 806, stk. 7-9, bliver § 806, stk. 8-10] Til § 2 2) Nr. 1 affattes således:
»1. I § 6 b, stk. 1, 1. pkt., ændres »840 kr., jf. dog stk. 7« til: »1.085 kr., jf. dog stk. 6«.« [Konsekvensændring som følge af lovforslagets § 2, nr. 2, hvorefter § 6 b, stk. 7, bliver § 6 b, stk. 6] Til § 4 3) I den under nr. 4 foreslåede § 4 c ændres »§ 4 a, stk. 2-6, og § 4 b, stk. 1,« til: »§ 4 a, stk. 2-5 og stk. 6, 1. pkt., og § 4 b, stk. 1,«.
[Præcisering af hensyn til territorialbestemmelsen i lovforslagets § 6, stk. 2] Bemærkninger Til nr. 1 Det foreslås med lovforslagets § 1, nr. 3, at indsætte et nyt stk. 7 i retsplejelovens § 806, hvilket indebærer, at de hidtidige stk. 7-9 bliver til stk. 8-10. Som en konsekvens heraf foreslås det, at henvisningen til stk. 7 i § 807, stk. 3, 2. pkt., ændres til en henvisning til stk. 8.
Til nr. 2 Det foreslås med lovforslagets § 2, nr. 2, at ophæve våbenlovens § 6 b, stk. 2, hvilket indebærer, at de hidtidige stk. 3-7 bliver stk. 2-6. Som konsekvens heraf foreslås det, at henvisningen til stk. 7 i § 6 b, stk. 1, 1. pkt., ændres til en henvisning til stk. 6.
Til nr. 3 Efter lovforslagets § 4 c fordobles de efter paslovens § 4 a, stk. 2-6, og § 4 b, stk. 1, gældende gebyrer for udstedelse af pas, hvis et gyldigt eller udløbet pas tilhørende pasansøgeren ikke kan fremvises ved ansøgning, eller hvis passet fremvises i ødelagt stand i forbindelse med ansøgning om fornyelse af pas eller udstedelse af nyt pas i gyldighedsperioden.
Det følger af paslovens § 4 a, stk. 6, 1. pkt., at § 4 a, stk. 1-5, også gælder ved ombytning af pas, udstedelse af ekstra pas og udstedelse af nyt pas i gyldighedsperioden.
Efter § 4 a, stk. 6, 2. pkt., udstedes nyt pas dog uden betaling, hvis et pas på grund af forhold, der må tilregnes den pasudstedende myndighed, lider af væsentlige mangler.
Endelig fremgår det af paslovens § 4 a, stk. 6, 3. pkt., at nyt pas ligeledes udstedes uden betaling, når der i medfør af paslovens § 2, stk. 3, udstedes et provisorisk pas til en person, over for hvem der er truffet afgørelse efter § 2, stk. 1, nr. 5.
Paslovens § 4 a, stk. 6, 3. pkt., blev indført med § 2, nr. 7, i lov nr. 1542 af 18. december 2018. Det fremgår af ændringslovens § 4, at ændringen ikke gælder for Færøerne og Grønland.
Der er ikke i denne ændringslov en mulighed for at sætte lovændringen i kraft for Færøerne og Grønland.
 Det foreslås på den baggrund, at forslaget til § 4 c præciseres således, at det fremgår udtrykkeligt, at ændringen kun vedrører § 4 a, stk. 2-5 og stk. 6, 1. pkt., og dermed ikke stk. 6, 3. pkt., der ikke kan sættes i kraft for Færøerne og Grønland.
 Med den foreslåede ændring vil forslaget til § 4 c alene indeholde en henvisning til 1. pkt. i § 4 a, stk. 6. Der er alene tale om en præcisering, da en henvisning til § 4 a, stk. 6, 2. og 3. pkt., i § 4 c ikke er nødvendig, for at disse undtagelsesregler kan anvendes på de tilfælde, der omhandles af forslaget til § 4 c.
5. Udvalgsarbejdet Lovforslaget blev fremsat den 22. december 2020 og var til 1. behandling den 12. januar 2021. Lovforslaget blev efter 1. behandling henvist til behandling i Retsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og justitsministeren sendte den 13. november 2020 dette udkast til udvalget, jf.
REU alm. del  bilag 64. Den 22. december 2020 sendte justitsministeren høringssvar og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Henvendelse Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 15 spørgsmål til justitsministeren til skriftlig besvarelse, hvoraf ministeren har besvaret spm. 1-13. Spørgsmål 14 og 15 forventes besvaret inden 2. behandling.
Leif Lahn Jensen (S) Jeppe Bruus (S) Julie Skovsby (S) Kasper Roug (S) Rasmus Stoklund (S) Annette Lind (S) Kristian Hegaard (RV) nfmd.
Jens Rohde (RV) Karina Lorentzen Dehnhardt (SF) Theresa Berg Andersen (SF) Rosa Lund (EL) Søren Søndergaard (EL) Sikandar Siddique (UFG) Aaja Chemnitz Larsen (IA) Aki-Matilda Høegh-Dam (SIU) Sjúrður Skaale (JF) Preben Bang Henriksen (V) fmd.
Jan E.
Jørgensen (V) Britt Bager (V) Inger Støjberg (V) Morten Dahlin (V) Michael Aastrup Jensen (V) Kristian Pihl Lorentzen (V) Peter Skaarup (DF) Simon Emil Ammitzbøll-Bille (UFG) Karina Adsbøl (DF) Naser Khader (KF) Mai Mercado (KF) Pernille Vermund (NB) Liberal Alliance, Alternativet og Sambandsflokkurin havde ikke medlemmer i udvalget.
