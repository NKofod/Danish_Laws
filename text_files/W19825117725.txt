En VVS-grossist klagede til Monopoltilsynet over, at Damixa A/S  

 nægtede levering af sanitetsarmatur med den begrundelse, at selskabet kun  

 handler med VVS-grossister, der fører et bredt sortiment af branchens  

 produkter.
Da tilsynet efter undersøgelse af sagen ikke fandt afslaget på  

 levering sagligt begrundet udstedtes leveringspålæg til Damixa A/S.
Damixa  

 indbragte afgørelsen for Monopol-ankenævnet, der stadfæstede det meddelte  

 leveringspålæg.
År 1982, den 1. juli, blev sagen j.nr. 6/82, Damixa A/S ctr.  

 monopoltilsynet, afsagt sålydende K E N D E L S E:
 I skrivelse af 28. januar 1982 har advokat Niels Søby som advokat for  

 Damixa A/S klaget over en af monopoltilsynet truffet afgørelse af 19. januar  

 1982, hvorved det i medfør af monopollovens § 12, stk. 3, blev pålagt Damixa  

 A/S at levere selskabets varer til VVS-Centralen på selskabets sædvanligt  

 gældende vilkår for tilsvarende salg, idet der dog altid kunne kræves kontant  

 betaling eller betryggende sikkerhedsstillelse.
 Klagerne har nedlagt påstand om, at monopoltilsynets pålæg af 19. januar  

 1982 ophæves.
 Monopoltilsynet har påstået afgørelsen stadfæstet.
 Over for nævnet er der redegjort for sagen i indlæg af 28. januar og 22.  

 april 1982 fra klagerne og i indlæg af 1. juni 1982 fra monopoltilsynet.  

 Parterne er gjort bekendt med hinandens indlæg.
 Sagen har været behandlet på nævnets møde den 24. juni 1982. På dette møde  

 var parterne repræsenteret og udtalte sig.
 Den påklagede afgørelse er indeholdt i sålydende skrivelse af 19. januar  

 1982 fra monopoltilsynet til Damixa A/S: Ved skrivelse af 29. august 1978 til  

 selskabet meddelte monopoltilsynet, at monopolrådet havde fundet, at  

 selskabets leveringsnægtelse over for VVS-Centralen, Skovlunde, medførte  

 eller ville kunne medføre en urimelig indskrænkning i denne virksomheds frie  

 erhvervsudøvelse og en urimelig ulighed i vilkårene for erhvervsudøvelsen som  

 omhandlet i monopollovens § 11, stk. 1.
 Det meddeltes endvidere, at monopolrådet havde bemyndiget direktoratet til  

 i henhold til nævnte lovparagraf at optage forhandling med selskabet med  

 henblik på at få nægtelsen af at levere varer til VVS-Centralen bragt til  

 ophør og med henblik på en objektivering af selskabets  

 forhandlerantagelsesbetingelser.
 Der blev derefter optaget forhandling med selskabet herom, men spørgsmålet  

 om direkte levering fra selskabet til VVS-Centralen blev foreløbig stillet i  

 bero bl.a. under hensyn til, at en tilsvarende sag om leveringsnægtelse fra  

 Danfoss A/S var indbragt for monopol-ankenævnet, og at der blev aftalt en  

 midlertidig ordning, hvorefter VVS-Centralen kunne få selskabets varer fra  

 sin hidtidige leverandør.
Vedrørende en objektivering af selskabets forhandlerantagelsesbetingelser  

 henviste selskabet til, at Dansk Armaturforening, som selskabet er medlem af,  

 over for tilsynet havde fremsat ønske om indførelse af fælles  

 forhandlerantagelsesbetingelser for foreningens medlemmer, og at selskabet  

 ønskede at blive omfattet af sådanne fælles betingelser.
Dette ønske fandt  

 tilsynet at kunne imødekomme og optog forhandling med foreningen om  

 indførelse af fælles forhandlerantagelsesbetingelser.
 Den af Danfoss for monopol-ankenævnet indbragte sag blev i 1981 afgjort  

 med en stadfæstelse af det af tilsynet over for Danfoss A/S meddelte  

 leveringspålæg, og forhandlingerne mellem tilsynet og Dansk Armaturforening  

 afsluttedes uden resultat, idet foreningen ikke fandt grundlag for at  

 fremsætte forslag til fælles forhandlerantagelsesbetingelser, som ville kunne  

 godkendes af tilsynet.
 På denne baggrund optog tilsynet i november 1981 på ny direkte forhandling  

 med Damixa A/S i henhold til monopollovens § 11, stk. 1, for at få selskabets  

 leveringsnægtelse over for VVS-Centralen bragt til ophør og for at søge  

 opnået en objektivering af selskabets forhandlerantagelsesbetingelser.
 Selskabet gav under den stedfundne forhandling udtryk for, at det ligesom  

 foreningen ikke fandt det muligt at opstille forhandlerantagelsesbetingelser,  

 som ville kunne godkendes af tilsynet, og ved forhandlingen lykkedes det ikke  

 at få den af selskabet over for VVS-Centralen iværksatte leveringsnægtelse  

 bragt til ophør.
Da selskabets leveringsnægtelse som nævnt findes at medføre en urimelig  

 indskrænkning i VVS-Centralens frie erhvervsudøvelse, og da dette ikke kan  

 imødegås efter monopollovens øvrige bestemmelser, skal tilsynet i medfør af  

 lovens § 12, stk. 3, pålægge selskabet at optage levering af selskabets varer  

 til VVS-Centralen på selskabets sædvanligt gældende vilkår for tilsvarende  

 salg.
Selskabet vil dog altid kunne kræve kontant betaling eller betryggende  

 sikkerhed.
 Selskabet anmodes om inden 8 dage fra dato hertil at indsende meddelelse  

 om, at det er villig til at optage levering til VVS-Centralen.
 Det tilføjes, at tilsynets afgørelse i henhold til monopollovens § 18 kan  

 indbringes for monopol-ankenævnet.
 VVS-Centralen er samtidig gjort bekendt med ovenstående.
Klagerne har til støtte for deres påstand bl.a. anført, at Damixa  

 A/S i en årrække har produceret armaturer (vandhaner m.v.), herunder særligt  

 etgrebsbatterier.
Fabrikken er dog ikke eneproducent af disse varer, men  

 konkurrerer med større tyske virksomheder, Grohe og Ideal Standard, der begge  

 producerer etgrebsbatterier og er de ledende producenter på det europæiske  

 marked, samt en række fabrikker, hvoraf der i Skandinavien særlig kan  

 fremhæves C.
N.
Børma (datterselskabet af NKT), Mora Armatur AB og F.
M.  

 Mattson AB (Sverige) og Oras (Finland). Damixas produkter kan således  

 substitueres - og bliver det rent faktisk i vidt omfang - med andre  

 produkter, der også føres på det danske marked.
Man kan desuden ikke - som monopoltilsynet gør det - med rette betegne  

 markedet for etgrebsbatterier som eet særligt marked.
Flergrebsbatterier er  

 lige så gode og anvendelige, og man kan nok sige, at etgrebsbatterier er lidt  

 af et modefænomen.
I dag sælger Damixa A/S i øvrigt lidt flere  

 togrebsbatterier end etgrebsbatterier, og om man anvender etgrebs-, togrebs-  

 eller f.eks. termostatbatterier er lidt af en smagssag.
Damixa A/S har i mange år solgt sine produkter på det danske marked til  

 VVS-grossister inden for rør- og sanitetsbranchen.
Disse grossister fører et  

 bredt varesortiment af VVS-produkter, hvorved det næste kundeled, gas- og  

 vandmestrene, får en optimal og branchekyndig betjening.
Aftagerne af Damixa  

 A/S's produkter fører ikke alene Damixa A/S's varer inden for armaturer, men  

 fører tillige de øvrige fabrikanters varer.
Der er således ikke tale om et  

 eksklusivt forhandlernet, men grossister med et bredt og alsidigt  

 varesortiment.
Damixa A/S leverer således ikke kun til brancheforeningen  

 Rørforeningen men både i udlandet og i Danmark til køkkenelementfabrikkker og  

 entreprenører, som aftager i størrelsesordenen et par tusinde elementer.  

 Damixa A/S har ingen indflydelse på de priser de enkelte grossister tager i  

 videresalgsledet.
For Rørforeningens medlemmer er der tale om listepriser,  

 som er anmeldt og godkendt af monopoltilsynet.
Afsætningssystemet indebærer for Damixa A/S den fordel, at selskabet ikke  

 behøver at være lagerførende landet over, idet dette overlades til  

 grossisterne.
For det næste kundeled, installatørerne, indebærer ordningen,  

 at installatørerne i praksis kun behøver at have forbindelse med en enkelt  

 grossist, der kan forsyne installatøren med samtlige nødvendige varer til  

 udførelsen af de enkelte entrepriser.
Denne ordning indebærer den åbenbare  

 fordel for installatørerne og dermed i sidste instans for forbrugerne, at  

 installatørerne ikke skal anvende ekstra tid med at fremskaffe de nødvendige  

 materialer hos en række forskellige leverandører.
Når Damixa A/S ikke har ønsket at levere til VVS Centralen A/S, hænger  

 dette sammen med, at VVS Centralen A/S ikke fører og ikke har ønsket at føre  

 et bredt varesortiment, og VVS Centralen derfor ikke kan betjene Damixa A/S's  

 sekundære kunder (installatørerne) på betryggende vis.
Damixa A/S's varer har  

 traditionelt et højt dækningsbidrag og er lette at føre, medens f.eks.  

 sanitetsvarer lettere går i stykker.
VVS Centralen kunne få leveret Damixa A/S's varer, hvis man ville føre det  

 brede varelager, men ikke når VVS Centralen kun koncentrerer sig om den  

 lukrative del.
Damixas traditionelle kunder ville givet bebrejde Damixa A/S,  

 at der blev leveret til VVS Centralen.
 Kravet om et bredt varesortiment er et sagligt kvalifikationskrav af  

 betydning for markedsføring af Damixa A/S's produkter.
Spørgsmålet har tidligere været behandlet af monopol-ankenævnet i sagen  

 j.nr. 32/79, Rørforeningen.
I denne opretholdtes en bestemmelse i  

 Rørforeningens vedtægter om, at Rørforeningen kunne stille et alsidigt  

 varesortiment som en betingelse for optagelse i foreningen.
Det vil på  

 baggrund heraf savne konsekvens at pålægge en producent af armaturer en pligt  

 til at levere til VVS Centralen, der ikke opfylder det nævnte krav.
 Kriteriet må være et sagtligt kriterium i begge relationer.
Monopoltilsynet hævder, at Damixa A/S har anført, at selskabet i stedet  

 for at have faste forhandlerbetingelser, som kunne godkendes af tilsynet,  

 foretrækker at få et leveringspålæg engang imellem.
Denne udlægning bestrides  

 af Damixa A/S.
Forholdet er det, at Damixa A/S i 1978 forelagde et sæt  

 forhandlerbetingelser for monopoltilsynet, hvori indgik bestemmelsen om, at  

 kunderne skulle føre det brede varesortiment - men dette kunne  

 monopoltilsynet ikke acceptere.
 I den retlige bedømmelse af sagen er udgangspunktet i monopolloven, at en  

 virksomhed normalt har fri ret til at bestemme, hvem den vil handle med, og  

 at monopoltilsynet kun i ganske særlige tilfælde bør gribe ind i dette valg,  

 og at den beføjelse, tilsynet her har, må udøves med største varsomhed.
Sagen er af betydelig vigtighed for Damixa A/S.
Som følge af krisen inden  

 for byggebranchen har selskabet i en årrække haft et et utilfredsstillende  

 salg og dermed et væsentligt underskud.
Selskabet har som følge heraf måttet  

 lukke to af sine afdelinger i Allesø og Skrøbelev på Fyn og har måttet  

 nedskære medarbejderstaben fra 340 medarbejdere til 220 medarbejdere.  

 Risikoen for en negativ reaktion fra Damixa A/S's traditionelle kunder  

 såfremt Damixa A/S skal levere til VVS Centralen, må befrygtes at medføre  

 yderligere indskrænkning af virksomheden.
 Monopoltilsynet har til støtte for sin påstand bl.a. anført:
 Damixa A/S er producent af et patenteret etgrebsbatteri, der er blevet en  

 anerkendt mærkevare både på det danske marked og på eksportmarkedet, og som  

 ikke uden videre kan substitueres af andre mærker på markedet, og selskabets  

 markedsandel i Danmark for sanitetsarmatur i 1978 var 20-25%, og speicelt for  

 etgrebsblandingsbatterier, der af tilsynet betragtes som et særligt marked,  

 var andelen 60-65%. På denne baggrund mener tilsynet, at Damixa A/S udøver  

 eller vil kunne udøve den i monopollovens § 2, stk. 1, nævnte væsentlige  

 indflydelse på konkurrenceforholdene inden for sanitetsarmaturområdet.
VVS Centralen er et grossistfirma, der forhandler badeværelsesudstyr (med  

 undtagelse af sanitetsporcelæn og rør), stålvaske, oliebrændere og kedler med  

 tilbehør, radiatorventiler og cirkulationspumper, som videresælges til  

 VVS-installatører.
Virksomhedens samlede omsætning var i 1977/78 ca. 7 mill.  

 kr., hvoraf Damixa-produkter udgjorde ca. 1.1 mill. kr.
I nogle år fremskaffede virksomheden Damixa A/S's produkter fra en svensk  

 grossist.
Denne reeksport til Danmark søgte Damixa A/S at standse, idet  

 selskabet efter egen oplysning var udsat for et meget hårdt pres fra de  

 danske grossister og grossistorganisationer og over for disse måtte kunne  

 bekræfte, at reeksport ikke længere fandt sted.
Fra 1971 fik virksomheden efter aftale med Damixa A/S selskabets produkter  

 fra en dansk grossist til en pris, som muliggjorde fortsat salg til  

 installatører.
Da den pågældende grossist imidlertid i 1977 meddelte, at  

 virksomheden fremtidig kun kunne købe til samme pris som installatører,  

 anmodede virksomheden Damixa A/S om direkte levering, og da dette blev  

 nægtet, indbragtes sagen for monopoltilsynet.
 Såvel ved leverancerne fra Sverige som ved leverancerne fra dansk grossist  

 har VVS Centralen måttet betale højere priser, end Damixa A/S beregner ved  

 direkte salg til grossister, men uanset dette har virksomheden været i stand  

 til at sælge til lavere priser end sædvanligt hos Rørforeningens medlemmer.  

 Foruden de højere priser er der ved sådanne indirekte leverancer den ulempe,  

 at der lettere kan opstå leveringsforstyrrelser.
 Efter det oplyste fandt tilsynet, at VVS Centralen havde en væsentlig  

 erhvervsmæssig interresse i at opnå levering fra Damixa A/S, da selskabets  

 produkter faldt ind under virksomhedens naturlige vareområde, og da  

 virksomhedens omsætning af Damixaprodukter var væsentlig større end  

 omsætningen heraf hos mange af selskabets direkte grossistkunder og tillige  

 udgjorde en betydelig del af virksomhedens samlede omsætning.  

 Leveringsnægtelsen måtte derfor anses for at medføre eller ville kunne  

 medføre urimelig indskrænkning i virksomhedens frie erhvervsudøvelse og  

 urimelig ulighed i vilkårene for erhvervsudøvelsen som nævnt i monopollovens  

 § 11, stk. 1.
 Damixa A/S's begrundelse for at nægte levering var, at selskabet kun  

 leverer til VVS-grossister, som fører et bredt varesortiment af branchens  

 produkter, og dette er efter selskabets opfattelse ikke tilfældet for VVS  

 Centralens vedkommende.
Dette krav er bl.a. begrundet med, at installatørerne herved får en  

 optimal og branchekyndig betjening, at Damixa A/S ikke behøver at være  

 lagerførende landet over, og at installatørerne i praksis kun behøver at have  

 forbindelse med en enkelt grossist.
For tilsynet er det vanskeligt at se  

 berettigelsen af med disse begrundelser at nægte levering til VVS Centralen.  

 VVS Centralen har branchekyndigt personale, er lagerførende i  

 Damixa-produkter, og det er inden for branchen ganske almindeligt, at en  

 installatør har mere end een grossistforbindelse.
I øvrigt kan det næppe være  

 en producents opgave at bestemme, hos hvilke grossister hans sekundære kunder  

 ønsker at foretage deres indkøb.
 Damixa A/S har henvist til, at der i Rørforeningens love som betingelse  

 for optagelse i foreningen findes bestemmelser om et alsidigt varesortiment,  

 og at disse bestemmelser er opretholdt af ankenævnet i en kendelse af 17.  

 juni 1980. Damixa A/S hævder, at det på baggrund heraf vil savne konsekvens  

 at pålægge en producent af armaturer en pligt til at levere til VVS  

 Centralen, der ikke opfylder det nævnte krav.
 Det er tilsynets opfattelse, at der er en principiel forskel mellem  

 bedømmelsen af betingelserne for optagelse i en brancheforening og  

 betingelserne for levering af varer, og at nævnet i sin kendelse vedrørende  

 Rørforeningen bl.a. udtalte, at der ikke kan bortses fra, at de omhandlede  

 bestemmelser inklusive en bestemmelse om forbud mod installationsvirksomhed i  

 hvert fald tilsammen kan medføre urimelig indskrænkning i den frie  

 erhvervsudøvelse eller urimelig ulighed i vilkårene for erhvervsudøvelsen.
 Kravet om et bredt varesortiment er af Damixa A/S betegnet som en  

 salgskutyme, idet selskabet ikke har fastlagt bestemte regler for antagelse  

 af forhandlere.
 Dette krav mener tilsynet er et for vagt begreb som kriterium for  

 levering, og man har optaget forhandling med selskabet om en konkretisering  

 og objektivering af selskabets forhandlerantagelsesbetingelser.
Det er tilsynets opfattelse, at sagen er parallel med en tidligere sag  

 vedrørende leveringsnægtelse fra Danfoss A/S over for Jørgen Schmidt Trading  

 ApS (JST). I denne sag udtalte ankenævnet i en kendelse af 9. februar 1981:  

 Klagerne (Danfoss A/S) har ikke udformet faste regler for leverancer af  

 radiatortermostater.
På denne baggrund kan efter nævnets opfattelse hverken  

 den omstændighed, at JST har tilkendegivet at ville videresælge bl.a. til  

 byggemarkeder, eller det i øvrigt af klagerne anførte, begrunde  

 leveringsnægtelsen på en sådan måde, at denne kan anses for rimelig.
 Til det således foreliggende skal nævnet udtale:
Det kan vel ikke uden videre i almindelighed betragtes som urimeligt at en  

 producent/importør opstiller krav om et bredt varesortiment hos de  

 grossister, der videreforhandler varerne.
Men nævnet finder ikke, at kravet  

 om en vis bredde i sortimentet er således nærmere præciseret af Damixa A/S,  

 at det kan danne grundlag for en udvælgelse af bestemte forhandlere.
Herefter  

 må nævnet finde, at monopollovens betingelser for at udstede pålæg som sket i  

 det hele er til stede, hvorfor bestemmes:
 Det af monopoltilsynet meddelte leveringspålæg vil derfor være at  

 stadfæste.
