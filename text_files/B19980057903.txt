 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 1 i lov nr. 156 af 10. maj 1967 om visse forholdsregler i  

 henhold til De Forenede Nationers pagt, som ændret ved lov nr. 228 af 6. juni  

 1985, og til § 1 og § 2 i lov om anvendelsen af visse af De Europæiske  

 Fællesskabers retsakter om økonomiske forbindelser til tredjelande, jf.  

 lovbekendtgørelse nr. 93 af 6. februar 1995, samt under henvisning til Rådets  

 forordning (EF) nr. 1705/98 af 28. juli 1998, fastsættes herved til  

 opfyldelse af De Forenede Nationers Sikkerhedsråds resolutioner nr. 864 af  

 15. september 1993, nr. 1127 af 28. august 1997, nr. 1173 af 12. juni 1998 og  

 nr. 1176 af 24. juni 1998.
 § 1.  Ind- og udførsel af varer og præstationer af  

 tjenesteydelser fra og til UNITA i Angola og handlinger, der har til formål  

 at fremme sådanne aktiviteter, er forbudt efter bestemmelserne i Rådets  

 forordning (EF) nr. 1705/98 af 28. juli 1998. Forordningen med bilag er  

 optaget som bilag B til denne anordning.
Stk. 2.  Det er forbudt at stille midler eller  

 finansielle ressourcer til rådighed for UNITA i Angola.
UNITA's finansielle  

 midler indefryses, jf.
Rådets forordning (EF) nr. 1705/98 af 28. juli 1998.
Stk. 3.  Erhvervsministeren udsteder tilladelse til  

 udførsel af fødevarer, medicin samt leverancer til dækning af essentielle  

 humanitære behov, jf.
Rådets forordning (EF) nr. 1705/98 af 28. juli 1998,  

 art. 4.
 § 2.  Det er forbudt at foretage eller forsøge at  

 foretage salg, overdragelse, transport eller anden form for levering til  

 UNITA i Angola, af:
 Stk. 2 .  Udførsel til Angola af de i stk. 1 nævnte  

 varer og tjenesteydelser kan lovligt kun finde sted gennem de i bilag A  

 nævnte toldindklareringssteder, som er udpeget af Angolas regering og meddelt  

 FN's Generalsekretær.
§ 3.  Der må ikke udstedes visum til Danmark til  

 ledere af UNITA og voksne medlemmer af deres nærmeste familie  

 (ægtefælle/samlever, forældre og børn). Danske rejselegitimationer, visa og  

 opholdstilladelser udstedt til samme personer inddrages, og de afvises ved  

 indrejse eller gennemrejse.
Udlændingelovens § 19, stk. 2 og 5, samt § 26,  

 som ændret ved lov nr. 473 af 1. juli 1998 om ændring af udlændingeloven og  

 straffeloven, finder ikke anvendelse.
Stk. 2.  De i stk. 1 nævnte personer skal udrejse  

 straks.
Udrejser udlændingen ikke frivilligt, drager politiet omsorg for  

 udrejsen.
 § 4.  Officielle kontakter med UNITA's ledere i  

 områder i Angola, hvor statsorganerne ikke har genoptaget kontrollen,  

 forbydes med undtagelse af kontakter via repræsentanter for den nationale  

 samlings- og forsoningsregering (GURN), FN og Lusakaprotokollens  

 observatørstater.
 § 5.  Personer, herunder bestyrelsesmedlemmer i  

 virksomheder, der overtræder § 2 eller bestemmelserne i Rådets forordning  

 (EF) nr. 1705/98 af 28. juli 1998, straffes efter § 110 c, stk. 2, i  

 straffeloven med bøde, hæfte eller under skærpende omstændigheder med fængsel  

 i indtil 4 år.
 Stk. 2.  Er overtrædelser af bestemmelserne i Rådets  

 forordning (EF) nr. 1705/98 af 28. juli 1998 begået af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar.
§ 6.  Udbytte ved handlinger, der er strafbare efter §  

 5, konfiskeres.
Straffelovens § 75, stk. 1, 2. pkt., § 76, stk. 1 og stk.  

 3-5, og § 77, stk. 1 og 3, finder tilsvarende anvendelse på konfiskation  

 efter denne bestemmelse.
 § 7.  Forholdsreglerne i denne anordning omfatter også  

 danske statsborgere, der opholder sig uden for den danske stat.
§ 8.  Anordningen træder i kraft ved bekendtgørelse i  

 Lovtidende.
Samtidig ophæves Anordning nr. 854 af 22. november 1997.
 § 9.  Anordningen gælder ikke for Færøerne og  

 Grønland.
Givet på Amalienborg, den 5. august 1998 Under Vor Kongelige Hånd og Segl I Dronningens Navn:
FREDERIK Kronprins / Niels Helveg Petersen BILAG A Fortegnelse over toldindklaringssteder udpeget af Angolas regering og  

 meddelt til FN's Generalsekretær i henhold til Sikkerhedsrådsresolution 864  

 (1993) af 15. september 1993:
Luanda lufthavn Katumbela lufthavn Luanda havn Malongo havn Lobito havn Namibe havn BILAG B RÅDETS FORORDNING (EF) Nr. 1705/98 af 28. juli 1998  om  

 afbrydelse af visse økonomiske forbindelser med Angola med henblik på at  

 anspore »Uniao Nacional para a Independencia Total de Angola«  

 (UNITA) til at indfri sine forpligtelser som led i fredsprocessen og om  

 ophævelse af forordning (EF) nr. 2229/97 RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 73 G og 228 A, under henvisning til fælles holdning 97/759/FUSP(1) og 98/425/FUSP(2)  

 fastlagt af Rådet på grundlag af artikel J.2 i traktaten om Den Europæiske  

 Union vedrørende Angola med henblik på at anspore »Uniao Nacional para a  

 Independencia Total de Angola« (UNITA) til at indfri sine forpligtelser  

 som led i fredsprocessen, under henvisning til De Forenede Nationers  

 Sikkerhedsråds relevante beslutninger, navnlig i resolution 864 (1993), 1127  

 (1997), 1130 (1997), 1173 (1998) og 1176 (1998), under henvisning til forslag fra Kommissionen, og ud fra følgende betragtninger:
De Forenede Nationers Sikkerhedsråd vedtog i resolution 864 (1993), 1127  

 (1997) og 1173 (1998) på grundlag af kapitel VII i De Forenede Nationers  

 pagt, at alle stater skal træffe visse foranstaltninger i deres økonomiske  

 forbindelser med Angola med sigte på at anspore »Uniao Nacional para a  

 Independencia Total de Angola« (UNITA) til at indfri sine forpligtelser  

 i henhold til »Acordos de Paz«, Lusakaprotokollen og  

 Sikkerhedsrådets relevante resolutioner; nogle af disse foranstaltninger falder ind under traktaten, og det er  

 derfor, navnlig for at undgå konkurrencefordrejning, nødvendigt med en  

 fællesskabslovgivning til gennemførelse af Sikkerhedsrådets relevante  

 beslutninger for så vidt angår Fællesskabets område, idet dette område med  

 henblik på denne forordning anses for at omfatte de af medlemsstaternes  

 områder, hvorpå traktaten finder anvendelse, på de i traktaten fastsatte  

 betingelser; Sikkerhedsrådet har også opfordret De Forenede Nationers medlemsstater til  

 at anvende disse foranstaltninger uanset eventuelle rettigheder eller  

 forpligtelser i medfør af internationale aftaler, kontrakter, licenser eller  

 tilladelser, der er indgået eller indrømmet forud for datoen for vedtagelsen  

 af nævnte resolutioner; fjerde AVS-EF-konvention, undertegnet den 15. december 1989 i Lome, som  

 Fællesskabet og Angola er parter i, udgør derfor ikke en hindring for  

 gennemførelsen af de af Sikkerhedsrådet vedtagne foranstaltninger; de data, der er indeholdt i bilagene til denne forordning, vedrørende  

 områder i Angola, som ikke er omfattet af statens forvaltning,  

 indførselssteder i Angola for leverancer af jordolie, jordolieprodukter, fly  

 og flykomponenter, fly registreret i Angola og steder i Angola for flys start  

 og landing bør baseres på oplysninger, som Angolas regering indgiver til det  

 udvalg, der er nedsat ved Sikkerhedsrådets resolution 864 (1993), og som  

 meddeles De Forenede Nationers medlemsstater af dette udvalg; ovennævnte resolutioner indeholder bestemmelser om visse undtagelser fra  

 de indførte restriktioner på betingelse af, at nævnte udvalgs samtykke på  

 forhånd er indhentet; udvalgets samtykke bør indhentes gennem de kompetente nationale  

 myndigheder, hvis navn og adresse derfor bør angives i et bilag til denne  

 forordning; det er hensigtsmæssigt at beføje Kommissionen til at supplere og/eller  

 ændre bilagene til denne forordning på basis af relevante meddelelser fra det  

 pågældende udvalg under Sikkerhedsrådet eller, for så vidt angår bilag VIII,  

 medlemsstaternes kompetente myndigheder; medlemsstaternes kompetente myndigheder bør beføjes til at sikre, at denne  

 forordnings bestemmelser om indefrysning af midler og finansielle ressourcer  

 efterleves; det er nødvendigt, at medlemsstaterne og Kommissionen holder hinanden  

 underrettet om de foranstaltninger, der træffes i henhold til denne  

 forordning, og anden relevant information, der står til deres rådighed i  

 sammenhæng med denne forordning; af gennemskueligheds- og forenklingshensyn bør afbrydelsen af visse  

 økonomiske forbindelser med Angola ske på grundlag af et enkelt  

 retsinstrument; bestemmelserne i Rådets forordning (EF) nr. 2229/97 af 30. oktober 1997 om  

 afbrydelse af visse økonomiske forbindelser med Angola med henblik på at  

 anspore »Uniao Nacional para a Independencia Total de Angola«  

 (UNITA) til at indfri sine forpligtelser som led i fredsprocessen(1) bør  

 optages i nærværende forordning, og nævnte forordning bør ophæves - UDSTEDT FØLGENDE FORORDNING:
HANDEL OG LEVERING AF TJENESTEYDELSER Artikel 1 Følgende forbydes:
INDEFRYSNING AF MIDLER Artikel 2 1. Alle midler og finansielle ressourcer, der henstår  

 uden for Angolas område og enten tilhører »Uniao Nacional para a  

 Independencia Total de Angola« (UNITA), højtstående personer i denne  

 organisation eller voksne medlemmer af disses nærmeste familier som omhandlet  

 i bilag VII, indefryses.
 2. Ingen midler eller finansielle ressourcer må  

 direkte eller indirekte stilles til rådighed for UNITA, højtstående personer  

 i denne organisation eller voksne medlemmer af disses nærmeste familier.
3. I denne forordning Artikel 3 Med forbehold af fællesskabsreglerne om tavshedspligt, skal de i bilag  

 VIII anførte kompetente nationale myndigheder have beføjelse til at kræve, at  

 banker, andre finansielle institutioner og andre organer og personer  

 fremlægger alle relevante oplysninger, der er fornødne til sikring af  

 efterlevelsen af artikel 2.
UNDTAGELSER OG ALMINDELIGE BESTEMMELSER Artikel 4 Forbuddet mod de i artikel 1 og 2 nævnte transaktioner eller aktiviteter  

 gælder ikke for medicinske nødstilfælde eller flyvninger med fødevarer,  

 lægemidler eller leverancer til dækning af grundlæggende humanitære behov,  

 forudsat at der på forhånd via de i bilag VIII anførte kompetente nationale  

 myndigheder er indhentet samtykke fra det udvalg under De Forenede Nationers  

 Sikkerhedsråd, der er nedsat ved resolution 864 (1993).
Artikel 5 Bevidst og tilsigtet deltagelse i indbyrdes forbundne aktiviteter, der  

 direkte eller indirekte har til formål eller til følge at fremme de i artikel  

 1 omhandlede transaktioner eller aktiviteter eller at omgå denne forordnings  

 bestemmelser, forbydes.
Artikel 6 Denne forordning finder anvendelse uanset rettigheder eller forpligtelser  

 i medfør af internationale aftaler, kontrakter, licenser eller tilladelser,  

 som er indgået eller indrømmet før dens ikrafttræden.
Artikel 7 Hver medlemsstat fastlægger, hvilke sanktioner der skal anvendes i  

 tilfælde af overtrædelse af denne forordning.
 Indtil der om fornødent vedtages lovgivning til dette formål, er de  

 sanktioner, som skal anvendes, hvis denne forordnings bestemmelser  

 overtrædes, dem, som medlemsstaterne har fastlagt med henblik på  

 gennemførelse af artikel 4 i forordning (EF) nr. 2229/97.
Artikel 8 Kommissionen og medlemsstaterne underretter hinanden om, hvilke  

 foranstaltninger der træffes i henhold til denne forordning, og meddeler  

 hinanden alle relevante oplysninger i deres besiddelse vedrørende denne  

 forordning, som f.eks. krænkelse eller andre håndhævelsesproblemer eller  

 domme afsagt af nationale domstole.
Artikel 9 Kommissionen beføjes til at supplere og/eller ændre bilagene på grundlag  

 af oplysninger, som indgives af De Forenede Nationers, Angolas Regering for  

 Enhed og National Forsoning eller, for så vidt angår bilag VIII,  

 medlemsstaternes kompetente myndigheder.
 Tilføjelser eller ændringer i henhold til første afsnit offentliggøres i  

 De Europæiske Fællesskabers Tidende.
Artikel 10 Forordning (EF) nr. 2229/97 ophæves og erstattes med bestemmelserne i  

 nærværende forordning.
Artikel 11 Denne forordning gælder for Fællesskabets område, herunder dets luftrum,  

 og på fly og skibe under en medlemsstats jurisdiktion, og alle andre steder  

 for fysiske personer, der er statsborgere i medlemsstaterne, og organer, der  

 er registreret eller stiftet efter medlemsstaternes lovgivning.
Artikel 12 Denne forordning træder i kraft på dagen for offentliggørelsen i De  

 Europæiske Fællesskabers Tidende.
 Denne forordning er bindende i alle enkeltheder og gælder umiddelbart i  

 hver medlemsstat.
Udfærdiget i Bruxelles, den 28. juli  

 1998 På Rådets vegne W.
Schussel Formand BILAG I JORDOLIEPRODUKTER, JF.
ARTIKEL 1, Nr. 2 BILAG II UDSTYR TIL MINEDRIFT ELLER SERVICE I FORBINDELSE HERMED, JF.  

 ARTIKEL 1, Nr. 3 Andre genstande, andet udstyr eller anden service til brug ved minedrift.
BILAG III MOTORKØRETØJER OG MOTORDREVNE FARTØJER ELLER KOMPONENTER  

 ELLER DELE TIL SÅDANNE KØRETØJER OG FARTØJER, JF.
ARTIKEL 1, Nr. 4) (Genstandene på denne liste gælder udover de militærkøretøjer og det  

 militærudstyr, der allerede er forbudt ved resolution 864 (1993)) BILAG IV Indførselssteder, jf. artikel 1, nr. 2), 5), 7) og 8) Lufthavnene i Luanda og Katumbela (Benguela-provinsen) og havnene i Luanda, Malongo (Cabinda-provinsen), Lobito (Benguela-provinsen) og Namibe (Namibe-provinsen).
BILAG V Områder i Angola, der ikke er omfattet af statens  

 forvaltning Andulo Bailundo Mungo Nharea BILAG VI Fly, jf. artikel 1, nr. 7) BILAG VII Fortegnelse over  

 UNITA-personer udarbejdet i henhold til stk. 11 i Sikkerhedsrådets resolution  

 1127 (1997). BILAG VIII Navn og adresse på de i artikel 3 og 4 omhandlede  

 myndigheder (revideres om fornødent) BELGIEN Ministere des affaires estrangeres, du commerce exterieur et de la  

 coperation au developpement Egmont 1, rue des Petits Carmes, 19 B-1000 Bruxelles Direction des relations economiques et bilaterales exterieures Tel.: (32 2) 501 85 77 Tel.: (32 2) 501 83 20 Tel.: (32 2) 501 37 62 Telecopieur: (32 2) 501 88 27 Ministere des affaires economiques ARE 4I division, service des licences Avenue du Geeneral Leman, 60 B-1040 Bruxelles Tel.: (32 2) 206 58 16/27 Telecopieur: (32 2) 230 83 22 Ministere des finances Tresorerie avenue des Arts 30 1040 Bruxelles Fax: (32 2) 2337518 DANMARK Danish Agency for Trade and Industry Tagensvej 137 DK-2000 Copenhagen N.
Tel. (45) 35 86 86 86/35 86 84 91/35 86 84 85 Fax (45) 35 86 86 87 Ministry of Foreign Affairs Department of Southern Africa (S.7) Asiatisk Plads 2 DK-1448 Copenhagen K.
Tel. (45) 33 92 00 00/33 92 09 09/33 92 09 26 Fax (45) 32 54 05 33/33 92 18 02 Central Customs and Tax Administration Commercial Department Østbanegade 123 DK-2100 København Ø.
Tel. (45) 35 29 73 00 TYSKLAND Bundesausfuhramt (BAFA) Frankfurter Strasse 29-35 65760 Eschborn Bundesanstalt fur Landwirtschaft und Ernæhrung (BLE) Adickesallee 40 60322 Frankfurt Bundesamt fur Verkehr Ref.
LR 13 Postfach 200 100 53170 Bonn GRÆKENLAND Ministry of Foreign Affairs Ambassador Nikolaos Chatoupis Directorate A7 Tel. (00301) 361 00 12 and Fax 361 00 96, 645 00 49 Zalokosta 1 106 71 Athens Ministry of National Economy Secretariat-General for International Economic Relations Directorate-General for External Economic and Trade Relations Director Th.
Vlassopoulos Tel. 32 86 401-3 Fax 32 86 404 Directorate of Procedure of External Trade Directors:
