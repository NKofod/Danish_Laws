Bekendtgørelse om ændring af bekendtgørelse om tilskud til projekter vedrørende investeringer i nye grønne processer og teknologier i den primære jordbrugsproduktion § 1 I bekendtgørelse nr. 744 af 28. juni 2011 om tilskud til projekter vedrørende investeringer i nye grønne processer og teknologier i den primære jordbrugsproduktion foretages følgende ændringer:
 1. Overalt i bekendtgørelsen ændres »FødevareErhverv« til: »NaturErhvervstyrelsen« og »FødevareErhvervs« ændres til: »NaturErhvervstyrelsens«.
 2. Bekendtgørelsens indledning affattes således:
»I medfør af § 3, jf. § 2, nr. 2, litra a, og nr. 4, litra e, § 5, stk. 1, § 7, stk. 4 og § 11, stk. 4, i lov nr. 316 af 31. marts 2007 om udvikling af landdistrikterne (landdistriktsloven) fastsættes:« 3. § 3 affattes således:
 »NaturErhvervstyrelsens forestår den fysiske og den administrative kontrol samt den efterfølgende regnskabskontrol i henhold til denne bekendtgørelse.
Stk. 2. NaturErhvervstyrelsens kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.« 4. I § 6, stk. 1, ændres »bilag 2 i bekendtgørelse om statsgaranti for lån til yngre jordbrugere m.v.« til: »bilag 1 i denne bekendtgørelse.« 5. I § 8, stk. 1, nr. 6, ændres »opgørelse over betalte tilskudsberettigede udgifter vedlagt revisorerklæring, dokumentation for opsætning af informationsskilt« til: »alle udgiftsbilag, dokumentation for betaling«.
 6. I § 8, stk. 1, nr. 9, udgår »og«.
 7. § 8, stk. 1, nr. 10, affattes således:
 »10) at ansøger i ansøgningen oplyser, om projektet eller dele heraf er omfattet af EU's udbudsregler eller tilbudslovens regler, og«.
 8. I § 8, stk. 1, indsættes som nr. 11:
»11) at tilsagnshaver, hvis projektet er omfattet af en kontrakt, der er omfattet af EU's udbudsregler eller tilbudslovens regler, holder dokumenter, som dokumenterer, at EU's udbudsregler eller tilbudslovens regler er overholdt, tilgængelige i mindst fem år fra datoen for afsluttende udbetaling.« 9. § 9, stk. 1, nr. 4, ophæves.
 Nr. 5 og 6 bliver herefter nr. 4 og 5.
 10. § 9, stk. 2, nr. 3,  ophæves.
 Nr. 4 og 5 bliver herefter nr. 3 og 4.
 11. I § 13 indsættes som stk. 5:
»Stk. 5. NaturErhvervstyrelsen kan nedsætte den samlede værdi af de tilskudsberettigede udgifter for et projekt, hvis styrelsen vurderer, at EU's udbudsregler eller reglerne i tilbudsloven ikke er overholdt.
Tilskuddet vil blive nedsat ud fra en vurdering af art og grovhed af overtrædelsen samt ud fra en vurdering af det økonomiske tab for Den Europæiske Landdistriktsfond for Udvikling af Landdistrikterne (ELFUL), der vurderes at være forbundet hermed.« 12. § 14, stk. 1, affattes således:
»Udbetaling af tilskud sker på baggrund af tilsagnshavers opgørelse over betalte tilskudsberettigede udgifter.
Anmodning om udbetaling af tilskud skal indgives på et særligt skema og vedlægges alle udgiftsbilag samt dokumentation for betaling.
Skema til udbetalingsanmodning findes på NaturErhvervstyrelsens hjemmeside eller fås ved henvendelse til NaturErhvervstyrelsen.« 13. I § 14, stk. 4, ændres »revisorerklæring, dokumentation for opsætning af informationsskilt« til: »alle udgiftsbilag, dokumentation for betaling«.
 14. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 31. august 2012.
NaturErhvervstyrelsen, den 29. august 2012 Pernille Andersen / Marianne Nielsen Bilag 1 »Bilag 1 Normtimesatser Kornafgrøder m.v., antal timer/ha/år Malkekøer inkl. opdræt, antal timer/årsko (ekskl. grovfoderdyrkning) Slagtekalve, antal timer/produceret slagtekalv/år (ekskl. grovfoderdyrkning) Ammekøer inkl. ungdyr, antal timer/årsko (ekskl. grovfoderdyrkning) Søer og smågrise, antal timer/årsso Slagtesvin, antal timer/100 producerede slagtesvin/år Bier, antal timer pr. bistade/år Andet husdyrhold, antal timer/årsdyr Slagtekyllinger, antal timer/1000 producerede stk.
