Bekendtgørelse om uddannelsen til skomager I medfør af § 4, stk. 2, i lov om  

 erhvervsuddannelser, jf. lovbekendtgørelse nr. 183 af 22. marts 2004,  

 fastsættes:
Kapitel 1 Uddannelsen § 1.  

  

 Uddannelsens  

 formål er, at eleven gennem skoleundervisning og praktikuddannelse opnår  

 kompetence inden for skomageruddannelsen som:
 1)  

 	  

 Ortopædiskomager.
 2)  

 	  

 Serviceskomager  

 (trin).
 3)  

 	  

 Nådler (trin).
Uddannelsens mål § 2.  

  

 Den  

 uddannede ortopædiskomager skal selvstændigt kunne udføre alle former for  

 fremstilling af ortopædisk fodtøj samt tilretninger og forhøjelser.
 Stk. 2.  

  

 Den  

 uddannede skomager inden for trinnet som serviceskomager skal selvstændigt  

 kunne udføre alle former for reparationer samt tilretninger og forhøjelser,  

 der  

 forekommer i en skomagervirksomhed.  

 Den  

 uddannede skomager inden for trinnet som nådler skal selvstændigt kunne sy og  

 forarbejde såvel enkle som komplicerede modeller.
Stk. 3.  

  

 Uddannelsen  

 tilrettelægges tillige sådan, at eleven gives indsigt i og forståelse af  

 fagets  

 teknologianvendelse og teknologiske muligheder.
Eleven skal sættes i stand  

 til  

 at indgå i et teamsamarbejde og kunne arbejde fleksibelt, kreativt og  

 ressourcebevidst samt under hensyntagen til miljømæssige forhold.
Eleven skal  

 kunne anvende uddannelsen i internationale sammenhænge.
Kapitel 2 Uddannelsens varighed og struktur m.v.
 § 3.  

  

 Uddannelsen  

 er henført til den erhvervsfaglige fællesindgang for Service og indgår i  

 uddannelsesfamilie 1: Stil og design.
 Stk. 2.  

  

 Det faglige  

 udvalg for uddannelsen er Skofagenes Faglige Fællesudvalg.
 § 4.  

  

 Uddannelsen til ortopædiskomager varer 4 år, jf. dog §§ 6-8. Trinnet  

 serviceskomager varer 3 år, og trinnet nådler varer 2 år og 6 måneder.
Stk. 2.  

  

 Uddannelsen  

 omfatter et obligatorisk grundforløb på 20 uger, jf. bekendtgørelse om  

 grundforløb (grundforløbsbekendtgørelsen), og et hovedforløb, der omfatter  

 praktikuddannelse og 28 ugers obligatorisk skoleundervisning.
Hovedforløbet i  

 de to trin omfatter praktikuddannelse og 14 ugers obligatorisk  

 skoleundervisning.
Eleven kan indlede uddannelsen på skole med et grundforløb  

 eller i en praktikvirksomhed.
Stk. 3.  

  

 Den  

 obligatoriske skoleundervisning i hovedforløbet er opbygget af 4  

 skoleperioder  

 på 7 uger, der omfatter grundfag, områdefag og valgfag samt valgfri  

 specialefag, der eventuelt kan etableres som særlige skoleperioder.
De to  

 trin  

 omfatter de første 2 skoleperioder i hovedforløbet.
Stk. 4.  

  

 I  

 grundforløbet har eleven mulighed for valgfri undervisning, jf.  

 grundforløbsbekendtgørelsen.
Hovedforløbet kan suppleres med valgfri  

 undervisning (påbygning), jf. bekendtgørelse om erhvervsuddannelser  

 (hovedbekendtgørelsen) og erhvervsuddannelseslovens § 24, stk. 4.
 Stk. 5.  

  

 Varigheden  

 og strukturen efter stk. 1-3 kan fraviges, jf. §§ 6-8.
 § 5.  

  

 Det  

 er en betingelse for at begynde på skoleundervisningen i hovedforløbet, at  

 eleven  

 har bevis for gennemførelse af grundforløbet med de områdefag, der er særlige  

 for hovedforløbet efter reglerne i hovedbekendtgørelsen, jf. § 9.
 Stk. 2.  

  

 Det er desuden  

 en betingelse, at eleven har opnået mindst karakteren 6 i grundforløbets  

 afslutningsprojekt.
Særlige forløb og godskrivning § 6.  

  

 Personer,  

 der har mindst 6 måneders relevant beskæftigelse inden for  

 skomagerhåndværket,  

 kan indgå uddannelsesaftale med forkortet uddannelsestid, jf. anvisningerne i  

 vejledningen til bekendtgørelsen.
 Stk. 2.  

  

 Det faglige  

 udvalg kan i særlige tilfælde efter samråd med den eventuelle  

 praktikvirksomhed  

 dispensere fra beskæftigelseskravet efter stk. 1.
 Stk. 3.  

  

 Skolen  

 træffer afgørelse om fritagelse for dele af skoleundervisningen på baggrund  

 af  

 brancheorienterende arbejdsmarkedsuddannelser og andre erhvervede  

 kvalifikationer af relevans for uddannelsen, jf. anvisningerne i vejledningen  

 til bekendtgørelsen.
 Stk. 4.  

  

 Skoleundervisningen  

 omfatter grundfag, områdefag, specialefag og valgfag.
§ 7.  

  

 Elever, der har de nødvendige  

 forudsætninger, kan gennemføre et supplerende kursus, jf.  

 hovedbekendtgørelsen,  

 på indtil 20 uger, der træder i stedet for grundforløbet.
Skolen kan herunder  

 foretage afklaring af elevens praktiske og teoretiske kvalifikationer med  

 henblik på afgørelse om merit i uddannelsesforløbet i et forløb på indtil 2  

 uger, jf. hovedbekendtgørelsen.
For elever med uddannelsesaftale er kurset  

 omfattet af uddannelsesaftalen.
 Stk. 2.  

  

 Suppleringskurset  

 og herunder afklaringen kan gennemføres uden uddannelsesaftale.
 § 8.  

  

 Elever kan i øvrigt fritages for dele  

 af uddannelsen, jf. hovedbekendtgørelsen og  

 vejledningen til bekendtgørelsen.
Kapitel 3 Skoleundervisningen § 9.  

  

 Grundforløbet  

 omfatter følgende områdefag, der er særlige for hovedforløbet, og som varer i  

 alt 8 uger:
1)  

 	  

 Modelkonstruktion 1 Niveau: begynder Varighed: 1,5 uge Målet er at give  

 eleven færdigheder i grundkonstruktioner og begyndende færdigheder i  

 snitændringer inden for skomagerbranchen.
2)  

 	  

 Produktudvikling Niveau: rutine Varighed: 1,5 uge Målet  

 er, at eleven på en kreativ og  

 systematisk måde kan arbejde med tegneteknikker herunder vælge og anvende  

 værktøjer, programmer og materialer i forbindelse med planlægning og  

 fremstilling af et skoprodukt.
Formålet med modulet er endvidere, at eleven  

 opnår grundlæggende kendskab til produktudvikling inden for skobranchen.
3)  

 	  

 Maskinbetjening og  

 produktion Niveau: begynder Varighed: 2 uger Målet er at give  

 eleven grundlæggende færdigheder i brugen af de mest anvendte maskintyper,  

 der  

 benyttes i fremstillings- og bearbejdningsprocessen samt kendskab til øvrige  

 nålebærende maskiner.
Formålet med modulet er endvidere at give eleven  

 grundlæggende kendskab til kvalitetskontrol inden for skofremstilling.
4)  

 	  

 Anatomi 1 Niveau: begynder Varighed: 1 uge Målet er, at eleven  

 får kendskab til fodens opbygning.
 Stk. 2.  

  

 Undervisningen i  

 de uddannelsesrettede områdefag omfatter desuden følgende grundfag:
 1)  

 	  

 Salg og service  

 (niveau F, 1 uge).
 2)  

 	  

 Informationsteknologi  

 (niveau F, 1 uge).
 § 10.  

  

 Undervisningen i hovedforløbet omfatter følgende grundfag, jf. bekendtgørelse  

 om grundfag (grundfagsbekendtgørelsen). Grundfagene varer i alt 7,5 uger, dog  

 5  

 uger for de to trin, jf. vejledningen til bekendtgørelsen:
 1)  

 	  

 Informationsteknologi  

 (niveau F, 1 uge).
 2)  

 	  

 Materialeforståelse  

 (1 uge).
 3)  

 	  

 Stil, form og farve  

 (1,5 uger).
 4)  

 	  

 Tysk (niveau F, 2  

 uger).
 5)  

 	  

 Virksomhedslære og  

 innovation (niveau E, 2 uger).
 Stk. 2.  

  

 De i  

 stk. 1, nr. 1, 2 og 3 nævnte grundfag påbegyndes i grundforløbet.
§ 11.  

  

 Undervisningen  

 i hovedforløbet omfatter følgende områdefag.
Undervisningen varer i alt 8  

 uger,  

 dog 3 uger for de to trin, jf. vejledningen til bekendtgørelsen:
1)  

 	  

 Modelkonstruktion 2 Niveau: rutine Målet er, at eleven  

 kan udføre grundkonstruktioner og snitændringer på almindelig forekommende  

 skomagerprodukter.
2)  

 	  

 Anatomi 2 Niveau: rutine Målet er, at eleven  

 opnår viden om fodens funktionelle anatomi, om underekstremiteternes anatomi  

 og  

 om de biomekaniske tilstande i normale fødder og ben.
3)  

 	  

 Fagortopædi 1 Niveau: rutine Målet er, at:
a)  

 	  

 eleven kan udføre  

 bindsyning, behandling af bundlæder, udpudsning og påsætning af jern, b)  

 	  

 eleven kan fremstille  

 indlæg over læst med hovedvægten lagt på udligninger, gænger og forhøjelse op  

 til 2 cm, og c)  

 	  

 eleven kan betjene  

 slibe-, fræse- og pudsemaskine ved fremstilling af sko.
4)  

 	  

 Reparationer og  

 tilretninger 1 Niveau: rutine Målet er, at eleven  

 har kendskab til enhver form for reparation af fodtøj og ortopædiske  

 tilretninger.
§ 12.  

  

 Undervisningen  

 i hovedforløbet omfatter desuden valgfri specialefag, der har følgende  

 overordnede mål og rammer: Den valgfri specialefagsundervisning skal sikre  

 bredden i uddannelsen og styrke elevens muligheder for gennem et personligt  

 valg at kunne præge uddannelsen.
De valgfri specialefag varer 8 uger, dog 4  

 uger for de to trin.
 Stk. 2.  

  

 Eleven og  

 virksomheden vælger specialefag efter anvisningerne i vejledningen til  

 bekendtgørelsen, jf. hovedbekendtgørelsen.
§ 13.  

  

 Undervisningen  

 i hovedforløbet omfatter endvidere valgfag.
Undervisningen følger reglerne  

 for  

 valgfag, jf. hovedbekendtgørelsen.
 Stk. 2.  

  

 Valgfag varer  

 i alt 4 uger, dog 2 uger for de to trin.
Praktikuddannelsen § 14.  

  

 Målene  

 med praktikuddannelsen er:
 1)  

 	  

 Eleven skal på  

 avanceret niveau kunne fremstille produkter inden for det valgte speciale.
 2)  

 	  

 Eleven skal på  

 rutineniveau kunne anvende rationelle forarbejdningsmetoder inden for det  

 valgte speciale.
 3)  

 	  

 Eleven skal desuden  

 have kendskab til materialernes egnethed, pris- og materialekalkulationer,  

 generelle sikkerhedsbestemmelser og virksomhedens generelle samarbejdsformer.
 Stk. 2.  

  

 Målet med  

 praktikuddannelsen inden for specialet ortopædiskomager er desuden, at eleven  

 på avanceret niveau kan fremstille alle former for ortopædisk fodtøj og  

 udføre  

 rutinemæssige ortopædiske tilretninger og reparationer.
 Stk. 3.  

  

 Målet med  

 praktikuddannelsen for skomageruddannelsen inden for trinnet serviceskomager  

 er  

 desuden, at eleven på avanceret niveau kan udføre alle former for  

 reparationer  

 og på rutineniveau kan udføre ortopædiske tilretninger.
 Stk. 4.  

  

 Målet med  

 praktikuddannelsen for skomageruddannelsen inden for trinnet nådler er  

 desuden,  

 at eleven på avanceret niveau kan udføre elementær klæbe- og syteknik og på  

 rutineniveau udføre kantsyninger, pyntesyninger og håndbukninger af ind- og  

 udvendige buer med tilhørende klæbeteknik.
 Uddannelsesbog m.v.
 § 15.  

  

 De  

 skolevejledninger, som skolen skal udstede efter de enkelte skoleophold, og  

 de  

 praktikerklæringer, som virksomheden skal udstede efter de enkelte  

 praktikophold, skal indgå i elevens uddannelsesbog, jf. hovedbekendtgørelsen.
Kapitel 4 Karaktergivning § 16.  

  

 Bekendtgørelsen om karakterskala anvendes. 13-skalaen anvendes, jf. dog  

 stk. 2.
 Stk. 2.  

  

 Ved valgfri  

 specialefag, der er fælles for arbejdsmarkedsuddannelser og  

 erhvervsuddannelser, kan anvendes andre betegnelser, hvis det fremgår af de  

 nærmere retningslinier for faget.
Skolens bedømmelse § 17.  

  

 Bedømmelse  

 af grundfag følger reglerne herom, jf. grundfagsbekendtgørelsen.
 Stk. 2.  

  

 Bedømmelse  

 af valgfag følger reglerne for de pågældende fag, jf. hovedbekendtgørelsen.
 Stk. 3.  

  

 Ved  

 afslutningen af et områdefag eller specialefag gives en afsluttende  

 standpunktskarakter.
Sygeeksamen og ny eksamen (omprøve) § 18.  

  

 Sygeeksamen og ny eksamen (omprøve) følger bekendtgørelse om prøver og  

 eksamen  

 på erhvervsrettede uddannelser (eksamensbekendtgørelsen).
Svendeprøve § 19.  

  

 Ved  

 uddannelsens afslutning afholder det faglige udvalg en svendeprøve.
Stk. 2.  

  

 Svendeprøven  

 består for ortopædiskomagerens vedkommende af to selvstændige prøver, der  

 skal  

 bestås enkeltvis.
For de to trins vedkommende gives der en samlet bedømmelse  

 for prøven.
 Stk. 3.  

  

 Det faglige  

 udvalg udpeger skuemestre med lige mange fra arbejdsgiver- og  

 arbejdstagerside.
 Stk. 4.  

  

 Anmeldelse  

 om svendeprøve til det faglige udvalg sker på skolens foranledning ved  

 begyndelsen af elevens sidste skoleperiode og skal indeholde følgende  

 oplysninger:
 1)  

 	  

 Elevens navn og  

 privatadresse.
 2)  

 	  

 Elevens cpr-nr. eller  

 fødselsdato.
 3)  

 	  

 Dato for uddannelsens  

 afslutning.
 4)  

 	  

 Praktikvirksomhedens  

 navn og adresse.
 Stk. 5.  

  

 Opgaverne  

 planlægges og tilrettelægges af det faglige udvalg.
 Stk. 6.  

  

 Hver  

 skuemester afgiver en samlet karakter for hver prøve. 13-skalaen anvendes.  

 Eleven har bestået, hvis gennemsnitskarakteren af samtlige karakterer er 6,0  

 eller derover.
§ 20.  

  

 Elever, der ikke består svendeprøven, har ret til en ny svendeprøve.
Hvis  

 eleven er forhindret i at deltage i eller fuldføre svendeprøven på grund af  

 sygdom, har eleven ret til en svendeprøve på et senere tidspunkt.
Det faglige  

 udvalg fastsætter tidspunktet for prøven efter samråd med eleven og  

 praktikvirksomheden.
Eleven kan normalt kun deltage i en svendeprøve 2 gange.  

 Det faglige udvalg kan dog i særlige tilfælde dispensere herfra.
Stk. 2. Elever kan  

 indgive klage til det faglige udvalg over forhold vedrørende svendeprøven,  

 hvis  

 klagen er begrundet i forhold svarende til reglerne om klager over prøver i  

 eksamensbekendtgørelsen.
Det faglige udvalg træffer afgørelse, om der skal  

 ske  

 ombedømmelse eller gives tilbud om omprøve, eller om klagen ikke kan tages  

 til  

 følge.
Klagen skal indgives til det faglige udvalg senest 2 uger efter, den  

 endelige karakter er meddelt eleven.
Skolebevis og afsluttende praktikerklæring § 21.  

  

 Skolebevis  

 udstedes i henhold til hovedbekendtgørelsen, når skoleundervisningen er  

 gennemført.
 Stk. 2.  

  

 Eleven skal  

 have opnået mindst karakteren 6,0 i gennemsnit af alle specialefag og mindst  

 karakteren 6,0 i gennemsnit af alle øvrige afsluttende karakterer på  

 hovedforløbet.
 § 22.  

  

 Praktikvirksomheden  

 udsteder afsluttende praktikerklæring, når praktiktiden i virksomheden er  

 afsluttet, jf. hovedbekendtgørelsen.
Uddannelsesbevis § 23.  

  

 Ved  

 uddannelsens afslutning udsteder det faglige udvalg et uddannelsesbevis til  

 eleven som dokumentation for, at eleven har opnået kompetence inden for  

 uddannelsen, jf. § 1.
 Stk. 2.  

  

 Uddannelsesbeviset  

 udstedes i henhold til hovedbekendtgørelsen, når skolebevis er udstedt, jf.  

 § 21, og afsluttende praktikerklæring for praktikuddannelsen er udstedt,  

 jf. § 22.
Forskellige bestemmelser § 24.  

  

 Skofagenes  

 faglige fællesudvalg sikrer i samarbejde med praktikvirksomheder,  

 institutioner  

 og de lokale uddannelsesudvalg, at der sker en løbende kvalitetssikring og  

 kvalitetsudvikling af uddannelsen, jf. hovedbekendtgørelsen.
Kapitel 5 Ikrafttrædelses- og overgangsbestemmelser § 25.  

  

 Bekendtgørelsen  

 træder i kraft den 15. juli 2005.
 Stk. 2.  

  

 Samtidig  

 ophæves bekendtgørelse nr. 1136 af 14. december 2000 om uddannelsen til  

 skomager, jf. dog stk. 3.
 Stk. 3.  

  

 Den i  

 stk. 2 nævnte bekendtgørelse finder anvendelse for elever med  

 uddannelsesaftale, der er begyndt på 1. skoleperiode i hovedforløbet på  

 ikrafttrædelsestidspunktet.
 Stk. 4.  

  

 Skolen  

 fastsætter efter samråd med det lokale uddannelsesudvalg eventuelle  

 overgangsordninger for elever, der er begyndt på uddannelsen efter de  

 tidligere  

 regler.
