Klage  

 over for sen indkaldelse til røntgenkontrol af brud hos 2-årig pige Nævnet fandt ikke grundlag for at kritisere de  

 involverede læger.
Nævnet lagde vægt på, at der i det foreliggende tilfælde  

 blev valgt konservativ behandling med høj vinklet gipsskinne, hvilket efter  

 nævnets opfattelse var acceptabelt, såfremt man sikrede en tidlig  

 røntgenkontrol.
En røntgenkontrol efter 12 dage var imidlertid ikke efter  

 anerkendte retningslinier, idet knoglebrud hos børn på 2 år efter 12 dage er  

 helet i en sådan grad, at påpladssætning enten ikke er muligt eller  

 kompliceret.
Nævnet lagde dog vægt på, at det af journalen fremgik, at de  

 involverede læger havde ordineret røntgenkontrol efter en uge.
 Nævnet oplyste, at nævnet ikke havde kompetence til at  

 tage stilling til en sekretærs virksomhed, men alene kunne vurdere, hvorvidt  

 den sundhedsperson, der har ansvaret for sekretærens/medhjælpens handlinger,  

 havde instrueret og kontrolleret medhjælpen tilstrækkeligt.
Nævnet fandt ikke grundlag for at kritisere den  

 administrerende overlæge for hans instruktion af de i skademodtagelsen  

 ansatte  

 sekretærer.
Nævnet lagde bl.a. vægt på, at der ved nyansættelse af  

 lægesekretærer  

 skete en mundtlig instruktion i proceduren i skadestue, samt at det i det  

 konkrete tilfælde havde været muligt at iværksætte kontrol både på 5. og 8.  

 dagen.
