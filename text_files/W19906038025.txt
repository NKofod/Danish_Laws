 Ankenævnet fandt, at varemærkerne RAYATEN, og RAYTHEON er  

 forvekslelige henset til den visuelle lighed og det forhold, at der var  

 fuldkommen vareidentitet for en række varer mærkerne imellem.
År 1990, den 11. oktober afsagde Patentankenævnet (Grønning-Nielsen, Hans Chr.
Thomsen, Gulmann) følgende KENDELSE i sagen j. nr.
V 11/89: Klage fra Raytheon Company, USA, v/Patentbureau Chas.
Hude over Patentdirektoratets afgørelse af 23. maj 1989 af varemærke ansøgning nr. 5358/84 fra Raychem Corporation, USA, v/Th.
Ostenfeld Patentbureau A/S.
 Den 5. februar 1988 bekendtgjordes en af Raychem Corporation, USA,  

 indleveret ansøgning om registrering af varemærket RAYATEN for alle varer i  

 klasserne 9 og 17 og nogle nærmere angivne varer i klasse 11.
I skrivelse af 5. april 1988 nedlagde klageren, Raytheon Company, USA,  

 indsigelse mod varemærkets registrering, idet klageren gjorde gældende, at  

 det ansøgte varemærke var forveksleligt med klagerens under nr.
VR 3544/79  

 registrerede varemærke RAYTHEON.
 Klageren uddybede sin indsigelse i skrivelse af 5. august 1988 og udtalte  

 bl.a.:
 »Det fremlagte mærke RAYATEN omfatter alle varer i klasse 9 samt  

 visse varer i klasse 11, medens mine klienters varemærke omfatter nærmerede  

 definerede varer i klasserne 9 og 11, og jeg må konstatere, at der er fuldt  

 ud varesammenfald for så vidt angår disse to klasser.
For så vidt angår mærkeligheden skal jeg henføre til, at mine klienters  

 varemærke har forstavelsen RAY- og dernæst er der også meget stor  

 overensstemmelse for så vidt angår slutstavelsen, idet det ansøgte varemærke  

 slutter på TEN, medens mine klienters varemærke slutter på THEON.
Jeg gør i  

 denne forbindelse opmærksom på, at TH på dansk udtales som rent T, og der  

 således alene i slutstavelsen er indskudt et O på næstsidste plads i mine  

 klienters mærke til forskel for det ansøgte mærke.
Der er således udtalemæssigt overordentlig stor lighed mellem de to  

 mærker, idet udtalelsen først og fremmest er afhængig af første stavelse samt  

 slutstavelsen, og for danskere er der en tilbøjelighed til, at man snupper  

 ordene af, således at vokaler ikke bliver udtalt tydeligt, og dernæst kommer,  

 at ud over forstavelsen har næste stavelse samme begyndelsesbogstaver,  

 hvilket giver en markant lighed udtalemæssigt.
Man kan således konstatere, at  

 forstavelserne er identiske, og at udtalen af næstfølgende stavelse starter  

 med en markant t-lyd, og jeg må derfor konstatere, at der er overordentlig  

 stor auditiv lighed mellem de to mærker.
 Det samme gælder den visuelle lighed, idet denne er præget af den fælles  

 forstavelse, eksistensen af TE et samt det afsluttende N, og jeg vil derfor  

 konstatere, at ligheden mellem de to mærker også visuelt er overordentlig  

 stor.
 Jeg finder derfor, at en samlet vurdering af vareartslighed samt  

 mærkelighed må medføre, at de to mærker anses for forvekslelige, og jeg må  

 derfor opfordre Direktoratet til at afslå det ansøgte mærke.
Det skal også tilføjes, at mine klienter har en særlig interesse i at  

 beskytte det pågældende varemærke RAYTHEON, idet dette samtidig er mine  

 klienters firmanavn, og fra registret har jeg kunnet konstatere, at dette  

 mærke RAYTHEON er det eneste mærke med forstavelsen RAY-, hvor denne  

 efterfølges af et T, og dette må bevirke, at mine klienters mærke må anses  

 for særpræget og stærkt, og det vil derfor være naturligt for mine klienter  

 at opretholde en eneret til denne sammensætning, således at der ikke sker  

 forveksling med mine klienters varemærke og deres firmanavn.« Ansøgeren imødegik indsigelsen i skrivelse af 17. april 1989 og anførte:
»For så vidt angår den påståede visuelle lighed skal vi pege på, at  

 forstavelsen i ansøgers varemærke efterfølges af en vokal »A«, mens  

 der i indsigers mærke direkte efter forstavelsen følger den dobbelte  

 konsonant »TH«.
Bogstaverne »TH«, som indlever anden  

 stavelse i indsigers mærke, er en usædvanlig bogstavsammensætning på dansk,  

 og har en meget fremtrædende plads i varemærket, og bidrager i høj grad til,  

 at de to mærkers billedmæssige indtryk er forskellige.
For så vidt angår  

 slutstavelsen er denne i ansøgers mærke »TEN«, mens den i indsigers  

 mærke er »ON«, og der er således ikke tale om, som påstået af  

 indsiger, at der alene i slutstavelsen er indskudt et »O« på  

 næstsidste plads i indsigers mærke til forskel fra det ansøgte mærke.
 I udtalemæssig henseende adskiller mærkerne sig mindst lige så tydeligt  

 fra hinanden, skønt alle tre stavelser i begge mærker udtales, idet ansøgers  

 mærke vil blive udtalt:
ra-ja-ten hvor trykket utvivlsomt vil ligge på første stavelse, mens indsigers mærke  

 formentlig vil blive udtalt:
rei-the-ån eller ræ-te-on hvorved trykket tydeligt lægges på sidste stavelse.
Det er herved ganske  

 klart, at bogstavet »T«, hvorpå indsiger i høj grad baserer sin  

 påstand om mærke-lighed, enten vil blive udtalt med engelsk th-lyd eller som  

 T, men i alle tilfælde rykket en stavelse i forhold til ansøgers mærke, hvor  

 bogstavet »T« indleder tredie og sidste stavelse, mens bogstavet  

 »T« i indsigers mærke indleder anden stavelse.
Vi må derfor  

 fastholde, at der heller ikke består auditiv lighed mellem de to mærker.
Det skal endvidere anføres, at indsigeren med sin registrering af  

 varemærket RAYTHEON naturligvis ikke har opnået eneret til forstavelsen  

 »RAY«, en stavelse der i øvrigt er ret hyppigt anvendt i varemærker  

 og især forekommer i registeret som forstavelse.
Indsigers bemærkning om at  

 varemærket RAYTHEON er det eneste mærke i registeret, hvor forstavelsen  

 »RAY« efterfølges af et »T« er ikke rigtig, idet vi  

 eksempelvis kan henvise til, at varemærket RAYTOP er registreret for alle  

 varearter i klasserne 9 og 17, og at varemærket RAYTEL er registreret for  

 alle varearter i klasse 9. Som tidligere påvist har dette dog næppe den store  

 relevans i nærværende sag, hvor forstavelsen »RAY« i ansøgers mærke  

 ikke efterfølges af konsonanten »T« men af vokalen »A«.
Sammenfattende er det således vor opfattelse, at indsigers og ansøgers  

 mærker ikke er forvekslelige i Varemærkelovens forstand, og vi skal henvise  

 til, at Patentdirektoratet øjensynligt deler denne opfattelse, idet indsigers  

 varemærkeregistrering RAYTHEON ikke på noget tidspunkt har været fremdraget i  

 løbet af de treethalvt år, som er forløbet fra ansøgningen blev indgivet og  

 til dennes bekendtgørelse.
Vi skal derfor anmode om, at Patentdirektoratet  

 tilbageviser indsigelsen i dens helhed og tillader registrering af varemærket  

 RAYATEN i fuldt omfang'.
 Indsigelsen blev ikke taget til følge af Patentdirektoratet, der i  

 skrivelse af 23. maj 1989 bl.a. udtalte:
 »Der må gives ansøgerne medhold i, at uanset at begge mærker begynder  

 med RAY, er de efterfølgende bogstaver ATEN og THEON så forskellige, at  

 mærkerne hverken visuelt eller auditivt i deres helhed er forvekslelige.
 Indsigelsen kan således ikke tages til følge«.
 Denne afgørelse har klageren ved skrivelse af 21. juli 1989 indbragt for  

 Patentankenævnet med påstand om, at Direktoratets afgørelse omstødes.
 Klageren har bl.a. anført:
»RAY A TEN RAY THEON Den bedste måde at illustrere dette forhold på er at skrive mærkerne under  

 hinanden, således som gjort ovenfor.
Jeg henleder opmærksomheden på, at forstavelsen RAY - altså de tre første  

 bogstaver - er identisk i mærkerne.
Herudover er der i ansøgernes mærke  

 RAYATEN indført et A, der efterfølges af slutstavelsen TEN, der igen står  

 over for slutstavelsen i mine klienters varemærke, nemlig THEON.
 Ud over identitet mellem de tre første bogstaver har slutstavelsen i de to  

 mærker yderligere lighed derved, at begge slutstavelser starter med T og  

 slutter på N, og herudover er der identitet for så vidt angår bogstavet E.
 Ved en simpel optælling af identiske bogstaver må man konstatere, at der  

 er identitet for så vidt angår 6 ud af de bogstaver, der findes i mærkerne,  

 og altså 6 bogstaver ud af de 7 bogstaver, ansøgernes mærke er dannet af  

 genfindes med en nogenlunde samme placering i mine klienters registrerede  

 varemærke.
 For mig at se kan man ikke komme meget nærmere rent visuelt på lighed  

 mellem to varemærker, medmindre der er tale om identitet, og hvis ordet  

 forvekslelighed skal have nogen betydning, må varemærkerne RAYATEN og  

 RAYTHEON visuelt anses for forvekslelige.
 Når det gælder den auditive lighed mellem mærkerne, er det værd at hæfte  

 sig ved, at forstavelserne RAY lydmæssigt er identiske og det forhold, at der  

 er indskudt et A efter denne forstavelse i ansøgermærket, betyder efter min  

 opfattelse ingen væsentlig udtalemæssig forskel til mine klienters mærke.  

 Lyden »A« midt i et ord har tendens til at blive særdeles svagt  

 udtalt, og specielt når vokalen efterfølges af »T« er der tendens  

 til, at dette »T« gennem den skarpe udtale i begyndelsen af munden  

 helt overskygger udtalen af det dybe »A«, der udtales helt tilbage  

 i halsen.
 Et lignende forhold gør sig gældende for så vidt angår det »O«,  

 der er indskudt i mine klienters mærkes slutstavelse, idet O'et også her -  

 dels fordi det er en særdeles atypisk bogstavkombination i det danske sprog,  

 og også fordi udtalen af det forudgående T og afsluttende N er så markant,  

 har tendens til at forsvinde lydmæssigt.
 På baggrund af ovenstående er det min klare opfattelse, at der er en meget  

 høj grad af lighed mellem varemærkerne RAYATEN og RAYTHEON - både ved en  

 visuel og auditiv vurdering.
 Hertil kommer, at der er fuldkommen vareidentitet for en række varer i  

 klasserne 9 og 11 mærkerne imellem, og det er således min opfattelse, at de  

 to mærker ved en samlet vurdering af vareartslighed, hvor der altså er  

 identitet, og mærkelighed må betragtes som forvekslelige efter dansk praksis.
 Jeg vil gerne om dansk praksis anføre, at der i listen over afgørelser  

 udgivet af Patentdirektoratet findes en række afgørelser, der efter min  

 opfattelse støtter denne påstand, og jeg vil her henvise til, at varemærket  

 AVITAT blev fundet forveksleligt med AVIA fig., at CHEMVIRON og CHEMETRON  

 fig. blev fundet forvekslelige, at FARAZYM og FARAMIL blev fundet  

 forvekslelige, at SURGIMED er blevet fundet forveksleligt med SURGIPAD, at  

 MEDIDERM er blevet fundet forveksleligt med MEDIDAK.
 Jeg vedlægger kopi af disse offentliggjorte afgørelser.
For bedømmelse af nærværende sag er afgørelsen i sagen CHEMVIRON og  

 CHEMETRON, SURGIMED og SURGIPAD samt MEDIDERM og MEDIDAK af stor betydning.  

 Disse afgørelser angik varemærker, hvor man må betragte forstavelserne,  

 nemlig henholdsvis CHEM, SUR og MEDI, for ret så svage for de pågældende  

 varer, idet der var tale om delvis beskrivende forstavelser.
Ligheden mellem  

 slutstavelserne koncentrerer sig enten om det første bogstav i slutstavelsen  

 eller slutbogstaverne, jf. afgørelsen CHEMVIRON - CHEMETRON, hvor der altså  

 var lighed for så vidt angår CHEM VI RON CHEM ET RON SURGI ME D SURGI PA D.
 Med henvisning til disse afgørelser finder jeg det forsvarligt at  

 konkludere, at der er en praksis hos registreringsmyndighederne til at  

 betragte varemærker med identiske forstavelser og lighedspunkter i  

 slutstavelserne for at frembyde en sådan lighed, at man må befrygte  

 forvekslelighed, og jeg mener helt klart, at denne praksis er rigtig og også  

 burde følges i nærværende sag, der opfylder eksakt de samme kriterier, som  

 har ligget til grund for afgørelserne i de nævnte tidligere sager.
 Jeg finder også, at det ikke er et helt uvæsentligt moment, at mine  

 klienters varemærke RAYTHEON samtidig er firmadominansen i selskabets navn,  

 hvilket naturligvis betyder, at det pågældende mærke altså både fungerer som  

 et egentligt varemærke, men også som selskabsnavnet, og det er derfor af stor  

 betydning, at et sådant kombineret navn og varemærke nyder en rimelig  

 beskyttelse.
Jeg skal derfor på baggrund af foranstående anmode ankenævnet om at nægte  

 registrering af varemærket RAYATEN.' Ansøgeren har i skrivelse af 4. januar 1990 nedlagt påstand om, at klagen  

 afvises.
 Ansøgeren udtalte bl.a.:
 »I klagebegrundelsen henviser indsiger til egen tidligere  

 argumentation og illustrerer mærkernes påståede forvekslelighed (se øverst  

 side 2) ved at skrive de to mærker under hinanden og derefter ved et  

 kunstgreb reducere antallet af stavelser i begge mærker til to, idet  

 »A« i det ansøgte mærke nærmest tildeles en parentetisk betydning,  

 mens stavelserne »THE« og »ON« i indsigers mærke slås  

 sammen til en slutstavelse.
 Ved en loyal gengivelse:
RAY A TEN RAY THE ON af hver af de tre stavelser, der er indeholdt i de to mærker, vil den  

 samme illustrationsmetode som indsiger anvender tværtimod vise, at 1) mærkerne består af en fælles forstavelse, 2) mærkerne består af fuldstændigt forskellige anden-stavelser og 3)i slutstavelsen er kun det sidste bogstav »N« fælles.
 Der er således for os fortsat ingen tvivl om, at de to mærker i visuel  

 henseende adskiller sig tilstrækkeligt fra hinanden.
Med hensyn til udtalen af de to varemærker lader indsiger på det nærmeste  

 bogstavet »A« i anden stavelse af ansøgers mærke og bogstavet  

 »O« i tredie stavelse af indsigers mærke forsvinde i et forsøg på  

 at påvise auditiv lighed mellem mærkerne.
Vi skal dertil bemærke, at da begge  

 mærker er kunstord, dvs. ord som ikke har selvstændige betydninger og ikke  

 giver nogen associationer, er der for os ingen tvivl om, at begge mærker på  

 dansk vil blive udtalt med alle tre stavelser.
Vi skal i denne forbindelse  

 igen henvise til vor skrivelse af 17. april 1989 i indsigelsessagen øverst  

 side 2.
 I auditiv henseende er der efter vor opfattelse heller ikke belæg for at  

 påstå forvekslelighed.
Indsiger har endvidere vedrørende dansk praksis, se side 3, henvist til  

 tidligere afgørelser truffet af Patentdirektoratet i indsigelsessager, men  

 forinden vi nærmere kommenterer disse, skal vi henvise til, at  

 Patentdirektoratet har fundet RAYTEL = RAYTHEON RAYTOP = RAYTHEON RAYATEN = RAYTHEON Med hensyn til de af indsiger fremdragne tidligere afgørelser i  

 indsigelsessager, hvor Direktoratet fandt AVITAT = AVIA CHEMVIRON = CHEMETRON FARAZYM = FARAMIL SURGIMED = SURGIPAD MEDIDERM = MEDIDAK er der for os at se intet mærkeligt i dette, og specielt er der intet i  

 disse afgørelser der støtter indsigers påstand om forvekslelighed.
Tværtimod  

 viser de af indsiger fremdragne afgørelser, at Direktoratet har truffet  

 afgørelse om forvekslelighed, hvor der er tale om, at mærker har to stavelser  

 til fælles og derudover lighedspunkter i slutstavelserne.
 I den foreliggende sag er der ikke tale om, at mærkerne har to stavelser  

 til fælles: De har kun en stavelse til fælles, nemlig »RAY«, og har  

 derudover slutbogstavet »N« til fælles.
 De nedenfor citerede afgørelser, hvor Direktoratet har fundet, at mærkerne  

 ikke var forvekslelige, viser med al ønskelig tydelighed Direktoratets  

 praksis, at en fælles forstavelse og et fælles slutbogstav ikke er  

 tilstrækkeligt til, at to varemærker skal betragtes som forvekslelige i  

 Varemærkelovens forstand:
CEFIZOX = CEFAMOX DURELAST = DURANEST CAPISTAN = CAPSIDAN CORONA = CORDANA.
Med henvisning til de ovenfor anførte afgørelser må vi konkludere, 1) at det er praksis hos registreringsmyndighederne at betragte mærker,  

 der har to fælles forstavelser og derudover lighedspunkter i slutstavelsen  

 for forvekslelige, mens 2) det er praksis hos registreringsmyndighederne at betragte mærker, der  

 har en fælles forstavelse og derudover fælles slutbogstav for  

 ikke-forvekslelige.
 Med andre ord, nærværende sag opfylder ikke, som påstået af indsiger,  

 »eksakt de samme kriterier«, som har ligget til grund for  

 afgørelserne i de af indsiger påberåbte tidligere afgørelser, men opfylder  

 eksakt de samme kriterier, som har ligget til grund for de af os påberåbte  

 tidligere afgørelser'.
 Direktoratet har i skrivelse af 28. februar 1990 udtalt:
»I nærværende tilfælde har direktoratet ved behandlingen af sagen  

 lagt til grund, at den naturlige udtale og deling af de to ord er Ra Ya Ten Ray The On Bogstaverne Ray udgør derfor kun i det ene mærke en hel stavelse, medens  

 y'et i Rayaten naturligt trækkes over til anden stavelse.
I dette tilfælde er  

 der ingen stavelser fælles, men kun de tre første bogstaver og det sidste, og  

 dette er efter direktoratets opfattelse ikke tilstrækkeligt til, at mærkerne  

 kan anses for forvekslelige.
Til de af klageren nævnte eksempler skal det oplyses, at direktoratet ikke  

 finder afgørelserne om, at Avitat er lig med Avia, Farazym er lig med  

 Faramil, Surgipad lig med Surgimed og Mediderm lig med Medidak for analoge  

 med nærværende tilfælde.
Det drejer sig i disse tilfælde om trestavelsesord,  

 men i alle tilfælde er de fulde to første stavelser helt identiske og i  

 sidste stavelse er et bogstav fælles.
Disse afgørelser er helt i  

 overensstemmelse med direktoratets praksis som også nævnt af ansøger, idet  

 direktoratet stedse har fundet, at trestavelsesord, hvor de første to  

 stavelser er identiske og med lighedspunkter i slutstavelsen findes  

 forvekslelige, også når det drejer sig om svage forstavelser som f.eks.
Medi-  

 og Surgi-.
For så vidt angår Chemetron og Chemviron udtales disse ord naturligt som  

 Chem-vi-ron og Chem-me-tron.
I sidste tilfælde er m'et såledet også trukket  

 over til anden stavelse.
Når disse to mærker blev fundet forvekslelige, er  

 grunden den, at det i dette tilfælde er de fire første bogstaver og de tre  

 sidste der er identiske.
Dette giver visuelt megen lighed mellem mærkerne.
I  

 nærværende tilfælde er det som ovenfor nævnt kun de tre første bogstaver og  

 det sidste, der er identiske.
Ansøgerne har i sin skrivelse nævnt mærker, der ikke er anset for  

 forvekslelige af Direktoratet.
Det drejer sig om Cefizox og Cefamos og  

 Durelast overfor Duranest, Capistan og Capsidan, Corona og Cordana.
De nævnte  

 afgørelser støtter det af direktoratet fremførte.
Der er i disse tilfælde  

 tale om trestavelsesord, og de første tre bogstaver er identiske, men det  

 tredie er i de fleste tilfælde trukket over til den anden stavelse.
Det er  

 her ikke alene det sidste bogstav, men også det næstsidste bogstav der er  

 identisk, og selv i disse tilfælde har man ikke fundet mærkerne  

 forvekslelige, selvom disse mærker nok efter Direktoratets mening ligner  

 hinanden mere end Rayaten og Raytheon.« Ankenævnet har behandlet sagen i sit møde den 2. august 1990.
For klageren mødte cand.jur.
Kaj L.
Henriksen.
 For ansøgeren mødte varemærkekonsulent Inge Leffers.
 Parterne henholdt sig i det væsentlige til de til Direktoratet og nævnet  

 afgivne skriftlige indlæg, som nærmere blev uddybet og kommenteret, ligesom  

 indlæggene fra begge sider blev belyst ved eksempler fra Patentdirektoratets  

 praksis og den juridiske litteratur.
 Nævnet skal udtale:
For den danske forbruger findes der at være tale om to meget fremmedartede  

 ord, som kan være vanskelige at udtale, og som i deres helhed må skønnes at  

 være visuelt forvekslelige.
Hertil kommer, at der er fuldkommen vareidentitet  

 for en række varer mærkerne imellem.
 Ankenævnet tager derfor klagerens påstand til følge.
Thi bestemmes:
 Varemærkeansøgning nr. 5358/84 afslås.
Grønning-Nielsen.
Hans Chr.
Thomsen.
S.
Gulmann.
