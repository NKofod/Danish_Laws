Bekendtgørelse  

 af  

 Overenskomst af 6. maj 1997 med New Zealand om social  

 sikring med tilhørende administrativ aftale Den 6. maj 1997 blev der i Wellington indgået en  

 overenskomst mellem Danmark og New Zealand om social sikring med en  

 tilhørende administrativ aftale.
Overenskomsten og aftalen har  

 følgende ordlyd:
OVERENSKOMST MELLEM KONGERIGET DANMARK OG NEW ZEALANDS  

 REGERING OM SOCIAL SIKRING Kongeriget Danmarks regering og New Zealands regering (i  

 det følgende betegnet som de »kontraherende stater«), der har besluttet at samarbejde på  

 socialsikringsområdet, har vedtaget at indgå en overenskomst med dette  

 formål, og er blevet enige om følgende:
AFSNIT I ALMINDELIGE BESTEMMELSER Artikel 1 Definitioner 1. I denne overenskomst a)	betyder »kompetent myndighed« i relation til New Zealand,  

 generaldirektøren for social velfærd eller en autoriseret  

 repræsentant for generaldirektøren, og i relation til Kongeriget  

 Danmark, Socialministeren b)	betyder »kompetent institution« en institution, som det  

 påhviler at udrede pensioner eller ydelser i henhold til den  

 gældende lovgivning c)	betyder »kontraherende stat« New Zealands regering eller  

 Kongeriget Danmarks regering, alt efter sammenhængen d)	betyder »lovgivning« de gældende love, anordninger og  

 administrative bestemmelser, der er nævnt i artikel 2, alt efter  

 sammehængen e)	betyder »familiemedlem« et familiemedlem i henhold til  

 lovgivningen i den kontraherende stat på hvis territorium den  

 kompetente institution, som skal betale de tildelte ydelser, er  

 hjemmehørende f)	betyder »måned« en kalendermåned, bortset fra  

 når dage sammenlægges.
I sidstnævnte tilfælde betyder  

 en måned 30 dage g)	betyder »statsborger« i relation til New Zealand enhver  

 person, der er i besiddelse af newzealandsk statsborgerskab, og i relation  

 til Kongeriget Danmark en person med dansk indfødsret h)	betyder »pension eller ydelse« enhver pension eller ydelse,  

 herunder alle dele deraf i henhold til den gældende lovgivning og  

 supplerende tillæg, medmindre andet er bestemt i denne overenskomst.
I  

 relation til New Zealand omfatter »ydelse« også veteranpension i)	betyder »beskæftigelsesperiode« en periode eller  

 perioder, der i den lovgivning efter hvilken de er tilbagelagt, betegnes  

 eller anerkendes som beskæftigelsesperioder, samt alle dermed  

 ligestillede perioder, der i den nævnte lovgivning anses for at svare  

 til beskæftigelsesperioder j)	betyder »forsikringsperiode« i relation til Danmark,  

 bidragsperioder, der i den lovgivning, efter hvilken de er tilbagelagt,  

 betegnes eller anerkendes som forsikringsperioder, samt alle dermed  

 ligestillede perioder, der i den nævnte lovgivning anses for at svare  

 til forsikringsperioder k)	betyder »bopælsperioder« perioder, der i den  

 lovgivning, efter hvilken de er tilbagelagt eller anses som tilbagelagt,  

 betegnes eller anerkendes som bopælsperioder l)	har udtrykket »flygtning« den betydning, der er tillagt det i  

 artikel 1 i konventionen om flygtninges retsstilling undertegnet den 28. juli  

 1951 i Genève og i denne konventions protokol af 31. januar 1967 m)	betyder »bopæl« lovligt etableret fast bopæl n)	betyder »selvstændig erhvervsdrivende« i relation til  

 Kongeriget Danmark enhver person, der har ret til ydelser i henhold til lov  

 om dapgenge ved sygdom eller fødsel på grundlag af anden  

 erhvervsindtægt end lønindtægt o)	har udtrykket »statsløs person« den betydning, der er  

 tillagt det i artikel 1 i konventionen om statsløse personers  

 retsstilling undertegnet den 28. september 1954 i New York p)	betyder »ophold« midlertidigt ophold q)	betyder »område« i relation til New Zealand kun New  

 Zealand og ikke Cook Islands, Niue og Tokelau, og i relation til Kongeriget  

 Danmark dettes nationale område med undtagelse af Grønland og  

 Færøerne r)	betyder »arbejdstager« i relation til Kongeriget  

 Danmark i)	for tiden før 1. september 1977 enhver person, der som  

 beskæftiget i en arbejdsgivers tjeneste var omfattet af lovgivningen om  

 arbejdsulykker og erhvervssygdomme ii)	for tiden efter 1. september 1977 enhver person, der som  

 beskæftiget i en arbejdsgivers tjeneste er omfattet af lovgivningen om  

 Arbejdsmarkedets Tillægspension (ATP).
 2. Andre vendinger, ord og udtryk, som benyttes i denne  

 overenskomst, har den betydning, der tillægges dem i den  

 pågældende lovgivning.
Artikel 2 Sagligt anvendelsesområde 1. Denne overenskomst finder anvendelse på  

 følgende lovgivning:
 a)	i relation til New Zealand, lov om social sikring af 1964 og lov om  

 social velfærd (overgangsbestemmelser) af 1990, i det omfang de  

 gælder for følgende ydelser:
i)	newzealandsk alderspension ii)	invalideydelse iii)	enkeydelse iv)	hjemmestøtteydelse til enkemænd v)	veteranpension b)	i relation til Kongeriget Danmark, lov om social pension og lov om  

 Arbejdsmarkedets Tillægspension (ATP), i det omfang de gælder for  

 følgende ydelser:
i)	folkepension ii)	førtidspension og invaliditetsydelse iii)	Arbejdsmarkedets Tillægspension (ATP).
 2. Denne overenskomst finder anvendelse på alle love  

 og administrative bestemmelser, der ændrer, supplerer eller erstatter  

 den i stk. 1 nævnte lovgivning.
 3. Uanset bestemmelsen i stk. 2 finder denne  

 overenskomst kun anvendelse på love eller administrative bestemmelser  

 om nye pensioner eller ydelser, såfremt der opnås enighed herom  

 mellem de kontraherende stater.
 4. Denne overenskomst omfatter ikke lovgivning,  

 ifølge hvilken den i stk. 1 nævnte lovgivning  

 udstrækkes til nye grupper af berettigede, såfremt den kompetente  

 myndighed i den pågældende kontraherende stat træffer denne  

 beslutning og giver meddelelse herom som nævnt i artikel 24, bogstav c,  

 inden 6 måneder efter bekendtgørelsen af lovgivningen.
Artikel 3 Personkreds 1. Denne overenskomst finder anvendelse på personer,  

 som er eller har været omfattet af den i artikel 2 nævnte  

 lovgivning i Danmark eller New Zealand, og som er statsborgere i Danmark  

 eller New Zealand, eller er statsløse eller flygtninge bosat på  

 Danmarks eller newzealandsk område, samt disse personers  

 familiemedlemmer og efterladte.
 2. For så vidt angår New Zealands ydelser  

 omfatter denne overenskomst også personer med bopæl eller med  

 tidligere bopæl i New Zealand.
Artikel 4 Ligebehandling Medmindre andet følger af særlige  

 bestemmelser i denne overenskomst, skal alle personer med bopæl  

 på Danmarks eller New Zealands område, og som er omfattet af  

 denne overenskomst, ligebehandles af en kontraherende stat med hensyn til  

 rettigheder og pligter i henhold til dens lovgivning nævnt i artikel 2  

 eller som resultat af denne overenskomst.
Artikel 5 Eksport af pensioner og ydelser Medmindre andet er bestemt i denne overenskomst skal en  

 ydelse, hvortil der er erhvervet ret efter den i artikel 2 nævnte  

 lovgivning i en af de kontraherende stater, ikke kunne nedsættes,  

 ændres, suspenderes, inddrages eller beslaglægges som  

 følge af, at den berettigede har bopæl eller ophold på den  

 anden kontraherende stats område, og ydelsen skal udbetales på  

 den anden kontraherende stats område.
AFSNIT II BESTEMMELSE AF HVILKEN LOVGIVNING, DER SKAL ANVENDES Artikel 6 Almindelige regler Med hensyn til den i artikel 2 nævnte lovgivning er  

 personer omfattet af denne overenskomst, og som har bopæl på en  

 kontraherende stats område, underlagt denne stats lovgivning.
Artikel 7 Særlige regler for visse personer 1. Følgende undtagelser gælder for den  

 almindelige regel i artikel 6:
a)	En person, der har bopæl på en kontraherende stats  

 område og er beskæftiget af en virksomhed, der har hjemsted eller  

 hovedsæde på denne stats område, og som af nævnte  

 virksomhed udsendes til den anden kontraherende stats område for der  

 midlertidigt at udføre et arbejde for den nævnte virksomheds  

 regning, er fortsat omfattet af den førstnævnte stats lovgivning  

 i de første to år af hans ophold på den sidstnævnte  

 stats område.
Dersom varigheden af det arbejde, der skal udføres  

 på den anden kontraherende stats område, på grund af  

 uforudseelige omstændigheder kommer til at overstige to år, er  

 den pågældende fortsat omfattet af lovgivningen i den  

 førstnævnte stat, indtil arbejdet er afsluttet, forudsat at de  

 kompetente myndigheder i begge de kontraherende stater har meddelt deres  

 samtykke hertil.
Begæring om sådant samtykke skal indgives inden  

 udløbet af den første toårsperiode.
 b)	Rejsende personale beskæftiget af transportvirksomheder eller  

 flyselskaber med hjemsted eller hovedsæde på en af de  

 kontraherende staters område, og som udfører arbejde på  

 den anden kontraherende stats område, er omfattet af lovgivningen i den  

 førstnævnte stat.
c)	Besætningen på et skib og enhver anden person, der er  

 beskæftiget om bord på et skib, er omfattet af lovgivningen i den  

 kontraherende stat, hvis flag skibet fører.
Såfremt der, i  

 forbindelse med lastning, losning og reparation af eller vagt om bord  

 på et skib, der fører den ene kontraherende stats flag, under  

 skibets ophold i den anden kontraherende stats område,  

 beskæftiger en på sidstnævnte stats område bosat  

 arbejdstager, er han eller hun omfattet af sidstnævnte stats  

 lovgivning.
 2. Bestemmelserne i stk. 1 finder tilsvarende  

 anvendelse i relation til ledsagende familiemedlemmer.
Artikel 8 Særlige regler for diplomater og ansatte i  

 konsulater Denne overenskomst påvirker ikke Wienerkonventionen  

 om diplomatiske forbindelser eller Wienerkonventionen om konsulære  

 forbindelser med hensyn til den i artikel 2 nævnte lovgivning.
AFSNIT III SÆRLIGE BESTEMMELSER I RELATION TIL DANSKE  

 YDELSER Artikel 9 Førtidspension 1. Newzealandske statsborgere har kun ret til  

 førtidspension, såfremt de i den optjeningsperiode, der  

 gælder efter lov om social pension, har været fysisk og psykisk i  

 stand til at udøve et normalt erhverv i en sammenhængende  

 bopælsperiode på ikke under 12 måneder på dansk  

 område.
 2. Retten til førtidspension på grund af  

 sociale forhold er for newzealandske statsborgere desuden betinget af, at de  

 pågældende har haft fast bopæl på dansk område  

 i mindst 12 måneder umiddelbart forud for tidspunktet for indgivelse af  

 ansøgningen om pension, og at behovet for pension opstod, mens de  

 pågældende havde bopæl på dansk område.
 3. En dansk statsborger med bopæl på New  

 Zealands område er, uanset artikel 5 i denne overenskomst, ikke  

 berettiget til at få tildelt førtidspension på grund af  

 sociale forhold.
Artikel 10 Eksport af pensioner 1. Udbetaling af social pension til en newzealandsk  

 statsborger med bopæl på New Zealands område kan kun ske,  

 hvis den pågældende i den optjeningsperiode, der gælder  

 efter lov om social pension, har været beskæftiget på dansk  

 område i mindst 12 måneder som arbejdstager eller  

 selvstændig erhvervsdrivende.
 2. Selvom betingelsen i stk. 1 ikke er opfyldt,  

 udbetales en pension tilkendt en newzealandsk statsborger med bopæl  

 på dansk område fortsat på New Zealands område,  

 forudsat at den pågældende person i den optjeningsperiode, der  

 gælder efter lov om social pension, har haft bopæl på dansk  

 område i mindst 10 år, hvoraf mindst 5 år ligger  

 umiddelbart forud for ansøgningen om pension.
Artikel 11 Beskæftigelsesperioder Ved anvendelsen af artikel 10, stk. 1, gælder  

 følgende:
a)	når der er betalt medlemsbidrag for et medlem af  

 Arbejdsmarkedets Tillægspension (ATP) i ét år, skal  

 vedkommende anses for at have tilbagelagt en beskæftigelsesperiode  

 på 12 måneder på dansk område b)	hvis en person godtgør, at han eller hun har været  

 beskæftiget på dansk område i en periode forud for 1. april  

 1964, medregnes denne periode også c)	hvis en person godtgør, at han eller hun i en periode har  

 været selvstændig erhvervsdrivende på dansk område,  

 medregnes denne periode også.
Artikel 12 Betaling af supplerende ydelser og tillæg 1. Følgende tillæg og ydelser efter lov om  

 social pension udbetales kun til en kontraherende stats statsborgere bosat  

 uden for dansk område i det omfang, det er fastsat i loven:
a)	pensionstillæg b)	personligt tillæg c)	bistandstillæg d)	plejetillæg e)	invaliditetsydelse.
 2. Når en person, som ikke er dansk statsborger, er  

 tilkendt dansk førtidspension, kan pensionen ikke forhøjes som  

 følge af forværring af invaliditeten, hvis pensionisten har  

 bopæl uden for dansk område.
Artikel 13 Beregning af bopælsperioder De særlige bestemmelser i lov om social pension om,  

 at bopælsperioder i udlandet sidestilles med bopæl på dansk  

 område ved opgørelsen af bopælstid, gælder kun for  

 danske statsborgere i relation til denne overenskomst.
Artikel 14 Begrænsning af erhvervelse af ret Bopælsperioder tilbagelagt efter dansk lovgivning  

 forud for den 1. april 1957 skal ikke tages i betragtning ved beregning af  

 størrelsen af sociale pensioner, der i henhold til dansk lovgivning  

 skal betales til newzealandske statsborgere med bopæl på New  

 Zealands område.
Artikel 15 Medlemskab af ATP De særlige bestemmelser i den danske lovgivning om  

 udenlandske arbejdstageres medlemskab af Arbejdsmarkedets  

 Tillægspension (ATP) gælder fortsat for newzealandske  

 arbejdstagere beskæftiget på dansk område.
AFSNIT IV SÆRLIGE BESTEMMELSER I RELATION TIL NEWZEALANDSKE  

 YDELSER Artikel 16 Bopæl i Danmark 1. Såfremt en person ville have ret til at modtage  

 en ydelse i henhold til newzealandsk lovgivning, herunder en person som ville  

 have opnået sin ret som følge af artikel 17, bortset fra at han  

 eller hun ikke har bopæl i New Zealand på datoen for  

 ansøgningen om ydelsen, skal den pågældende person i  

 relation til ansøgningen anses for at have bopæl i New Zealand  

 på den pågældende dato, forudsat han eller hun:
a)	har bopæl i Danmark, og er til stede enten i Danmark eller New  

 Zealand på den pågældende dato b)	har til hensigt fortsat at have bopæl i Danmark i mindst 26  

 uger, og c)	har haft bopæl i New Zealand i en sammenhængende periode  

 på mindst ét år på et eller andet tidspunkt af hans  

 eller hendes liv efter det fyldte 20. år.
 2. Såfremt en person under iagttagelse af denne  

 overenskomst har ret til at modtage en ydelse i henhold til newzealandsk  

 lovgivning, herunder en person som har opnået sin ret som følge  

 af stk. 1 eller af artikel 17 eller af begge, men udbetaling af denne  

 ydelse er betinget af tilstedeværelse i New Zealand, skal en  

 sådan person i relation til udbetalingen af ydelsen anses for at  

 være til stede i New Zealand, forudsat han eller hun:
a)	har bopæl i Danmark og til stede i enten Danmark eller New  

 Zealand, og b)	har haft bopæl i New Zealand i en sammenhængende periode  

 på mindst ét år på et eller andet tidspunkt af hans  

 eller hendes liv efter det fyldte 20. år.
 3. Med hensyn til dette afsnit gælder  

 følgende:
a)	Såfremt en person, som har bopæl i Danmark, er  

 midlertidig fraværende fra Danmark i en periode, som ikke overstiger 26  

 uger, skal den pågældende fraværsperiode fra Danmark ikke  

 anses for at være en afbrydelse af den pågældende persons  

 bopælsperiode i Danmark, b)	såfremt en person, som har haft bopæl i Danmark, er  

 fraværende fra Danmark i en periode som overstiger 26 uger, skal denne  

 person i relation til denne overenskomst ophøre med at betragtes som  

 havende bopæl i Danmark fra datoen for hans eller hendes afrejse fra  

 Danmark, og c)	såfremt en person forlader New Zealand med det formål at  

 bosætte sig i Danmark i mindst 26 uger, og såfremt denne person  

 påbegynder sin bopælsperiode i Danmark inden for 26 uger fra hans  

 eller hendes afrejse fra New Zealand, skal den pågældende person  

 anses for at have haft bopæl i Danmark fra hans eller hendes  

 afrejsedato fra New Zealand.
 4. Såfremt en person, som har bopæl i Danmark,  

 når en alder, som giver ham eller hende ret til og i øvrigt er  

 berettiget til at modtage newzealandsk alderspension eller veteranpension,  

 skal den pågældende person ikke længere have ret til at  

 modtage henholdsvis invalideydelse, enkeydelse eller  

 hjemmestøtteydelse til enkemænd.
 5. En person, som ikke har nået alderen, der giver  

 ret til newzealandsk alderspension, skal i relation til denne overenskomst  

 ikke anses for at have ret til eller være kvalificeret til at modtage  

 newzealandsk alderspension eller veteranpension.
Artikel 17 Sammenlægning af perioder i relation til  

 newzealandske ydelser 1. Ved afgørelse af om en person opfylder  

 bopælskriterierne for en ydelse omfattet af denne overenskomst, skal  

 den kompetente newzealandske institution:
a)	for så vidt angår newzealandsk alderspension eller  

 veteranpension, anse en dansk bopælsperiode optjent af den  

 pågældende person efter det fyldte 20. år for at være  

 en periode, hvor den pågældende person både havde  

 bopæl og var tilstedeværende i New Zealand, og b)	for så vidt angår invalideydelse, enkeydelse og  

 hjemmestøtteydelse til enkemænd, anse en dansk  

 bopælsperiode optjent af den pågældende person i henhold  

 til den danske lov om social pension for at være en periode, hvor den  

 pågældende person både havde bopæl og var  

 tilstedeværende i New Zealand.
 2. Med hensyn til stk. 1 gælder, at  

 såfremt en bopælsperiode i New Zealand og en dansk  

 bopælsperiode er sammenfaldende, skal den sammenfaldende periode kun  

 tages i betragtning én gang som bopælsperiode i New Zealand.
 3. Ved afgørelse af om en person, som har  

 bopæl i New Zealand eller Danmark, har ret til at modtage enkeydelse  

 eller hjemmestøtteydelse til enkemænd, skal et barn, som  

 forsørges af den pågældende person født i Danmark,  

 behandles som om det pågældende barn var født i New  

 Zealand, forudsat:
a)	når der er tale om en enke, at barnet var undfanget før  

 den sidst afdøde ægtemands død, og b)	når der er tale om en enkemand, at barnet var født  

 før den sidst afdøde hustrus død.
 4. Ved afgørelse af om en enke, som har bopæl  

 i New Zealand eller Danmark, er berettiget til at modtage  

 enkeydelse:
a)	skal den pågældende enke anses for at have optjent en  

 dansk bopælsperiode i enhver periode, hvor hendes sidst afdøde  

 ægtemand optjente en dansk bopælsperiode, b)	skal enhver periode kun tages i betragtning én gang i  

 tilfælde af, at den pågældende enke og hendes sidst  

 afdøde ægtemand begge optjente danske bopælsperioder,  

 og c)	skal en dansk bopælsperiode optjent af enkens sidst  

 afdøde ægtemand i henhold til den danske lov om social pension  

 anses for en periode, hvor den pågældende ægtemand havde  

 bopæl i New Zealand i relation til fastsættelsen af den  

 pågældende ægtemands bopæl.
Artikel 18 Direkte reduktionsbestemmelser 1. Ved fastsættelsen af en newzealandsk ydelse skal  

 enhver tilsvarende udenlandsk pension, herunder enhver dansk ydelse eller  

 pension, direkte fratrækkes den newzealandske ydelse i overensstemmelse  

 med New Zealands lovgivning.
Undtaget herfra er bestemmelserne i artiklerne  

 19, bogstav d, og 20, bogstav d.
 2. Såfremt en person med bopæl i New Zealand  

 modtager dansk pension eller ydelse og en newzealandsk ydelse, skal der i det  

 danske pensions- eller ydelsesbeløb, som fratrækkes den  

 newzealandske ydelse, ses bort fra:
a)	enhver bankafgift, som pålægges af banker, som er  

 ansvarlige for overførslen af ydelsen eller pensionen til New Zealand,  

 og b)	enhver skat pålagt i henhold til den danske  

 skattelovgivning.
Artikel 19 Beregning af newzealandsk alderspension og  

 veteranpension til udbetaling i Danmark 1. Såfremt en person med bopæl i Danmark er  

 berettiget til at modtage newzealandsk alderspension eller veteranpension som  

 følge af Artikel 16, skal størrelsen af den  

 pågældende ydelse, efter der er indgivet ansøgning,  

 beregnes i overensstemmelse med følgende formel:
antal hele måneders bopæl i New Zealand x Den maksimale ydelse Y hvor »Y« er lig med:
480 hvis personen er født før 1. april 1932; 492 hvis personen er født mellem 1. april 1932 og 30. juni 1932; 495 hvis personen er født mellem 1. juli 1932 og 30. september  

 1932; 498 hvis personen er født mellem 1. oktober 1932 og 31. december  

 1932; 501 hvis personen er født mellem 1. januar 1933 og 31. marts 1933; 504 hvis personen er født mellem 1. april 1933 og 30. juni 1933; 507 hvis personen er født mellem 1. juli 1933 og 30. september  

 1933; 510 hvis personen er født mellem 1. oktober 1933 og 31. december  

 1933; 513 hvis personen er født mellem 1. januar 1934 og 31. marts 1934; 516 hvis personen er født mellem 1. april 1934 og 30. juni 1934; 519 hvis personen er født mellem 1. juli 1934 og 30. september  

 1934; 522 hvis personen er født mellem 1. oktober 1934 og 31. december  

 1934; 525 hvis personen er født mellem 1. januar 1935 og 31. marts 1935; 528 hvis personen er født mellem 1. april 1935 og 30. juni 1935; 531 hvis personen er født mellem 1. juli 1935 og 30. september  

 1935; 534 hvis personen er født mellem 1. oktober 1935 og 31. december  

 1935; 537 hvis personen er født mellem 1. januar 1936 og 31. marts 1936; 540 hvis personen er født efter 31. marts 1936, under forudsætning af følgende  

 betingelser a)	når antallet af måneders bopæl i New Zealand skal  

 bestemmes, skal kun bopæl efter det fyldte 20. år medregnes b)	alle bopælsperioder i New Zealand siden det fyldte 20.  

 år skal sammenlægges c)	ydelsens maksimumsbeløb er (i)	når der er tale om en ugift person: maksimumsydelsen i  

 henhold til New Zealands socialsikringslove til ugifte personer, som ikke bor  

 alene (ii)	når der er tale om en gift person: maksimumsydelsen i  

 henhold til New Zealands socialsikringslove til gifte personer, hvis  

 ægtefælle også er berettiget til alderspension eller  

 veteranpension, og d)	der skal ikke tages hensyn til pensioner eller ydelser, som  

 udbetales i henhold til den danske lov om social pension eller anden dansk  

 lovgivning, eller pensioner eller ydelser, der udbetales af et  

 tredjeland.
 2. Personer bosiddende i Danmark på eller før  

 ikrafttrædelsesdatoen for denne overenskomst, som får udbetalt  

 newzealandsk alderspension eller veteranpension i henhold til afsnit 17 i  

 loven om social velfærd af 1990 (overgangsbestemmelser) skal have ret  

 til at fortsætte med at modtage denne ydelse beregnet i  

 overensstemmelse med den pågældende bestemmelse, såfremt  

 han eller hun vælger dette.
Artikel 20 Beregning af newzealandsk enkeydelse,  

 hjemmestøtteydelse til enkemænd og invalideydelse til udbetaling  

 i Danmark Såfremt en person med bopæl i Danmark er  

 berettiget til at modtage enkeydelse, hjemmestøtteydelse til  

 enkemænd eller invalideydelse som følge af Artikel 16, skal  

 beløbet af denne ydelse, efter indgivelse af ansøgning,  

 beregnes i overensstemmelse med følgende formel:
antal hele måneders bopæl i New Zealand x Den maksimale ydelse 300 måneder under forudsætning af følgende  

 bestemmelser:
a)	når antallet af måneders bopæl i New Zealand skal  

 bestemmes, skal kun bopæl efter det fyldte 20. år indgå i  

 beregningen b)	alle bopælsperioder i New Zealand siden det fyldte 20.  

 år skal sammenlægges c)	den maksimale ydelse skal være maksimumsydelsen, som den  

 pågældende person ville være berettiget til at modtage i  

 henhold til New Zealands socialsikringslove, og d)	der skal ikke tages hensyn til pensioner eller ydelser, som  

 udbetales i henhold til den danske lov om social pension eller anden dansk  

 lovgivning, eller pensioner eller ydelser, der udbetales af et  

 tredjeland.
Artikel 21 Krav om at stille information til rådighed En person er ikke berettiget til ydelser i henhold til  

 denne overenskomst eller newzealandsk lovgivning, såfremt den  

 pågældende person undlader at give den kompetente newzealandske  

 institution enhver form for information, som den pågældende  

 person har adgang til, og som er juridisk nødvendig med henblik  

 på at fastslå a)	om der er ret til en newzealandsk ydelse, eller b)	størrelsen af den pension eller ydelse, der skal betales i  

 henhold til overenskomsten eller newzealandsk lovgivning.
Artikel 22 Betaling af supplerende ydelser og tillæg 1. Såfremt en person med bopæl i New Zealand  

 bliver berettiget til at modtage en newzealandsk ydelse som følge af  

 artikel 17, skal den kompetente, newzealandske institution også betale  

 den pågældende person enhver supplerende ydelse eller  

 tillæg, som der er mulighed for i henhold til newzealandsk lovgivning,  

 og som den pågældende person er berettiget til.
 2. Såfremt en person med bopæl i Danmark  

 bliver berettiget til at modtage en newzealandsk ydelse som følge af  

 denne overenskomst, skal størrelsen af denne ydelse ikke inkludere  

 nogen yderligere supplerende ydelse eller tillæg, som ville blive  

 udbetalt i henhold til newzealandsk lovgivning, hvis den  

 pågældende person havde bopæl i New Zealand.
Artikel 23 Bopæl i tredjeland En person som a)	har bopæl i New Zealand, b)	er berettiget til at modtage en ydelse alene som følge af  

 anvendelsen af Artikel 17's sammenlægningsbestemmelser, og c)	enten i)	rejser fra New Zealand med det formål at tage fast bopæl  

 i et tredjeland i en periode på over 26 uger, eller ii)	har fast bopæl i et tredjeland i en periode på over 26  

 uger er ikke berettiget til at modtage newzealandsk  

 alderspension eller veteranpension, mens den pågældende befinder  

 sig uden for New Zealand eller Danmark, medmindre han eller hun er berettiget  

 til at modtage newzealandsk alderspension eller veteranpension i henhold til  

 en socialsikringsoverenskomst, som New Zealand har indgået med det  

 pågældende tredjeland.
AFSNIT V FORSKELLIGE BESTEMMELSER Artikel 24 Administrativ aftale De kompetente myndigheder i de to kontraherende stater,  

 eller myndigheder udpeget af disse, skal a)	indgå den fornødne administrative aftale med henblik  

 på anvendelsen af denne overenskomst, b)	meddele hinanden alle oplysninger om foranstaltninger, de har  

 truffet med henblik på anvendelsen af denne overenskomst, c)	meddele hinanden alle oplysninger om ændringer i deres  

 lovgivning, der kan berøre anvendelsen af denne overenskomst, d)	i den ovennævnte administrative aftale udpege kontaktorganer  

 med henblik på at lette gennemførelsen af denne  

 overenskomst.
Artikel 25 Gensidig bistand Med henblik på anvendelsen af denne  

 overenskomst a)	skal de kontraherende staters kompetente myndigheder og  

 institutioner yde hinanden administrativ bistand, som om det drejede sig om  

 gennemførelse af deres egen lovgivning.
Sådan gensidig  

 administrativ bistand ydes som regel vederlagsfrit af de nævnte  

 myndigheder og institutioner, b)	kan de kontraherende staters myndigheder og institutioner forhandle  

 direkte med hinanden.
Ved sådan forhandling anvendes det engelske  

 sprog, c)	kan de kontraherende staters myndigheder, institutioner, nævn  

 og domstole ikke afvise begæringer eller andre dokumenter, der  

 forelægges dem, med den begrundelse, at de er affattet på den  

 anden kontraherende stats officielle sprog.
Artikel 26 Fritagelse for gebyrer 1. Enhver i en kontraherende stats lovgivning hjemlet  

 fritagelse for eller nedsættelse af afgifter, stempel-, rets- eller  

 registreringsgebyrer for akter eller dokumenter, der kan kræves  

 fremlagt i henhold til en kontraherende stats lovgivning, skal  

 udstrækkes til også at omfatte tilsvarende akter eller  

 dokumenter, der kan kræves fremlagt i henhold til den anden  

 kontraherende stats lovgivning eller i henhold til denne overenskomst.
 2. Alle erklæringer, dokumenter og attester, der kan  

 kræves fremlagt i forbindelse med anvendelsen af denne overenskomst, er  

 fritaget for bekræftelse eller legalisering af diplomatiske eller  

 konsulære myndigheder.
Artikel 27 Ansøgning om pensioner og ydelser Ansøgning om pensioner eller ydelser indgives i  

 overensstemmelse med bestemmelserne i den administrative aftale, der skal  

 indgås i medfør af artikel 24.
Artikel 28 Indgivelse af ansøgning, erklæring og  

 anke Enhver ansøgning, erklæring eller anke, der i  

 medfør af en kontraherende stats lovgivning skal være fremsat  

 over for en myndighed, institution, nævn eller domstol i den  

 pågældende stat inden en bestemt frist, skal anses for rettidigt  

 indgivet, såfremt den inden for samme frist er indgivet til en  

 tilsvarende myndighed, institution, nævn eller domstol i den anden  

 kontraherende stat.
I så fald skal den myndighed, institution,  

 nævn eller domstol, der har modtaget nævnte ansøgning,  

 erklæring eller anke, straks oversende den, enten direkte eller gennem  

 de kompetente myndigheder i den pågældende stat, til den  

 kompetente myndighed, institution, nævn eller domstol i den  

 førstnævnte stat.
Datoen for indgivelse af en sådan  

 ansøgning, erklæring eller anke til en myndighed, institution,  

 nævn eller domstol i den anden kontraherende stat skal anses for at  

 være datoen for dens indgivelse til den kompetente myndighed,  

 institution, nævn eller domstol, der skal behandle den.
Artikel 29 Valuta 1. Betaling i henhold til denne overenskomst kan lovligt  

 foretages i den udbetalende kontraherende stats valuta.
 2. Ved iværksættelse af valutarestriktioner  

 fra en af de kontraherende staters side, skal de to regeringer  

 øjeblikkeligt og i fællesskab tage skridt til at sikre  

 overførsel af de nødvendige pengebeløb mellem deres  

 områder med henblik på at opfylde denne overenskomst.
Artikel 30 Tilbagesøgning af for meget betalte  

 beløb 1. Såfremt den kompetente myndighed i en af de  

 kontraherende stater, i forbindelse med fastsættelse eller fornyet  

 fastsættelse af pensioner og ydelser i henhold til denne overenskomst,  

 har udbetalt et for stort beløb til en modtager i forhold til, hvad  

 han eller hun er berettiget til, kan den pågældende institution  

 anmode den anden kontraherende stats kompetente institution, som har ansvar  

 for udbetaling af tilsvarende ydelser til den pågældende  

 modtager, om at fratrække det for meget betalte beløb i  

 efterbetalinger, som den skal betale til modtageren.
Sidstnævnte  

 institution skal overføre det fratrukne beløb til  

 kreditorinstitutionen.
I tilfælde, hvor for meget betalt beløb  

 ikke kan fratrækkes efterbetalinger, skal bestemmelserne i stk. 2  

 anvendes.
2. Når den kompetente institution i en af de  

 kontraherende stater har udbetalt et for stort beløb til en modtager  

 af ydelser i forhold til, hvad han eller hun er berettiget til, kan den  

 pågældende institution inden for de betingelser og grænser,  

 der er fastsat i lovgivningen, som den administrerer, anmode den kompetente  

 institution i den anden kontraherende stat, som er ansvarlig for  

 betaling af ydelser til den pågældende modtager, om at  

 fratrække det for meget betalte beløb i beløbene, som den  

 betaler til den pågældende modtager.
Den sidstnævnte  

 institution skal foretage reduktionen i henhold til de betingelser og inden  

 for de grænser, der er fastsat for sådanne modregninger i  

 lovgivningen, som den administrerer, på samme måde som hvis den  

 selv havde udbetalt det for meget betalte beløb, og skal  

 overføre det fratrukne beløb til kreditorinstitutionen.
 3. Beløb fratrukket af en af de kontraherende  

 staters kompetente institution i henhold til stk. 1 og ethvert  

 beløb modtaget af denne institution i henhold til de i stk. 2  

 anførte ordninger skal sendes til den anden kompetente institution  

 efter aftale mellem de kompetente institutioner eller i henhold til den  

 administrative aftale udarbejdet i overensstemmelse med artikel 24.
Artikel 31 Bilæggelse af tvister 1. De kontraherende staters kompetente myndigheder skal, i  

 det omfang det er muligt, bilægge enhver tvist, der opstår med  

 hensyn til fortolkning eller anvendelse af denne overenskomst, i  

 overensstemmelse med overenskomstens ånd og fundamentale  

 principper.
 2. De kontraherende stater skal omgående have  

 samråd på anmodning fra den ene eller den anden stat  

 vedrørende sager, der ikke er blevet bilagt af de kompetente  

 myndigheder i henhold til stk. 1.
3. Såfremt tvisten ikke er bilagt inden seks  

 måneder fra det første samråd foreskrevet i stk. 2,  

 skal den overgives til en voldgiftsret, hvis sammensætning og procedure  

 fastsættes af de kontraherende stater.
Voldgiftsretten skal  

 bilægge tvisten i overensstemmelse med overenskomstens fundamentale  

 principper og ånd.
Voldgiftsrettens beslutning er endelig og bindende  

 for de kontraherende stater.
AFSNIT VI AFSLUTTENDE BESTEMMELSER OG OVERGANGSBESTEMMELSER Artikel 32 Overgangsbestemmelser 1. Denne overenskomst begrunder ikke ret til betaling af  

 pensioner eller ydelser for noget tidsrum, der ligger forud for dens  

 ikrafttræden.
Startdatoen for betaling af en pension eller ydelse, der  

 skal udbetales som følge af denne overenskomst, fastsættes i  

 overensstemmelse med socialsikringslovgivningen i den pågældende  

 kontraherende stat.
 2. Med forbehold af artikel 14 skal enhver  

 forsikringsperiode og dermed ligestillet periode og enhver  

 beskæftigelses- eller bopælsperiode, der er tilbagelagt i henhold  

 til en kontraherende stats lovgivning forud for denne overenskomsts  

 ikrafttræden, tages i betragtning ved afgørelsen af ret til  

 ydelser i henhold til denne overenskomst.
 3. Rettigheder kan erhverves i henhold til denne  

 overenskomst, selvom de vedrører en socialsikringsbegivenhed, der er  

 indtruffet forud for overenskomstens ikrafttræden, jf. dog forbeholdet  

 i stk. 2.
4. Modtages en ansøgning herom, skal en pension  

 eller ydelse, der er bevilget forud for denne overenskomsts  

 ikraftræden, fastsættes på ny i overensstemmelse med  

 bestemmelserne i denne overenskomst.
Disse pensioner og ydelser kan  

 også fastsættes på ny, uden at der foreligger en  

 ansøgning herom, men den fornyede fastsættelse må ikke  

 medføre en reduktion af den betalte pension eller ydelse.
Artikel 33 Revision af overenskomsten De kontraherende stater kan til enhver tid i enighed  

 beslutte at revidere enhver af bestemmelserne i denne overenskomst.
Artikel 34 Ikrafttrædelse og ophør 1. Begge kontraherende stater skal skriftligt notificere  

 hinanden om, at de har gennemført deres respektive lovbestemte og  

 forfatningsmæssige procedurer, der er nødvendige for, at denne  

 overenskomst kan træde i kraft.
Overensskomsten træder i kraft  

 på den første dag i den tredje måned efter datoen for den  

 sidste notifikation.
 2. Denne overenskomst skal forblive i kraft indtil  

 udløbet af 12 måneder fra datoen for, at en af de kontraherende  

 stater fra den anden kontraherende stat modtager en skriftlig underretning  

 via diplomatiske kanaler om, at den pågældende stat har til  

 hensigt at bringe overenskomsten til ophør, jf. dog stk. 3.
 3. I tilfælde af at denne overenskomst bringes til  

 ophør i henhold til stk. 2, skal overenskomsten fortsætte  

 med at have effekt i relation til alle personer, der som følge af  

 denne overenskomst:
a)	modtager pension eller ydelse på ophørsdatoen,  

 eller b)	ville være berettiget til at modtage pension eller ydelse, og  

 som forud for udløbet af perioden, der henvises til i stk. 2, har  

 indgivet ansøgning herom.
 TIL BEKRÆFTELSE af foranstående har  

 undertegnede, der dertil er behørigt bemyndiget af deres regeringer,  

 underskrevet denne overenskomst.
 UDFÆRDIGET den 6. maj 1997 i Wellington i to  

 eksemplarer på henholdsvis dansk og engelsk, hvilke tekster skal have  

 samme gyldighed.
Kris Lund-Jensen  

 FOR KONGERIGET DANMARKS  

 REGERING Roger Morrison  

 FOR NEW ZEALANDS  

 REGERING Administrativ aftale om gennemførelse af  

 overenskomsten om social sikring mellem Kongeriget Danmark og New Zealand I henhold til artikel 24, bogstav a), i overenskomsten om  

 social sikring mellem Kongeriget Danmark og New Zealand indgået den 6.  

 maj 1997 er de kompetente myndigheder:
for Danmark, Socialministeren for New Zealand, Generaldirektøren for social velfærd blevet enige om følgende:
AFSNIT I Almindelige bestemmelser Artikel 1 Definitioner 1. Ved anvendelse af denne administrative aftale betyder  

 ordet »overenskomst« overenskomsten om social sikring mellem Kongeriget  

 Danmark og New Zealand underskrevet i Wellington, den 6. maj 1997.
 2. I denne aftale har de udtryk, der er nævnt i  

 artikel 1 i overenskomsten, den betydning, der er tillagt dem i den  

 artikel.
Artikel 2 Forbindelsesorganer 1. De følgende er udpeget som forbindelsesorganer i  

 henhold til artikel 24, bogstav d), i overenskomsten For så vidt angår Danmark:
 Vedrørende  

 tillægspension:
Arbejdsmarkedets Tillægspension I alle andre situationer:
Den Sociale Sikringsstyrelse For så vidt angår New Zealand:
International Affairs Office of the New Zealand Income Support Service,  

 Wellington 2. De kontraherende staters forbindelsesorganer aftaler de  

 nødvendige blanketter til gennemførelse af overenskomsten og  

 denne administrative aftale.
 3. Forbindelsesorganerne kan aftale supplerende  

 administrative procedurer, der skal anvendes ved gennemførelse af  

 overenskomsten.
Artikel 3 Kompetente institutioner 1. De kompetente institutioner, jf. artikel 1, bogstav b),  

 i overenskomsten er opført i bilaget til denne aftale.
 2. De kompetente institutioner kan korrespondere direkte  

 med hinanden og med de berørte personer.
AFSNIT II Gennemførelse af afsnit II i overenskomsten  

 Den lovgivning der skal anvendes Artikel 4 Udstationering 1. Ved udstationering i henhold til overenskomstens  

 artikel 7, stk. 1, bogstav a), 1. punktum, afgiver den kompetente  

 institution, på anmodning, en attestation af fastsat varighed, til  

 dokumentation for at arbejdstageren og arbejdsgiveren med hensyn til den  

 arbejdsopgave, der er tale om, forbliver omfattet af denne stats lovgivning.  

 Udstationeringsattestationen afgives på en blanket, jf. artikel 2 i  

 denne aftale.
 2. Arbejdstageren skal, på anmodning, aflevere et  

 eksemplar af den blanket, der er udstedt i henhold til stk. 1, til den  

 kompetente institution i den kontraherende stat, som arbejdstageren er  

 udstationeret til.
 3. Samtykke til at forblive omfattet af lovgivningen i den  

 kontraherende stat, hvorfra en arbejdstager er udstationeret, som nævnt  

 i overenskomstens artikel 7, stk. 1, bogstav a), 2. punktum, skal  

 indhentes af arbejdsgiveren gennem den kompetente institution i den  

 kontraherende stat, hvis lovgivning fortsat skal finde anvendelse.
Samtykke gives i Danmark af Den Sociale Sikringsstyrelse i New Zealand af International Affairs Office of the New Zealand Income Support  

 Service.
 4. Samtykke indføres i udstationeringsblanketten,  

 der er udstedt i henhold til stk. 1.
AFSNIT III Gennemførelse af afsnit III og IV i  

 overenskomsten Artikel 5 Indgivelse af ansøgning 1. Ansøgning om pensioner eller ydelser skal  

 indgives til den kompetente institution i den kontraherende stat, på  

 hvis område ansøgeren har bopæl, i overensstemmelse med  

 den fremgangsmåde, som er fastlagt i denne administrative aftale samt i  

 den lovgivning, som administreres af denne institution.
2. Når det fremgår af en ansøgning, der  

 er indgivet til en kompetent institution i en af de kontraherende stater om  

 ydelser efter denne stats lovgivning, at ansøgeren har været  

 omfattet af lovgivningen i den anden kontraherende stat, skal  

 ansøgningen ligeledes betragtes som en ansøgning om ydelser  

 efter sidstnævnte stats lovgivning.
Datoen for indgivelse af  

 ansøgningen til den nævnte institution anses tillige for at  

 være dato for indgivelse af ansøgning til institutionen i den  

 anden kontraherende stat.
Artikel 6 Behandling af ansøgninger 1. Den kompetente institution i en af de kontraherende  

 stater, som modtager en ansøgning om ydelser efter den anden  

 kontraherende stats lovgivning, skal uden ophold sende  

 ansøgningsskemaet til den kompetente institution i den anden  

 kontraherende stat.
 2. Den kompetente institution i førstnævnte  

 kontraherende stat skal sammen med ansøgningsskema fremsende al  

 tilgængelig dokumentation, som sidstnævnte institution  

 måtte kræve for at fastslå ansøgerens  

 rettigheder.
 I tilfælde af ansøgning om en ydelse fra New  

 Zealand skal dokumentationen - afhængig af omstændighederne -  

 indeholde:
a)	bekræftelse af cpr.nr. for ansøgeren, ansøgerens  

 ægtefælle eller samlever og for børn der forsørges  

 af ansøgeren, b)	kopi af dødsattest for ansøgerens  

 ægtefælle eller samlever og c)	bekræftelse - fremskaffet af ansøgeren - på  

 vedkommendes danske eller newzealandske bankkonto, kontonummer, navn og  

 adresse på banken, samt navn på kontoindehavere.
 3. Den kompetente institution i en kontraherende stat skal  

 på en blanket angive krav om tilbageholdelse af efterbetalinger i  

 henhold til artikel 30 i overenskomsten, og den kompetente institution i den  

 anden kontraherende stat skal, umiddelbart efter at der er truffet  

 afgørelse om tilkendelse af en ydelse, udbetale de efterbetalinger,  

 som tilbageholdes, til førstnævnte kompetente institution.
 4. Efterbetalinger fra en kontraherende stat til den anden  

 kontraherende stat indbetales til en bankkonto, som angives af  

 sidstnævnte kontraherende stat, og som er beliggende på denne  

 stats område.
5. Når der er truffet afgørelse efter den  

 lovgivning, der skal anvendes, skal den kompetente institution underrette  

 ansøgeren herom og samtidig oplyse om procedurer for revurdering og  

 anke samt om tidsfrister efter denne institutions lovgivning.
Den kompetente  

 institution skal desuden på en blanket underrette den kompetente  

 institution i den anden kontraherende stat om afgørelsen.
 6. Når der anmodes derom, skal den kompetente  

 institution i en af de kontraherende stater fremskaffe bekræftede  

 indkomstoplysninger vedrørende en person, der ansøger om en  

 pension efter lovgivningen i den anden kontraherende stat, og  

 vedrørende denne persons ægtefælle eller samlever.
 7. De kompetente institutioner underretter hinanden  

 på en blanket om tilkendelse, ændring, suspension eller  

 inddragelse af pensioner eller ydelser efter overenskomsten.
AFSNIT IV Forskellige bestemmelser Artikel 7 Lægeundersøgelser 1. Den kompetente institution i en kontraherende stat  

 skal, inden for de betingelser og grænser, som er fastlagt i den  

 lovgivning, som den administrerer, på anmodning forsyne  

 forbindelsesorganet eller den kompetente institution i den anden  

 kontraherende stat med enhver tilgængelig lægelig eller anden  

 dokumentation for en ansøgers eller ydelsesmodtagers invaliditet.
2. Når den kompetente institution i en af de  

 kontraherende stater kræver, at en ansøger eller  

 ydelsesmodtager, som har ophold eller bopæl på den anden  

 kontraherende stats område, skal gennemgå yderligere  

 lægelig undersøgelse, skal den sidstnævnte kompetente  

 institution, på anmodning fra den kompetente institution i den  

 førstnævnte stat, sørge for, at undersøgelsen  

 bliver gennemført i overensstemmelse med de bestemmelser, den  

 administrerer.
Resultatet af undersøgelsen skal afgives på en  

 blanket, jf. artikel 2 i denne aftale.
 3. De udgifter, der opstår som følge af  

 anvendelsen af stk. 2, refunderes så hurtigt som muligt, efter  

 modtagelse af detaljeret opgørelse over omkostningerne.
Artikel 8 Administrativ kontrol 1. Når en ansøger om eller modtager af en  

 ydelse, der skal udbetales i henhold til lovgivningen i en af de  

 kontraherende stater, opholder sig eller har bopæl på den anden  

 kontraherende stats område, skal en administrativ kontrol  

 udføres - såfremt den kompetente institution anmoder derom -  

 enten gennem forbindelsesorganerne eller direkte gennem den tilsvarende  

 institution i den anden kontraherende stat, på hvis område  

 ansøgeren eller ydelsesmodtageren opholder sig eller har bopæl,  

 i henhold til lovgivningen i sidstnævnte kontraherende stat.
Denne  

 kontrol udføres vederlagsfrit.
 2. Når der anmodes derom, skal den kompetente  

 institution i en af de kontraherende stater fremskaffe indkomstoplysninger om  

 en person, som modtager en pension efter lovgivningen i den anden  

 kontraherende stat, og vedrørende denne persons ægtefælle  

 eller samlever.
Artikel 9 Udbetaling af ydelser 1. Newzealandske ydelser udbetales direkte til modtagerens  

 bankkonto i New Zealand eller i udlandet.
 2. Danske pensioner udbetales direkte til modtagerens  

 bankkonto i Danmark eller ved check.
 3. De kontraherende stater kan aftale andre  

 udbetalingsmåder.
Artikel 10 Tilbagesøgning af for meget betalte  

 beløb 1. Den kompetente institution i en kontraherende stat  

 underretter den kompetente institution i den anden kontraherende stat,  

 når der er udbetalt et beløb, som er højere end det  

 beløb, som modtageren havde ret til i henhold til artikel 30 i  

 overenskomsten.
Underretning sker på en blanket, hvor der angives navn,  

 adresse og fødselsdato på den person, der har modtaget det  

 beløb, som er udbetalt for meget, og desuden angives størrelsen  

 af det beløb, som kræves tilbagebetalt.
2. Ved udgangen af september måned hvert år  

 overfører hver kompetent institution til den anden kompetente  

 institution de beløb, som er tilbagebetalt i henhold til stk. 1 i  

 løbet af det seneste år, og fremsender samtidig et skema, der  

 angiver a)	navn, adresse og fødselsdato på de personer, der har  

 modtaget beløb, der er udbetalt for meget, b)	størrelsen af de beløb, som er krævet  

 tilbagebetalt, af den anden kompetente institution, c)	størrelsen af de beløb, som faktisk er tilbagebetalt  

 af hver beløbsmodtager.
Artikel 11 Leveattester 1. Forbindelsesorganerne og de kompetente institutioner  

 skal bistå hinanden med hensyn til bekræftelse af identiteten af  

 personer, der modtager pensioner eller ydelser efter overenskomsten eller  

 på anden måde, og ved udfærdigelse af leveattester udstedt  

 af de respektive kompetente institutioner og forbindelsesorganer.
Artikel 12 Statistiske oplysninger De kompetente institutioner skal årligt udveksle  

 statistiske oplysninger om de ydelser, som er udbetalt til personer, der har  

 bopæl på den anden kontraherende stats område.
Udveksling  

 af statitik for hvert år finder sted ved udgangen af januar måned  

 det følgende år.
Statistikken skal indeholde oplysning om  

 antallet af ydelsesmodtagere og det totale antal ydelser angivet ved type af  

 ydelse.
Artikel 13 Ikrafttrædelse Denne administrative aftale har virkning fra samme dato  

 som overenskomsten træder i kraft og har samme varighed som  

 overenskomsten.
 Udfærdiget i to eksemplarer i Wellington, den 6. maj  

 1997, på engelsk og dansk, som begge har samme gyldighed.
Kris Lund-Jensen For socialministeren Margaret Bazley For generaldirektøren for social velfærd BILAG Kompetente institutioner Artikel 1, bogstav b) i overenskomsten  

 Artikel 3 i den administrative aftale A.
DANMARK 1. Social pension For ansøgere med bopæl i Danmark:   

 Ansøgerens   

 bopælskommune.
For ansøgere med bopæl  

 uden for Danmark:  

 Den Sociale  

 Sikringsstyrelse  

 Landemærket 11  

 1119 København K 2. ATP Arbejdsmarkedets  

 Tillægspension  

 Kongens Vænge 8  

 3400 Hillerød B.
NEW ZEALAND 1. Ydelser International Affairs Office  

 of the New Zealand  

 Income Support Service,  

 Wellington, New Zealand Overenskomsten trådte i kraft den 1. oktober  

 1997.
