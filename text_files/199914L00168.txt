Betænkning afgivet af Skatteudvalget den  

 1. december 1999 Betænkning over Forslag til lov om ændring af  

 toldloven, lov om afgift af spiritus m.m., lov om tobaksafgifter, momsloven,  

 kildeskatteloven og lov om en arbejdsmarkedsfond (Svigbekæmpende foranstaltninger m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Der er af skatteministeren stillet ændringsforslag,  

 hvorom der henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Dansk Folkepartis, Det Radikale Venstres,  

 Enhedslistens og Frihed 2000 s medlemmer af udvalget) lovforslaget til  

vedtagelse med det stillede ændringsforslag.
Et mindretal inden for flertallet (Dansk Folkepartis  

 medlem af udvalget) bemærker, at Dansk Folkeparti generelt er  

 betænkelig ved modregning i fordringer, som er overdraget.
Det stillede  

 ændringsforslag synes begrundet med, at man vil undgå  

 omgåelse.
Hertil kommer den foreslåede dispensationsadgang.
Dansk  

 Folkeparti kan derfor stemme for ændringsforslaget.
Et mindretal (Venstres, Det Konservative  

 Folkepartis, Centrum-Demokraternes og Kristeligt Folkepartis medlemmer af  

 udvalget) indstiller lovforslaget til vedtagelse.
Mindretallet vil  

 stemme hverken for eller imod det stillede ændringsforslag.
Ændringsforslag Af	skatteministeren, tiltrådt af et flertal (S, SF,  

 DF, RV, EL og FRI):
Til § 7 1) I stk. 4 indsættes som 2. og 3.  

 pkt.:
» Bemærkninger Til nr. 1 I lovforslaget er indeholdt en ændring af momsloven,  

 kildeskatteloven og arbejdsmarkedsfondsloven vedrørende overdragelser  

 (transporter) af fordringer mod de statslige told- og skattemyndigheder.  

 Disse ændringer har virkning for transporter, hvorom underretning er  

 kommet frem til told- og skattemyndighederne efter den 6. oktober 1999. For  

 transporter, hvorom underretning er kommet frem til told- og  

 skattemyndighederne senest den 6. oktober 1999, foreslås med dette  

 ændringsforslag en regel, hvorefter de statslige told- og  

 skattemyndigheder kan foretage modregning efter de almindelige  

 modregningsregler over for den oprindelige rettighedshaver uden hensyn til  

 overdragelsen.
 For så vidt angår perioden indtil 1. januar  

 2005, skal skete overdragelser fuldt ud respekteres af de statslige told- og  

 skattemyndigheder i overensstemmelse med de regler, der gælder i  

 dag.
Der er indsat en hjemmel til de statslige told- og  

 skattemyndigheder, hvorefter de kan dispensere fra reglerne i 1. og 2. pkt.  

 under ganske særlige omstændigheder.
Bestemmelsen er navnlig  

 indsat for at undgå, at der kan rejses spørgsmål om  

 ekspropriation som følge af, at lovforslaget griber ind i civilretligt  

 gyldige aftaler.
Blandt andet i betragtning af den foreslåede  

 overgangsperiode på 5 år må det antages, at der kun i  

 ganske særlige tilfælde vil kunne blive tale om at anvende  

 dispensationsmuligheden.
