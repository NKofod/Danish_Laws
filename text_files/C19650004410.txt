(Til overøvrighederne og politiet) I tilfælde, hvor det i sager om fastsættelse af underholdsbidrag i henhold  

 til ægteskabslovgivningen eller loven om børns retsstilling findes nødvendigt  

 at tilvejebringe oplysning fra parternes arbejdsgivere om vedkommende parts  

 ansættelses- og lønforhold, bør der gives den pågældende lejlighed til inden  

 en bestemt kortere frist selv at tilvejebringe den fornødne erklæring fra  

 arbejdsgiveren.
Det bør tilkendegives, at der af politiet eller  

 overøvrigheden vil kunne rettes henvendelse til arbejdsgiveren, såfremt  

 erklæringen ikke fremkommer rettidigt eller er ufyldestgørende.
 Det kan i tilsigelser til parterne tilkendegives dem, at de ved afhøring  

 bør medbringe nærmere specificerede oplysninger fra arbejdsgiveren, og at der  

 vil kunne rettes henvendelse direkte til denne, hvis oplysningerne ikke  

 medbringes.
 Justitsministeriet, de 22. marts 1965.
 P.M.V.
 Vilhelm Boas.
 /J.Lunøe.
