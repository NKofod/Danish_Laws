 Det meddeles herved, at Finansministeriet og Teknisk Landsforbund den ??.  

 december 1987 har indgået medfølgende overenskomst, der afløser overenskomst  

 af 29. februar 1984 vedrørende ingeniørassistenter ved Københavns Universitet  

 og Danmarks Tekniske Højskole samt forskningsteknikere ved Niels Bohr  

 Institutet ved Københavns Universitet og Århus Universitet for så vidt angår  

 det fysiske og det kemiske institut.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 Derfor er ændringer i forhold til den hidtidige overenskomst ikke markeret  

 med streger i margenen.
Bemærkninger til de enkelte paragraffer ad § 1. Ansættelse Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentlig kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
