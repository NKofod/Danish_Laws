(Flygtningekonventionen) Ved kgl. resolution af 17. november 1952 har Danmark ratificeret  

 ovennævnte konvention, hvis tekst lyder som følger:
KONVENTION OM FLYGTNINGES RETSSTILLING Præambel.
De høje kontraherende parter er, I betragtning af, at De Forenede Nationers pagt og den af  

 plenarforsamlingenden 10. december 1948 vedtagne universelle erklæring om  

 Menneskerettighederne har fastslået princippet om, at mennesker uden forskel  

 skal nyde grundlæggende rettigheder og friheder, I  betragtning af,  at De Forenede Nationer ved flere lejligheder  

 har tilkendegivet sin dybeste interesse for flygtninge og bestræbt sig for at  

 sikre dem den videst mulige udøvelse af disse grundlæggende rettigheder og  

 friheder, I  betragtning af,  at det er ønskeligt at revidere og sammenfatte  

 tidligere mellemfolkelige overenskomster om flygtninges retsstilling og ved  

 hjælp af en ny overenskomst at udvide omfanget af sådanne overenskomster og  

 den beskyttelse, som de giver, I  betragtning  af, at indrømmelse af asyl kan pålægge visse lande  

 urimeligt tunge byrder, og at en tilfredsstillende løsning af et problem,  

 hvis internationale omfang og natur er anerkendt af De Forenede Nationer,  

 derfor ikke kan opnås uden mellemfolkeligt samarbejde, I ønsket om,  at alle stater i erkendelse af flygtningeproblemets  

 sociale og humanitære karakter vil gøre alt, hvad der står i deres magt, for  

 at hindre, at dette problem bliver årsag til spænding mellem stater, Idet de tager til efterretning,  at De Forenede Nationers  

 højkommissær for flygtninge har til opgave at overvåge de mellemfolkelige  

 konventioner, der giver flygtninge beskyttelse, og idet de erkender, at den  

 effektive koordinering af de foranstaltninger, som træffes for at løse dette  

 problem, vil afhænge af staternes samarbejde med højkommissæren, Blevet enige om  følgende:
 Almindelige bestemmelser.
 Artikel 1.
 Bestemmelse af udtrykket »flygtning«.
A.
For nærværende konventions formål skal udtrykket »flygtning«  

 finde anvendelse på enhver person, der:
de af den Internationale Flygtningeorganisation i dennes  

 virksomhedsperiode trufne afgørelser om, at en person ikke kan anerkendes som  

 flygtning, skal ikke være til hinder for, at den pågældende, når han opfylder  

 de i dette afsnit under stk. 2 anførte betingelser, anerkendes som flygtning; Med hensyn til en person, der har statsborgerret i mere end eet land, skal  

 udtrykket »det land, i hvilket han har statsborgerret« betyde hvert  

 af de lande, i hvilke han har statsborgerret.
En person skal således ikke  

 betragtes som værende uden beskyttelse fra det land, i hvilket han har  

 statsborgerret, såfremt han uden gyldig grund, der udspringer af velbegrundet  

 frygt, har undladt at søge beskyttelse fra et af de lande, i hvilke han har  

 statsborgerret.
B. (1) For denne konventions formål skal ordene »begivenheder,  

 indtrådt inden den 1. januar 1951« i artikel 1, afsnit A, betyde enten og hver kontraherende stat skal samtidig med sin underskrift, ratifikation  

 eller tiltrædelse afgive en erklæring, hvori det tilkendegives, hvilken af  

 disse betydninger den anvender med hensyn til sine forpligtelser i henhold  

 til denne konvention.
C.
Denne konvention skal ikke længere finde anvendelse på en person, der  

 omfattes af bestemmelserne i afsnit A, såfremt han:
eller eller eller eller denne bestemmelse skal dog ikke finde anvendelse på en af denne artikels  

 afsnit A (1) omfattet flygtning, som kan påberåbe sig tvingende grunde, der  

 har deres oprindelse i tidligere forfølgelse, til at afslå at søge  

 beskyttelse fra det land, i hvilket han har statsborgerret; denne bestemmelse skal dog ikke finde anvendelse på en af denne artikels  

 afsnit A (1) omfattet flygtning, som kan påberåbe sig tvingende grunde, der  

 har deres oprindelse i tidligere forfølgelse, til at afslå at vende tilbage  

 til det land, i hvilket han tidligere havde fast bopæl.
D.
Denne konvention skal ikke finde anvendelse på personer, som for  

 nærværende nyder beskyttelse eller bistand fra andre organer eller  

 institutioner under De Forenede Nationer end De Forenede Nationers  

 højkommissær for flygtninge.
 Såfremt af en eller anden grund denne beskyttelse eller bistand er  

 bortfaldet, uden at disse personers forhold er blevet endeligt fastlagt i  

 overensstemmelse med de derpå sigtende beslutninger, vedtagne af De Forenede  

 Nationers plenarforsamling, skal disse personer uden videre være berettiget  

 til at nyde de i denne konvention omhandlede fordele.
E.
Denne konvention skal ikke finde anvendelse på den, som af de  

 kompetente myndigheder i det land, i hvilket han har bosat sig, anerkendes  

 som havende de rettigheder og pligter, der er knyttet til besiddelse af  

 statsborgerret i det pågældende land.
F.
Denne konventions bestemmelser skal ikke finde anvendelse på den, om  

 hvem der er alvorlig grund til at antage, at han:
 Artikel 2.
 Almindelige forpligtelser.
 Der påhviler enhver flygtning forpligtelser overfor det land, i hvilket  

 han befinder sig, herunder navnlig at han retter sig efter dets love og  

 bestemmelser såvel som efter foranstaltninger, truffet til opretholdelse af  

 den offentlige orden.
 Artikel 3.
 Forskelsfri behandling af flygtninge.
 De kontraherende stater skal anvende denne konventions bestemmelser på  

 flygtninge uden nogen forskel med hensyn til race, religion eller  

 oprindelsesland.
 Artikel 4.
 Religion.
 De kontraherende stater skal tilstå flygtninge indenfor deres område en  

 mindst ligeså gunstig behandling som den, der tilstås deres egne  

 statsborgere, i henseende til frihed til religionsudøvelse og til deres børns  

 religiøse opdragelse.
 Artikel 5.
 Rettigheder, tilstået uafhængigt af denne konvention.
 Ingen bestemmelse i denne konvention skal anses at berøre nogen rettighed  

 eller fordel, tilstået flygtninge af en kontraherende stat uafhængigt af  

 denne konvention.
 Artikel 6.
 Udtrykket »under samme forhold«.
 For denne konventions formål skal udtrykket »under samme  

 forhold« forstås således, at en person skal opfylde alle sådanne  

 betingelser (herunder dem, der angår varigheden af og betingelserne for  

 midlertidigt eller fast ophold), som han skulle have opfyldt for at nyde den  

 pågældende ret, såfremt han ikke havde været flygtning, undtagen forsåvidt  

 angår betingelser, som efter deres natur ikke kan opfyldes af en flygtning.
 Artikel 7.
 Fritagelse for gensidighed.
 1. Bortset fra gunstigere bestemmelser i denne  

 konvention skal en kontraherende stat indrømme flygtninge samme behandling  

 som den, der indrømmes udlændinge i almindelighed.
 2. Efter tre års bosættelse skal alle flygtninge  

 indenfor de kontraherende staters område være fritaget for sådanne  

 betingelser, som i lovgivningen er knyttet til gensidighed.
 3. Hver kontraherende stat skal vedblive at indrømme  

 flygtninge de rettigheder og fordele, hvortil de, uden at der foreligger  

 gensidighed, allerede var berettiget på datoen for denne konventions  

 ikrafttræden for den pågældende stats vedkommende.
 4. De kontraherende stater skal velvilligt overveje  

 muligheden for, hvor gensidighed ikke foreligger, at indrømme flygtninge  

 rettigheder og fordele udover sådanne, til hvilke de i medfør af stk. 2 og 3  

 er berettiget, og for at udvide fritagelse fra betingelser om gensidighed til  

 at omfatte flygtningen, som ikke opfylder de i stk. 2 og 3 fastsatte  

 betingelser.
 5. Bestemmelserne i stk. 2 og 3 finder anvendelse  

 såvel på de i denne konventions artikler 13, 18, 19, 21 og 22 omhandlede  

 rettigheder og fordele, som på rettigheder og fordele, som ikke er hjemlet  

 ved denne konvention.
 Artikel 8.
 Fritagelse for undtagelsesforanstaltninger.
 De kontraherende stater skal ikke anvende undtagelsesforanstaltninger, som  

 i forhold til en fremmed stats borgere måtte blive truffet mod disses person,  

 ejendom eller interesser, ovenfor en flygtning, som formelt har  

 statsborgerret i den pågældende stat, alene på grund af hans statsborgerret.  

 Kontraherende stater, som efter deres lovgivning ikke kan anvende den i denne  

 artikel fastsatte almindelige grundsætning, skal efter omstændighederne  

 indrømme sådanne flygtninge fritagelser.
 Artikel 9.
 Foreløbige foranstaltninger.
Intet i denne konvention skal være til hinder for, at en kontraherende stat i krigstid eller under andre undtagelsesvis  

 forekommende alvorlige forhold overfor en bestemt person træffer foreløbige  

 foranstaltninger, som den anser for væsentlige af hensyn til sin nationale  

 sikkerhed, indtil det af den kontraherende stat kan afgøres, hvorvidt  

 vedkommende person virkelig er flygtning, og hvorvidt opretholdelsen af de  

 pågældende foranstaltninger i hans tilfælde er nødvendig af hensyn til den  

 nationale sikkerhed.
 Artikel 10.
 Uafbrudt ophold.
 1. Er en flygtning under den anden verdenskrig med  

 magt blevet bortflyttet og bragt til en kontraherende stats område og er han  

 bosat der, skal varigheden af et sådant tvungent ophold medregnes som lovligt  

 fast ophold indenfor dette område.
 2. Er en flygtning under den anden verdenskrig med  

 magt blevet bortflyttet fra en kontraherende stats område, og er han inden  

 denne konventions ikrafttræden vendt tilbage dertil for at bosætte sig der,  

 skal tiden før og efter sådan tvungen bortflytning betragtes som een  

 sammenhængende periode i enhver henseende, hvor uafbrudt ophold er påkrævet.
 Artikel 11.
 Søfarende flygtninge.
 For flygtninge, som er regelmæssigt beskæftiget som besætningsmedlemmer  

 ombord på et skib, der sejler under en kontraherende stats flag, skal denne  

 stat velvilligt overveje muligheden for at indrømme dem adgang til bosættelse  

 på sit område, og for at udstede rejsedokumenter til dem eller for at give  

 dem midlertidig adgang til sit område, navnlig med henblik på at lette dem  

 bosættelse i et andet land.
 Retlig status.
 Artikel 12.
 Personalstatut.
 1. En flygtnings personretlige stilling skal afgøres  

 efter lovgivningen i det land, hvor han har set hjemsted, eller, hvis han  

 intet hjemsted har, efter lovgivningen i det land, hvor han er bosat.
 2. En kontraherende stat skal anerkende de af en  

 flygtning tidligere erhvervede og af personalstatuttet bestemte rettigheder,  

 herunder særlig rettigheder knyttet til ægteskab, om fornødent under  

 forudsætning af at de i statens lovgivning foreskrevne former er iagttaget;  

 det er dog et vilkår, at den pågældende rettighed ville være blevet anerkendt  

 efter vedkommende stats lovgivning selv om den pågældende ikke var blevet  

 flygtning.
 Artikel 13.
 Løsøre og fast ejendom.
 Med hensyn til erhvervelse af rørlig og fast ejendom og andre rettigheder  

 vedrørende sådan ejendom samt lejemål og andre aftaler vedrørende rørlig og  

 fast ejendom skal de kontraherende stater tilstå en flygtning den gunstigst  

 mulige behandling og i alle tilfælde en behandling, der ikke er mindre  

 gunstig end den, der under samme forhold indrømmes udlændinge i  

 almindelighed.
 Artikel 14.
 Kunstnerret og industriel ejendomsret.
 Med hensyn til beskyttelse af industriel ejendomsret såsom retten til  

 opfindelser, mønstre, modeller, varemærker, firmanavne og med hensyn til  

 beskyttelse af rettigheder vedrørende litterære, kunstneriske og  

 videnskabelige værker skal en flygtning i det land, hvor han er fast bosat,  

 nyde samme beskyttelse som den, der ydes dette lands statsborgere, Indenfor  

 enhver anden kontraherende stats område skal han nyde samme beskyttelse, som  

 den, der indenfor dette område ydes statsborgere i det land, hvor han er fast  

 bosat.
 Artikel 15.
 Foreningsret.
 Med hensyn til upolitiske og ikke-erhvervsdrivende sammenslutninger og  

 fagforeninger skal de kontraherende stater indrømme flygtninge, der lovligt  

 bor indenfor deres område, den gunstigste behandling, som under samme forhold  

 tilstås et fremmed lands statsborgere.
 Artikel 16.
 Adgang til domstolene.
 1. En flygtning skal indenfor alle kontrarende staters  

 område have fri og uhindret adgang til domstolene.
 2. En flygtning skal i den kontraherende stat, hvor  

 han er fast bosat, nyde samme behandling som dennes statsborgere i forhold,  

 der vedrører adgangen til domstolene, herunder adgangen til gratis retshjælp  

 og fritagelse for at stille sikkerhed for sagsomkostninger.
 3. I andre lande end det, hvor en flygtning er fast  

 bosat, skal der med hensyn til de i stk. 2 omhandlede forhold indrømmes ham  

 samme behandling som den, der indrømmes statsborgere i det land, hvor han er  

 fast bosat.
Erhvervsmæssig beskæftigelse, Artikel 17.
 Lønnet beskæftigelse.
 1. Med hensyn til adgang til lønnet beskæftigelse skal  

 de kontraherende stater indrømme flygtninge, der lovligt bor indenfor deres  

 område, den gunstigste behandling, der under samme forhold indrømmes et  

 fremmed lands statsborgere.
 2. I alle tilfælde skal begrænsninger vedrørende  

 udlændige eller vedrørende disses beskæftigelse til beskyttelse at det  

 hjemlige arbejdsmarked ikke finde anvendelse på flygtninge, som på den dag,  

 da denne konvention træder i kraft for den pågældende kontraherende stats  

 vedkommende, allerede var undtaget fra disse, eller som opfylder en af de  

 følgende betingelser:
 3. De kontraherende stater skal i henseende til  

 adgangen til lønnet beskæftigelse tage under velvillig overvejelse at  

 ligestille alle flygtninge med deres egne statsborgere, især hvor der er tale  

 om flygtninge, der har fået adgang til deres område i henhold til planer om  

 tilvejebringelse af arbejdskraft eller i forbindelse med indvandringsplaner.
 Artikel 18.
 Selvstændig virksomhed.
 Med hensyn til adgang til for egen regning at udøve virksomhed indenfor  

 landbrug, industri, håndværk og handel og til at stifte handels- og  

 industriselskaber skal de kontraherende stater indrømme flygtninge, der  

 lovligt befinder sig indenfor deres område, den gunstigt mulige behandling og  

 i alle tilfælde en behandling, der ikke er mindre gunstig en den, der under  

 samme forhold indrømmes udlændige i almindelighed.
 Artikel 19.
 Liberale erhverv.
 1. Hver kontraherende stat skal indrømme flygtninge,  

 som lovligt opholder sig indenfor deres område, og som er i besiddelse af et  

 af statens kompetente myndigheder anerkendt diplom og ønsker at udøve et  

 liberalt erhverv, den gunstigt mulige behandling og i alle tilfælde en  

 behandling, der ikke er mindre gunstig end den, der under de samme forhold  

 indrømmes udlændinge i almindelighed.
 2. De kontraherende stater skal efter evne og såvidt  

 deres love og forfatninger tillader det, bestræbe sig for at sikre, at  

 sådanne flygtninge kan nedsætte sig i de områder udenfor hovedlandet, for  

 hvis mellemfolkelige forhold de er ansvarlige.
 Velfærdsforanstaltninger.
 Artikel 20.
 Rationering.
 Hvor der består et rationeringssystem, som finder anvendelse på  

 befolkningen i sin helhed, og som regulerer den almindelige fordeling af  

 mangelvarer, skal der indrømmes flygtninge samme behandling som  

 statsborgerne.
 Artikel 21.
 Bolig.
 I det omfang, hvori boligforhold ordnes ved love eller bestemmelser eller  

 er undergivet offentlige myndigheders kontrol, skal de kontraherende stater  

 indrømme flygtninge, der lovligt bor indenfor deres område, den gunstigst  

 mulige behandling og i alle tilfælde en behandling, der ikke er mindre  

 gunstig end den, der under samme forhold indrømmes udlændige i almindelighed.
 Artikel 22.
 Offentlig undervisning.
 1. Med hensyn til elementær undervisning skal de  

 kontraherende stater indrømme flygtninge samme behandling som den, der  

 tilkommer deres egene statsborgere.
 2. Med hensyn til anden undervisning end elementær  

 undervisning og navnlig med hensyn til adgang til studier, anerkendelse af  

 eksamensbeviser, diplomer og akademiske grader fra udenlandske læreanstalter,  

 fritagelse for gebyrer og afgifter og tildeling af stipendier skal de  

 kontraherende stater indrømme flygtninge den gunstigst mulige behandling og i  

 alle tilfælde en behandling, der ikke er mindre gunstig end den, der under  

 samme forhold indrømmes udlændinge i almindelighed.
 Artikel 23.
 Offentlige understøttelse.
 Med hensyn til offentlig hjælp og understøttelse skal de kontraherende  

 stater indrømme flygtninge, der lovligt bor indenfor deres område, samme  

 behandling som deres egne statsborgere.
 Artikel 24.
 Arbejderlovgivning og social tryghed.
 1. De kontraherende stater skal i de efterfølgende  

 forhold indrømme flygtninge, der lovligt bor indenfor deres område, samme  

 behandling som deres egne statsborgere:
 2. Er en flygtning afgået ved døden som følge af en  

 ulykke indtruffet under hans arbejde eller en erhvervssygdom, skal retten til  

 erstatning i anledning af hans død ikke berøres af, at den  

 erstatningsberettigede er bosat udenfor den kontraherende stats område.
 3. De kontraherende stater skal lade flygtninge nyde  

 godt af de overenskomster, der er eller i fremtiden måtte blive afsluttet  

 mellem dem angående bevarelsen af sådanne rettigheder i henseende til social  

 tryghed, som er erhvervet eller er under erhvervelse, på samme betingelser,  

 som gælder for statsborgere i de stater, der har afsluttet de pågældende  

 overenskomster.
 4. De kontraherende stater vil velvilligt overveje  

 spørgsmålet om såvidt muligt at lade flygtninge nyde godt af lignende  

 overenskomster, som til enhver tid måtte være i kraft mellem de pågældende  

 kontraherende stater og ikke-kontraherende stater.
 Administrative foranstaltninger.
 Artikel 25.
 Administrativ bistand.
 1. I tilfælde, hvor en flygtnings udøvelse af en ret  

 normalt ville kræve bistand fra en fremmed stats myndigheder, til hvilke han  

 ikke kan rette henvendelse, skal de kontraherende stater, indenfor hvis  

 område han er bosat, drage omsorg for, at denne bistand ydes ham af deres  

 egne myndigheder eller af en international myndighed.
 2. Den eller de i stk. 1 omhandlede myndigheder skal  

 til flygtninge udstede eller under deres tilsyn foranledige udstedt sådanne  

 dokumenter eller attester, som normalt udstedes til udlændinge af eller  

 gennem deres hjemlands myndigheder.
 3. Således udstedte dokumenter eller attester skal  

 træde i stedet for de officielle dokumenter, som udstedes til udlændige af  

 eller gennem deres hjemlands myndigheder, og skal nyde tillid, medmindre der  

 foreligger bevisligheder, som afkræfter dem.
 4. Med forbehold af sådanne undtagelser, som kan  

 indrømmes ubemidlede, skal det være tilladt at opkræve afgifter for de i  

 denne artikel omhandlede bistandsydelser, men sådanne afgifter skal være af  

 rimelig størrelse og svare til dem, som afkræves landets egne statsborgere  

 for tilsvarende ydelser.
 5. Bestemmelserne i denne artikel udelukker ikke  

 anvendelsen af artiklerne 27 og 28.
 Artikel 26.
 Bevægelsesfrihed.
 Hver kontraherende stat skal indrømme flygtninge, der lovligt befinder sig  

 indenfor dens område, ret til at vælge deres opholdssted og til frit at  

 bevæge sig indenfor dens område med forbehold af sådanne bestemmelser, som  

 under samme forhold måtte finde anvendelse på udlændinge i almindelighed.
 Artikel 27.
 Identitetspapirer.
 De kontraherende stater skal udstede identitetspapirer til enhver  

 flygtning indenfor deres område, som ikke er i besiddelse af et gyldigt  

 rejsedokument.
 Artikel 28.
 Rejsedokumenter.
1. De kontraherende stater skal til flygtninge, der  

 lovligt bor indenfor deres område, udstede rejsedokumenter til brug for rejse  

 udenfor deres område, medmindre tvingende hensyn til den nationale sikkerhed  

 eller den offentlige orden tilsiger andet; på sådanne dokumenter skal  

 bestemmelserne i tillægget til denne konvention finde anvendelse.
De  

 kontraherende stater kan udstede sådant rejsedokument til enhver anden  

 flygtning indenfor deres område; de skal navnlig velvilligt overveje  

 muligheden for at udstede sådant rejsedokument til flygtningen indenfor deres  

 område, som ikke er i stand til at opnå et rejsedokument fra det land, i  

 hvilket de lovligt er bosat.
 2. Rejsedokumenter, som af deltagere i tidligere  

 mellemfolkelige overenskomster i henhold til disse er udstedt til flygtninge,  

 skal af de kontraherende stater anerkendes og behandles på samme måde, som om  

 de havde været udstedt i henhold til denne artikel.
 Artikel 29.
 Offentlige afgifter.
 1. De kontraherende stater må ikke pålægge flygtninge  

 andre eller højere afgifter, gebyrer eller skatter af nogensomhelst art end  

 sådanne, som under tilsvarende forhold pålægges eller måtte blive pålagt  

 deres egne statsborgere.
 2. Foranstående stykke skal ikke være til hinder for,  

 at love og bestemmelser vedrørende afgifter for udstedelse af administrative  

 dokumenter, herunder identitetspapier, til udlændinge finder anvendelse på  

 flygtninge.
 Artikel 30.
 Formueoverførsel.
 1. Enhver kontraherende stat skal i overensstemmelse  

 med sine love og bestemmelser tillade flygtningen at overføre formueværdier,  

 som de har indbragt til dens område, til et andet land til hvilket de har  

 fået adgang med endelig bosættelse for øje.
 2. Enhver kontraherende stat skal velvilligt overveje  

 ansøgninger fra flygtninge om tilladelse til at overføre alle formueværdier,  

 hvor disse end måtte befinde sig, som er nødvendige for deres endelige  

 bosættelse i et andet land, til hvilket de har fået adgang.
 Artikel 31.
 Flygtninge, som ulovligt opholder sig i tilflugtslandet.
 1. Flygtninge, som kommer direkte fra et område, hvor  

 deres liv eller frihed truedes i den i artikel 1 anførte betydning, og uden  

 tilladelse indrejser til eller befinder sig indenfor de kontraherende staters  

 område, skal ikke i disse stater kunne straffes for ulovlig indrejse eller  

 ophold, forudsat at de uopholdeligt henvender sig til myndighederne og  

 godtgør, at de har haft rimelig grund til deres ulovlige indrejse eller  

 tilstedeværelse.
2. De kontraherende stater skal ikke oplægge sådanne  

 flygtninge andre begrænsninger i deres bevægelsesfrihed end dem, der er  

 nødvendige, og sådanne begrænsninger skal alene anvendes, indtil  

 flygtningenes forhold i landet er blevet ordnet, eller indtil de opnår adgang  

 til et andet land.
De kontraherende stater skal indrømme sådanne flygtninge  

 en rimelig frist og alle nødvendige lettelser for at opnå adgang til et andet  

 land.
 Artikel 32.
 Udvisning.
 1. De kontraherende stater må ikke udvise en  

 flygtning, der lovligt befinder sig på deres område, undtagen af hensyn til  

 den nationale sikkerhed eller den offentlige orden.
2. En sådan flygtning må alene udvises på grundlag af  

 en afgørelse, truffet i overensstemmelse med gældende lov.
Medmindre  

 tvingende hensyn til statens egen sikkerhed tilsiger andet, skal der gives  

 flygtningen adgang til at fremlægge bevisligheder for at rense sig og til  

 dette formål at appellere til og lade give møde for vedkommende myndighed  

 eller en eller flere af vedkommende myndighed særligt udpegede personer.
3. De kontraherende stater skal indrømme en sådan  

 flygtning en rimelig frist til at søge lovlig adgang til et andet land.
De  

 kontraherende stater forbeholder sig retten til i denne tid at anvende  

 sådanne interne foranstaltninger, som de måtte finde nødvendige.
 Artikel 33.
 Forbud mod udvisning eller afvisning.
 1. Ingen kontraherende stat må på nogensomhelst måde  

 udvise eller afvise en flygtning ved grænserne til sådanne områder, hvor hans  

 liv eller frihed ville være truet på grund af hans race, religion,  

 nationalitet, hans tilhørsforhold til en særlig social gruppe eller hans  

 politiske anskuelser.
 2. Nærværende bestemmelse kan dog ikke påberåbes af en  

 flygtning, som med rimelig grund må anses for en fare for det lands  

 sikkerhed, i hvilket han befinder sig, eller som efter en endelig dom for en  

 særlig farlig forbrydelse må betragtes som en fare for samfundet i det  

 pågældende land.
 Artikel 34.
 Naturalisation.
De kontraherende stater skal såvidt muligt lette flygtninges optagelse i  

 samfundet og naturalisation.
De skal navnlig på enhver måde bestræbe sig for  

 at fremskynde behandlingen af naturalisationssager og nedsætte afgifterne for  

 og omkostningerne ved denne behandling til det mindst mulige.
 Gennemførelses- og overgangsbestemmelser.
 Artikel 35.
 De nationale myndigheders samarbejde med De Forenede Nationer.
 1. De kontraherende stater forpligter sig til at  

 samarbejde med De Forenede Nationers højkommissariat for flygtninge eller  

 enhver anden institution under De Forenede Nationer, som måtte efterfølge det  

 i udøvelsen af dettes funktioner, og skal navnlig lette det i udførelsen af  

 dets hverv med at overvåge anvendelsen af denne konventions bestemmelser.
 2. For at sætte højkommissariatet eller enhver anden  

 institution under De Forenede Nationer, som måtte efterfølge det, i stand til  

 at aflægge beretninger til De Forenede Nationers kompetente organer, påtager  

 de kontraherende stater sig at forsyne dem, i en dertil egnet form, med  

 ønskede oplysninger og statistiske data vedrørende:
 som er eller senere måtte blive sat i kraft.
 Artikel 36.
 Oplysning om national lovgivning.
 De kontraherende stater skal til De Forenede Nationers generalsekretær  

 fremsende de love og bestemmelser, som de måtte vedtage for at sikre  

 gennemførelsen af denne konvention.
 Artikel 37.
 Forhold til tidligere konventioner.
 Under forbehold af bestemmelserne i artikel 28, stk. 2, træder denne  

 konvention mellem deltagerne i denne i stedet for aftalerne af 5. juli 1922,  

 31. maj 1924, 12. maj 1926, 30. juni 1928 og 30. juli 1935, konventionerne af  

 28. oktober 1933 og 10. februar 1938, protokollen af 14. september 1939 og  

 overrenskomsten af 15. oktober 1946.
 Slutbestemmelser.
 Artikel 38.
 Bilæggelse af tvistigheder.
 Enhver tvist mellem deltagerne i denne konvention vedrørende dens  

 fortolkning eller anvendelse, som ikke kan bilægges ved andre midler, skal på  

 forlangende af en af parterne i tvisten henvises til den mellemfolkelige  

 domstol.
 Artikel 39.
 Undertegnelse, ratifikation og tiltrædelse.
1. Denne konvention skal åbnes for undertegnelse i  

 Geneve den 28. juli 1951 og skal derefter deponeres hos De Forenede Nationers  

 generalsekretær.
Den skal være åben for undertegnelse i De Forenede Nationers  

 europæiske kontor fra den 28. juli til den 31. august 1951 og skal påny være  

 åben for undertegnelse i De Forenede Nationers hovedsæde fra den 17.  

 september 1951 til den 31. december 1952.
2. Denne konvention skal kunne undertegnes af alle De  

 Forenede Nationers medlemsstater og ligeledes af enhver anden stat, som har  

 være indbudt til at deltage i konferencen af befuldmægtigede om flygtninges  

 og statsløse personers retsstilling, eller som af plenarforsamlingen er  

 blevet opfordret til at undertegne den.
Den skal ratificeres, og  

 ratifikationsinstrumenterne skal deponeres hos De Forenede Nationers  

 generalsekretær.
3. Denne konvention skal fra og med den 28. juli 1951  

 kunne tiltrædes af de i denne artikels stk. 2 omhandlede stater.
Tiltrædelse  

 sker ved deponering af et tiltrædelsesdokument hos De Forenede Nationers  

 generalsekretær.
 Artikel 40.
 Territorial anvendelse.
1. Enhver stat kan samtidig med undertegnelsen,  

 ratifikationen eller tiltrædelsen erklære, at denne konvention skal udvides  

 til at gælde for alle eller nogle af de områder, for hvis mellemfolkelige  

 forhold den er ansvarlig.
En sådan erklæring bliver virksom, når konventionen  

 træder i kraft for den pågældende stats vedkommende.
 2. På et hvilketsomhelst senere tidspunkt skal en  

 sådan udvidelse ske ved en til De Forenede Nationers generalsekretær rettet  

 meddelelse og blive virksom fra og med den halvfemsindstyvende dag, efter at  

 meddelelsen er modtaget af De Forenende Nationers generalsekretær, eller fra  

 og med den dag, da konventionen træder i kraft for den pågældende stats  

 vedkommende, såfremt denne dato er senere.
 3. Med hensyn til de områder, til hvilke konventionen  

 ikke udvides samtidig med undertegnelsen, ratifikationen eller tiltrædelsen,  

 skal hver af de pågældende stater overveje muligheden for at tage de  

 nødvendige skridt med henblik på at udvide konventionens anvendelse til  

 sådanne områder, alt under forbehold af samtykke fra de pågældene områders  

 regeringer, hvor et sådant samtykke af forfatningsmæssige grunde er  

 nødvendigt.
 Artikel 41.
 Anvendelse på forbundsstater.
 For forbundsstater eller stater, der ikke er enhedsstater, gælder følgende  

 bestemmelser:
 Artikel 42.
 Forbehold.
 1. Enhver stat kan samtidig med undertegnelsen,  

 ratifikationen eller tiltrædelsen tage forbehold overfor konventionens  

 artikler, undtagen forsåvidt angår artiklerne 1, 3, 4, 10 (1) 33, 36 - 46.
 2. Enhver stat, som tager forbehold i overensstemmelse  

 med denne artikels stk. 1, kan nårsomhelst tilbagekalde forbeholdet ved en  

 meddelelse herom til De Forenede Nationers generalsekretær.
 Artikel 43.
 Ikrafttrædelse.
 1. Denne konvention skal træde i kraft på den  

 halvfemsindstyvende dag efter deponeringen af det sjette  

 ratifikationsinstrument eller tiltrædelsesdokument.
 2. For enhver stat, der ratificerer eller tiltræder  

 konventionen, efter at det sjette ratifikationsinstrument eller  

 tiltrædelsesdokument er deponeret, skal konventionen træde i kraft på den  

 halvfemsindstyvende dag efter, at den pågældende stat har deponeret sit  

 ratifikationsinstrument eller tiltrædelsesdokument.
 Artikel 44.
 Opsigelse.
 1. Enhver kontraherende stat kan nårsomhelst opsige  

 denne konvention ved en til De Forenede Nationers generalsekretær rettet  

 meddelelse.
 2. En sådan opsigelse skal blive virksom for den  

 pågældende kontraherende stat eet år efter den dag, på hvilken den blev  

 modtaget af De Forenede Nationers generalsekretær.
 3. Enhver stat, som har afgivet en erklæring eller  

 meddelelse i medfør af artikel 40, kan på et hvilketsomhelst senere tidspunkt  

 ved en meddelelse til De Forenede Nationers generalsekretær erklære, at  

 konventionen skal ophøre med at finde anvendelse på det pågældende område eet  

 år efter den dag, da meddelelsen modtages af generalsekretæren.
 Artikel 45.
 Revision.
 1. Enhver kontraherende stat kan nårsomhelst ved en  

 til De Forenede Nationers generalsekretær rettet meddelelse anmode om  

 revision af denne konvention.
 2. De Forenede Nationers plenarforsamling skal i givet  

 fald anbefale de skridt, der vil være at tage i anledning af en sådan  

 anmodning.
 Artikel 46.
 Meddelelser fra De Forenede Nationers generalsekretær.
 De Forenede Nationers generalsekretær skal underrette alle medlemmer af De  

 Forenede Nationer og de i artikel 39 omhandlede ikke medlemsstater om:
 Til bekræftelse heraf  har de undertegnede, behørigt  

 befuldmægtigede, undertegnet denne konvention på deres respektive regeringers  

 vegne.
 Udfærdiget  i Geneve den otteogtyvende juli 1951 i et enkelt  

 eksemplar, hvis engelske og franske tekster skal have samme gyldighed, og som  

 skal forblive deponeret i De Forenede Nationers arkiv, og hvoraf bekræftede  

 kopier skal tilstilles alle medlemmer af De Forenede Nationer og de i artikel  

 39 omhandlede ikke-medlemsstater.
 TILLÆG.
§ 1 1. Det i denne konventions artikel 28 omhandlede  

 rejsedokument skal være i overensstemmelse med vedhæftede model.
 2. Dokumentet skal udfærdiges på mindst to sprog,  

 hvoraf det ene skal være engelsk eller fransk.
§ 2 Med forbehold af de i udstedelseslandet gældende forskrifter skal børn  

 kunne optages i det for en af forældrene eller under særlige omstændigheder i  

 det for en anden voksen flygtning udstedte rejsedokument.
§ 3 De afgifter, som pålægges for udstedelse af dokumentet, må ikke gå ud over  

 den laveste afgiftssats for udstedelse af nationale pas.
§ 4 bortset fra særlige tilfælde eller undtagelsestilfælde skal dokumentet  

 være gyldigt for det størst mulige antal lande.
§ 5 Dokumentet skal alt efter den udstedende myndigheds bestemmelse være  

 gyldigt i eet eller i to år.
§ 6 1. Fornyelse af dokumentet eller forlængelse af dets  

 gyldighed tilkommer den udstedende myndighed, sålænge indehaveren ikke  

 lovligt har bosat sig indenfor et andet område og lovligt er bosat indenfor  

 nævnte myndigheds område.
Udstedelse af et nyt dokument tilkommer under samme  

 betingelser den myndighed, som har udstedt det tidligere dokument.
 2. Diplomatiske eller konsulære myndigheder, der har  

 fået særlig bemyndigelse hertil, skal være berettiget til at forlænge  

 gyldigheden af de af deres regeringer udstedte rejsedokumenter for et tidsrum  

 af ikke over seks måneder.
 3. De kontraherende stater skal velvilligt overveje  

 spørgsmålet om fornyelse eller forlængelse af rejsedokumenters gyldighed  

 eller om udstedelse af nye dokumenter til flygtninge, som ikke længere  

 lovligt er bosat indenfor deres område, men som er ude af stand til at opnå  

 et rejsedokument fra det land, i hvilket de har deres lovlige bopæl.
§ 7 De kontraherende stater skal anerkende gyldigheden af de dokumenter, der  

 er udstedt i henhold til bestemmelserne i denne konventions artikel 28.
§ 8 De kompetente myndigheder i det land, hvortil en flygtning ønsker at  

 begive sig, skal, hvis de er villige til at give ham adgang, forsyne hans  

 rejsedokument med visum, hvis et sådant er påkrævet.
§ 9 1. De kontraherende stater påtager sig at meddele  

 gennemrejsevisa til flygtninge, som har opnået visum til et område, der er  

 deres endelige bestemmelsested.
 2. Meddelelse af sådanne visa kan nægtes af grunde,  

 som vil berettige, at visa nægtes andre udlændinge.
§ 10 Afgifterne for udstedelse af udrejse-, indrejse- eller gennemrejsevisa må ikke overstige den laveste afgiftssats for visering af  

 udenlandske pas.
§ 11 Når en flygtning lovligt er bosat indenfor en anden kontraherende stats  

 område, skal ansvaret for udstedelsen af et nyt dokument i henhold til  

 bestemmelserne i artikel 28 og under de der angivne vilkår påhvile dette  

 områdes kompetente myndighed, til hvilken flygtningen skal have ret til at  

 indgive sin anmodning.
§ 12 Den myndighed, der udsteder et nyt dokument, skal inddrage det gamle  

 dokument og sende dette tilbage til det land, der har udstedt det, såfremt  

 det i dokumentet er angivet, at sådan tilbagesendelse skal ske; i modsat fald  

 skal den inddrage og annullere dokumentet.
§ 13 1. Enhver kontraherende stat forpligter sig til at  

 lade indehaveren af et af den i henhold til denne konventions artikel 28  

 udstedt rejsedokument genindrejse i dens område på et hvilketsomhelst  

 tidspunkt indenfor dokumentets gyldighedstid.
 2. Med forbehold af bestemmelserne i foregående stykke  

 kan en kontraherende stat forlange, at dokumentets indehaver opfylder de  

 formaliteter, som måtte være foreskrevet med hensyn til udrejse fra eller  

 genindrejse i dens område.
 3. I undtagelsestilfælde eller i tilfælde, hvor  

 flygtningens opholdstilladelse gælder for et nærmere bestemt tidsrum,  

 forbeholder de kontraherende stater sig ret til ved udstedelsen af dokumentet  

 at begrænse det tidsrum, indenfor hvilket flygtningen kan genindrejse, dog  

 således at dette tidsrum ikke må være kortere end 3 måneder.
§ 14 Alene med forbehold af reglerne i § 13 skal bestemmelserne i dette tillæg  

 ikke på nogen måde berøre de ved love og forordninger fastsatte betingelser  

 vedrørende adgang til, gennemrejse igennem, ophold og bosættelse i og udrejse  

 fra de kontraherende staters områder.
§ 15 Hverken udstedelsen af dokumentet eller de deri foretagne påtegninger er  

 afgørende for eller påvirker indehaverens retsstilling, navnlig forsåvidt  

 angår statsborgerforholdet.
§ 16 Udstedelsen af dokumentet giver ikke indehaveren nogensomhelst ret til at  

 nyde beskyttelse fra udstedelseslandets diplomatiske eller konsulære  

 myndigheder og hjemler ikke disse myndigheder nogen ret til at udøve  

 beskyttelse.
 Dokumentet udfærdiges i form af et hefte (ca. 15 X 10 centimeter).
 Det anbefales at trykke det således, at enhver radering eller rettelse med  

 kemiske eller andre midler let kan opdages, og at gentage ordene  

 »konvention af 28. juli 1951« på hver side på udstedelseslandets  

 sprog.
1. Dette dokument er alene udstedt for at forsyne  

 indehaveren med en rejselegitimation, som kan anvendes i stedet for  

 nationalitetspas.
Dokumentet tager ikke stilling til og berører ikke på nogen  

 måde indehaverens statsborgerforhold.
 2. Indehaveren er berettiget til at vende tilbage til  

 ............... (her anføres udstedelseslandet) indtil den ............,  

 medmindre en senere dato er anført herefter. (Tidsrummet, indenfor hvilket  

 indehaveren er berettiget til at vende tilbage, må ikke være kortere end 3  

 måneder).
 3. Såfremt indehaveren tager fast ophold i et andet  

 land end det, der har udstedt nærværende rejsedokument, skal han, hvis han  

 påny ønsker at rejse, ansøge myndighederne i opholdslandet om udstedelse af  

 ny rejselegitimation. (Den myndighed, som udsteder det nye rejsedokument,  

 skal inddrage det gamle rejsedokument og tilbagesende det til den udstedende  

 myndighed) 1).
 (Dette rejsedokument indeholder ........ sider foruden omslaget).
 Indehaverens fotografi og den udstedende myndigheds stempel.
 Indehaverens fingeraftryk (hvor sådant kræves).
 Indehaverens underskrift .......................................
 (Dette rejsedokument indeholder .......... sider foruden omslaget).
--------------------------------------------------------------------- 1. Dette rejsedokument er gyldigt for rejser til  

 følgende lande:  

 ....................................................................  

 ....................................................................  

 ....................................................................  

 ....................................................................
 2. Dette rejsedokument er udstedt på grundlag af  

 følgende bevisligheder:  

 .....................................................................  

 .....................................................................  

 .....................................................................
 Udstedt i .....................
 Dato ..........................
 Erlagt afgift:
 (Dette rejsedokument indeholder ......... sider foruden omslaget).
------------------------------------------------------------------- Konventionen er hidtil blevet undertegnet af repræsentanter for følgende  

 stater (datoen angiver tidspunktet for undertegnelsen):
 Konventionen er foreløbig blevet ratificeret eller tiltrådt af følgende  

 stater (datoen angiver tidspunktet for deponeringen af ratifikations- eller  

 tiltrædelsesinstrumentet):
 Nedennævnte lande har enten ved undertegnelsen eller ved ratifikationen  

 henholdsvis tiltrædelsen af konventionen i henhold til dennes artikel 1  

 afsnit B (1) tilkendegivet at de begivenheder, der anses for afgørende for,  

 om en person skal anses for flygtning, skal have fundet sted inden den 1.  

 januar 1951 i Europa eller andetsteds:
 medens følgende lande i henhold til samme bestemmelse har tilkendegivet,  

 at de nævnte begivenheder skal have fundet sted inden den 1. januar 1951 i  

 Europa:
-------------------- Indholdet af de af de enkelte lande i medfør af konventionens artikel 42  

 tagne forbehold med hensyn til konventionens bestemmelser:
 Australien.
 De i konventionens artikler 17, 18, 19 og 26 fastsatte forpligtelser i  

 henseende til flygtninge forstås således, at ingen af disse udelukker:
 Den australske regering påtager sig ikke de i artikel 28 stk. 1 omhandlede  

 forpligtelser, men er rede til at anerkende rejsedokumenter, der i medfør af  

 nævnte artikel er udstedt af andre deltagende stater.
 Den australske regering påtager sig ikke de i artikel 32 omhandlede  

 forpligteler.
 Belgien.
 I alle tilfælde, hvor konventionen tilstår flygtninge den gunstigst mulige  

 behandling, som indrømmes et fremmed lands statsborgere, vil den pågældende  

 bestemmelse af den belgiske regering ikke blive fortolket således, at den  

 nødvendigvis medfører, at vedkommende derved omfattes af den ordning, der  

 finder anvendelse på statsborgere fra lande, med hvilke Belgien har afsluttet  

 regionale, toldmæssige, økonomiske eller politiske overenskomster.
 Artikel 15 skal ikke finde anvendelse i Belgien; flygtninge,, der lovligt  

 opholder sig på belgisk territorium, vil i henseende til retten til at  

 deltage i sammenslutninger nyde samme behandling, som den der tilstås  

 udlændinge i almindelighed.
 Danmark.
 Konventionens artikler 14 og 17 samt artikel 24 stk. 3 skal ikke være  

 bindende for Danmark.
 Bestemmelserne i artikel 24 stk. 1, hvorefter flygtninge i visse tilfælde  

 ligestilles med landets statsborgere, skal ikke indeholde nogen forpligtelse  

 for Danmark til i alle disse tilfælde at tilstå flygtninge ganske samme  

 ydelser, som i henhold til lovgivningen tilkommer landets statsborgere, men  

 blot til at yde dem fornødent underhold.
 Bestemmelsen i samme artikels stk. 2 skal for Danmarks vedkommende alene  

 gælde under forbehold af, at de erstatningsberettigede er statsborgere i  

 lande, som ligestiller danske statsborgere med deres egne statsborgere med  

 hensyn til ydelser efter den tilsvarende lovgivning.
 Italien.
 Bestemmelserne i konventionens artikler 6, 7 stk. 2, 8, 17, 18, 19, 22  

 stk. 2, 23, 25 og 34 anerkendes alene som henstillinger.
Luxembourg I alle tilfælde, hvor denne konvention tilstår flygtninge den gunstigst  

 mulige behandling, der indrømmes statsborgere fra et andet land, vil den  

 pågældende bestemmelse af Storhertugdømmet Luxembourg ikke blive fortolket  

 således, at den nødvendigvis medfører, at vedkommende derved omfattes af den  

 ordning, der finder anvendelse på statsborgere fra lande, med hvilke  

 Luxembourg har afsluttet regionale, toldmæssige, økonomiske eller politiske  

 overenskomster.
 Monaco.
 Bestemmelserne i konventionens artikel 7 stk. 2, 15, 22, stk. 1, 23 og 24  

 anerkendes foreløbig blot som henstillinger og ikke som retlige  

 forpligtelser.
 Nederlandene.
 I alle tilfælde, hvor denne konvention tilstår flygtninge den gunstigst  

 mulige behandling, der indrømmes statsborgere fra et andet land, vil den  

 pågældende bestemmelse af Nederlandene ikke blive fortolket således, at den  

 medfører, at vedkommende derved omfattes af den ordning, der finder  

 anvendelse på statsborgere fra lande, med hvilke Nederlandene har afsluttet  

 regionale, toldmæssige, økonomiske eller politiske overenskomster.
 Norge.
 Den i artikel 17 stk. 1 fastsatte forpligtelse til at tilstå flygtninge,  

 der lovligt opholder sig i landet, den gunstigst mulige behandling, som under  

 samme forhold indrømmes udlændinge med hensyn til retten til at tage lønnet  

 beskæftigelse, skal ikke fortolkes således, at rettigheder ifølge  

 overenskomster, som fremtidig måtte blive afsluttet mellem Norge, Danmark,  

 Finland, Island og Sverige eller mellem Norge og et hvilket som helst af  

 disse lande, med henblik på gennemførelsen af særlige vilkår for overførsel  

 af arbejdskraft mellem disse lande, udstrækkes til at omfatte flygtninge.
 Storbritannien.
Konventionens artikler 8 og 9 skal ikke være til hinder for, at den  

 britiske regering under krig eller i andre alvorlige undtagelsestilfælde i  

 den nationale sikkerheds interesse kan træffe særlige foranstaltninger  

 vedrørende en flygtning på grund af hans nationalitet.
Bestemmelserne i  

 artikel 8 skal ikke hindre den britiske regering i at udøve nogen rettighed  

 over ejendom eller interesser, som den måtte erhverve eller have erhvervet  

 som allieret eller associeret magt i henhold til en fredstraktat eller anden  

 overenskomst eller aftale, som er eller måtte blive afsluttet til  

 genoprettelse af freden efter den anden verdenskrig.
Bestemmelserne i artikel  

 8 skal fremdeles ikke have nogen virkning med hensyn til behandlingen af  

 ejendom eller interesser, som på tidspunktet for konventionens ikrafttræden  

 for Storbritanniens vedkommende henhører under den britiske regerings kontrol  

 som følge af en krigstilstand, der består eller har bestået mellem denne og  

 et hvilketsomhelst andet land.
 Den britiske regering anerkender artikel 17 stk. 2, idet dog for  

 Storbritanniens vedkommende ordene »4 år« indsættes i stedet for  

 »3 år« i punkt a, og punkt c udgår.
 Med hensyn til sådanne spørgsmål under artikel 24 stk. 1 b, som falder  

 inden for det britiske nationale sundhedsvæsens område, kan den britiske  

 regering kun påtage sig at anvende den nævnte artikels bestemmelser i det  

 omfang, lovgivningen tillader; ligeledes kan den kun påtage sig at bringe  

 bestemmelserne i artikel 24 stk. 2 i anvendelse i det omfang, lovgivningen  

 tillader.
 Den britiske regering kan ikke påtage sig forpligtelserne ifølge artikel  

 25 stk. 1 og 2 og kan kun bringe bestemmelserne i samme artikels stk. 3 i  

 anvendelse i det omfang, lovgivningen tillader.
 Østrig.
 Bestemmelserne i konventionens artikler 6, 7. stk., 2, 8, 17 stk. 1 og 2,  

 23 og 25 anerkendes alene som henstillinger og ikke som retlige  

 forpligtelser.
 Bestemmelserne i artikel 22 stk. 1 og 2 anerkendes alene forsåvidt som de  

 vedrører offentlig undervisning.
 Bestemmelserne i artikel 31 stk. 1 anerkendes kun i henseende til  

 flygtninge, som ikke på noget tidspunkt har været berørt af en af en  

 kompetent østrigsk judiciel eller administrativ myndighed vedtaget  

 beslutning, hvorefter den pågældende forbydes ophold (Aufenthaltverbot) eller  

 beordres udvist (Ausweisung eller Abschaffung).
 Bestemmelserne i artikel 32 anerkendes kun i henseende til flygtninge, som  

 ikke er beordret udvist af hensyn til den nationale sikkerhed eller den  

 offentlige orden, som følge af en på en strafferetlig bestemmelse baseret  

 foranstaltning eller af noget andet hensyn til den offentlige interesse.
 Konventionen er i overensstemmelse med artikel 43, stk. 1, trådt i kraft  

 den 22. april 1954.
 Udenrigsministeriet, den 24. november  

 1954.
H.C.
Hansen.
