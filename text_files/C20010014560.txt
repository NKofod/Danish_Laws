Vejledning om undervisningspligtens opfyldelse  

 i friskoler  

 og private grundskoler og tilsynet hermed 1. Undervisningspligtens opfyldelse Det fremgår af grundlovens § 76, at "alle børn i  

 den undervisningspligtige alder har ret til fri undervisning i folkeskolen.  

 Forældre eller værger, der selv sørger for, at  

 børnene får en undervisning, der kan stå mål med,  

 hvad der almindeligvis kræves i folkeskolen, er ikke pligtige at lade  

 børnene undervise i folkeskolen".
Grundloven forudsætter således undervisningspligt, men ikke  

 skolepligt.
Et barn har opfyldt undervisningspligten, når det har  

 modtaget regelmæssig undervisning i 9 år.
Forældrene har  

 derved frihed til at beslutte, om de vil lade deres barn indskrive i  

 folkeskolen, eller om de vil lade deres barn opfylde undervisningspligten  

 på anden måde.
Det kan bl.a. være i en fri grundskole.
Efter § 1, stk. 1, i lov om friskoler og private grundskoler  

 (friskoleloven) skal undervisningen i en fri grundskole stå mål  

 med, hvad der almindeligvis kræves i folkeskolen.
En fri grundskole har  

 således pligt til at give ethvert barn i den undervisningspligtige  

 alder - og barnet har en tilsvarende ret til at modtage - en undervisning,  

 der står mål med, hvad der almindeligvis kræves i  

 folkeskolen.
En fri grundskole, der ikke giver en undervisning, som står  

 mål med, hvad der almindeligvis kræves i folkeskolen, kan ikke  

 være en fri grundskole i friskolelovens forstand - uanset hvad skolen  

 kalder sig.
Børn kan derfor ikke opfylde undervisningspligten på  

 en sådan skole.
 Kommunalbestyrelsen skal efter folkeskolelovens § 40, stk. 1,  

 påse, at alle undervisningspligtige børn i kommunen indskrives i  

 folkeskolen eller får en undervisning, der står mål med,  

 hvad der almindeligvis kræves i folkeskolen.
Når kommunalbestyrelsen får oplyst, at et barn er indskrevet i  

 en anmeldt fri grundskole, kan kommunen i praksis regne med, at barnet derved  

 opfylder undervisningspligten, indtil kommunen måtte få  

 oplysninger om det modsatte.
Hvis det konstateres, at et barn ikke opfylder  

 undervisningspligten i den frie grundskole, skal kommunalbestyrelsen  

 påse, at barnet på anden måde får opfyldt sin  

 undervisningspligt.
Lederen af en fri grundskole skal ifølge friskolelovens § 6,  

 stk. 2, påse, at eleverne deltager i undervisningen.
Det er op til  

 skolelederens vurdering at afgøre, i hvilket omfang en elevs  

 fravær fra undervisningen kan accepteres, så eleven stadig  

 opfylder kravet om undervisningspligt.
Hvis en elev ikke opfylder  

 undervisningspligten, skal skolelederen indberette det til  

 kommunalbestyrelsen i elevens bopælskommune.
2. Undervisningens indhold skal "stå mål med" Hvad der ligger i, at undervisningen skal stå mål med, hvad  

 der almindeligvis kræves i folkeskolen, er ikke udtrykkeligt defineret  

 eller præciseret i lovgivningen.
Der er ikke noget krav om, at de frie grundskoler skal gennemføre  

 undervisning i alle folkeskolens fag.
Det fremgår dog af  

 lovbemærkningerne til friskoleloven af 1977, at de frie grundskoler  

 tilbyder en undervisning inden for hvert af de fagområder, som  

 folkeskolens fagkreds naturligt kan opdeles i (humanistiske,  

 naturvidenskabelige og praktisk-musiske). Det fremgår også af  

 lovbemærkningerne, at det afgørende i denne henseende må  

 være, om den frie grundskole ud fra en helhedsvurdering af dennes  

 samlede undervisningstilbud giver eleverne de samme muligheder for en alsidig  

 personlig udvikling og kundskabstilegnelse, som hvis de havde gået i  

 folkeskolen.
Det vil være vanskeligt at konstatere, at undervisningen på de  

 frie grundskoler står mål med, hvad der almindeligvis  

 kræves i folkeskolen, medmindre undervisningen som minimum omfatter  

 folkeskolens fagkreds på en sådan måde, at de obligatoriske  

 fag og emner kan genfindes i undervisningen.
Skolen vælger imidlertid  

 selv form og omfang.
 I et bilag til denne vejledning er der en liste over folkeskolens  

 obligatoriske fag og emner.
Der er ikke noget krav om, at folkeskolens fag eller emner direkte kan  

 identificeres på den frie grundskoles skema med navns nævnelse.  

 De enkelte fag og emner kan derfor indgå i tværfaglige  

 undervisningsforløb, projektorienteret undervisning mv.
Skolen kan  

 selv beslutte, hvordan undervisningen skal tilrettelægges, samt hvilke  

 undervisningsmetoder og hvilke undervisningsmidler der skal anvendes.
Det har således altid været anset for en fri grundskoles ret  

 at undlade at undervise i bestemte fag og emner, som anses for at stride imod  

 skolens målsætning og det grundlag, som skolen er dannet  

 på.
Som eksempler herpå kan nævnes kristendomsundervisning  

 og seksualundervisning.
En fri grundskole kan desuden ud over den  

 undervisning, som kræves for at stå mål med folkeskolens,  

 give undervisning i fag og emner, som ikke findes i folkeskolen.
Det må  

 dog forudsættes, at disse fag bidrager til opfyldelse af skolens egen  

 målsætning og elevernes alsidige personlige udvikling.
Det er ligeledes overladt til den enkelte frie grundskole at  

 vurdere, på hvilke klassetrin eller alderstrin bestemte  

 fagområder skal placeres i skoleforløbet, og med hvilken  

 vægt de skal indgå.
Af hensyn til de elever, der i  

 undervisningsforløbet skifter fra en skole eller skoleform til en  

 anden, bør skolen overveje, hvilken grad af parallelitet mellem  

 undervisningen i folkeskolen og den frie grundskole, der er ønskelig.  

 Skolen beslutter selv, hvordan den vil organisere undervisningen i klasser og  

 på klassetrin, og hvordan den vil tilrettelægge undervisningen  

 inden for de normalt 200 skoledage hvert skoleår.
Det må dog anses for et mindstekrav, at fagene dansk,  

 regning/matematik og engelsk kan identificeres entydigt.
Det følger af  

 bestemmelsen i friskolelovens § 9, stk. 2, om den  

 tilsynsførendes tilsyn med elevernes standpunkt i disse fag.
Det vil lette opgaven med at vurdere, om undervisningen i en fri  

 grundskole står mål med, hvad der almindeligvis kræves i  

 folkeskolen, at undervisningens indhold er nærmere beskrevet i en  

 undervisningsplan eller evt. læseplan for det pågældende  

 fag eller fagområde.
På den måde vil både  

 forældrene og den tilsynsførende have mulighed for at se, om  

 undervisningen indholdsmæssigt lever op til kravene.
Hvis en fri grundskole forbereder til folkeskolens afgangsprøver,  

 skal undervisningen tilrettelægges således, at eleverne kan  

 indstille sig til prøve på samme klassetrin som i folkeskolen og  

 på tilsvarende vilkår.
Skolen fastsætter dog selv, på  

 hvilket klassetrin prøverne i valgfag skal afholdes.
Undervisningssproget i en fri grundskole er ifølge friskolelovens  

 § 2 dansk, medmindre undervisningsministeren har godkendt et andet  

 undervisningssprog.
Bestemmelsen udelukker ikke, at undervisning i et  

 fremmedsprog foregår på dette sprog (fx at der undervises i  

 engelsk på engelsk). Der kan også undervises på engelsk,  

 tysk og fransk i andre fag, når dette foregår i sammenhæng  

 med undervisningen i sprogfaget.
Undervisningen i faget dansk skal altid  

 foregå på dansk, uanset om ministeren har godkendt et andet  

 undervisningssprog, idet undervisningen naturligvis skal tilrettelægges  

 efter elevernes faglige niveau.
Det afgørende er, at eleverne  

 får en kompetence i faget dansk, der står mål med  

 folkeskolens.
 For elever, der begynder på skolen uden at kunne dansk, kan  

 modersmålet i en overgangsperiode være værktøj i  

 arbejdet med at nå målene for undervisningen.
 Folketinget har endvidere lagt til grund ved vedtagelsen af en lov om det  

 repræsentative demokrati i uddannelsessystemet1) , at undervisningen ved de frie grundskoler  

 står mål med undervisningen i folkeskolen, også hvad  

 angår undervisningens bidrag til at udvikle elevernes interesse for og  

 evne til aktiv medvirken i et demokratisk samfund, og at de frie grundskoler  

 sikrer eleverne plads til medbestemmelse på skolernes daglige  

 virke.
3. Det 10. klassetrin Efter friskoleloven kan skolerne tilbyde eleverne undervisning på  

 10. klassetrin.
Disse elever er ikke omfattet af undervisningspligten.
10. klasse Hvis undervisningen har betegnelsen 10. klasse og dermed forbereder  

 eleverne til folkeskolens 10. klasse-prøve, fremgår det af  

 friskolelovens § 1, stk. 3, at undervisningen skal stå  

 mål med den obligatoriske undervisning i folkeskolens 10. klasse, jf.  

 folkeskolelovens § 8, stk. 1 - 4.
 Den obligatoriske undervisning i folkeskolen omfatter dansk, matematik og  

 engelsk i et omfang svarende til i alt 14 timer om ugen (ca. halvdelen af  

 elevernes undervisningstid). Desuden skal eleverne udføre en  

 obligatorisk selvvalgt opgave og udfærdige en uddannelsesplan, jf.  

 nedenfor.
 For så vidt angår den prøveforberedende undervisning  

 skal undervisningens indhold i disse fag fastlægges sådan, at de  

 krav, der stilles ved prøverne i de enkelte fag, kan opfyldes.
Undervisningen kan tilrettelægges fleksibelt.
I den obligatoriske  

 undervisning i fagene dansk, matematik og engelsk, der skal have et omfang  

 svarende til i alt 14 timer om ugen, kan der også indgå  

 tværfaglige emne- og projektorienterede forløb samt den tid, der  

 afsættes til de afsluttende prøver i de tre fag.
Indholdet af den valgfrie del af 10. klasse vil afhænge af tilbudet  

 på den enkelte skole.
Skolen skal dog give eleverne vejledningstilbud  

 som led i elevernes uddannelsesplaner.
Vejledningen skal være af en  

 sådan kvalitet, at elevernes uddannelsesplaner står mål med  

 kravene til uddannelsesplaner i folkeskolen, jf. bekendtgørelse om  

 uddannelsesplaner i folkeskolen.
 Kun de elever, der har modtaget undervisning i 10. klasse på skolen,  

 kan indstille sig til 10. klasseprøve på skolen.
10. klassetrin i øvrigt En fri grundskole er ikke forpligtet til at tilbyde 10. klasse.
Den kan  

 tilbyde en undervisning på 10. klassetrin, som har et helt andet  

 indhold, og som ikke forbereder eleverne til folkeskolens  

 afgangsprøver.
I så fald kan den enkelte skole inden for  

 friskolelovens rammer tilrettelægge et undervisningstilbud efter eget  

 valg.
En elev, der ikke har modtaget en undervisning, som står  

 mål med den obligatoriske undervisning i folkeskolens 10. klasse, kan  

 ikke indstille sig til 10. klasseprøve på skolen, men eleven har  

 ret til at indstille sig til prøve som privatist efter  

 folkeskolelovens regler.
4. Tilsynet med undervisningen 4.1. Forældrekredsens tilsyn Forældrekredsens tilsyn med en fri grundskoles almindelige  

 virksomhed Det følger af § 9, stk. 1, i lov om friskoler og private  

 grundskoler, at:
"Tilsynet med en fri grundskoles almindelige virksomhed, herunder med  

 at skolen giver en undervisning, der står mål med, hvad der  

 almindeligvis kræves i folkeskolen, påhviler forældrene til  

 børn i skolen (forældrekredsen). Forældrekredsen  

 træffer selv beslutning om, på hvilken måde tilsynet skal  

 udøves." Forældre, der vælger at lade deres børn indskrive i en  

 fri grundskole, påtager sig et ansvar for deres børns skolegang  

 som en følge af pligten for forældrekredsen til at føre  

 tilsyn med den frie grundskoles almindelige virksomhed.
Tilsynet med skolens almindelige virksomhed skal varetages af  

 forældrekredsen, som udgøres af alle forældrene til  

 børn i skolen.
Det er altså ikke en opgave, som de enkelte  

 forældre kan varetage alene.
Forældrekredsen bør med  

 jævne mellemrum drøfte og beslutte, hvordan den skal løse  

 denne fælles opgave.
Resultatet af forældrekredsens  

 drøftelse bør skrives ned, og de indtil da gældende  

 retningslinier revideres i overensstemmelse hermed.
Forældrenes tilsyn  

 omfatter også, om skolens normer for samværet på skolen  

 mellem børnene indbyrdes og mellem børnene og lærerne  

 følges.
Efter standardvedtægterne er skolens bestyrelse ansvarlig for, at  

 forældrekredsen har fastsat retningslinier for forældrekredsens  

 tilsyn med skolen.
Skolen bør uddele retningslinierne til alle  

 forældre med børn i skolen og til forældre, der  

 ønsker at indskrive deres barn i skolen.
Ved indmeldelsen er det  

 naturligt, at skolelederen gennemgår tilsynsreglerne med  

 forældrene.
Tilsynet kan udøves ved, at forældrene deltager i skolens  

 liv.
Det kan forældrene gøre fx ved at deltage i  

 klasseforældremøder, hvor elevens lærere redegør  

 for målet med undervisningen, ved at deltage i  

 forældrekonsultationer, ved besøg på skolen i  

 undervisningstiden, gennem skolens årsberetning, ved deltagelse i  

 skolens generalforsamlinger eller årsmøder og ved at  

 følge med i børnenes daglige skolegang.
Forældrekredsens tilsyn med, at skolen giver en undervisning, der  

 står mål med, hvad der almindeligvis kræves i folkeskolen,  

 omfatter selve undervisningen og undervisningens resultat, jf. dog nedenfor  

 om undervisningen i dansk, regning/matematik og engelsk.
Tilsynet med, at  

 resultatet nås, forudsætter en beskrivelse af, hvad man vil med  

 undervisningen.
Det er skolen   evt. i samarbejde med forældrekredsen  

 der udformer en sådan beskrivelse, og det kan være en samlet  

 beskrivelse eller en beskrivelse af hvert enkelt fag, som skolen underviser  

 i.
Skolen vælger selv beskrivelsens form og indhold.
En beskrivelse kan fx omfatte, hvilke fag der undervises i på de  

 forskellige klassetrin og elevernes forventede kunnen efter afslutningen af  

 et givet klassetrin.
Eleverne skal ikke nødvendigvis klassetrin for  

 klassetrin kunne det, som en læseplan/undervisningsvejledning for  

 folkeskolen opstiller som model.
 Undervisningen kan fx bedømmes på, om eleverne ud fra deres  

 forudsætninger gennemfører folkeskolens afgangsprøver  

 lige så godt som elever i folkeskolen, men det er ikke  

 tilstrækkeligt kun at se på elevernes prøveresultater.
Forældrekredsen vil kunne beslutte, at tilsynet med den enkelte  

 klasse eller årgang overlades til den del af forældrekredsen, som  

 har børn i klassen eller årgangen.
I så fald udtrykker  

 denne del af forældrekredsen sig alene om forholdene for denne klasse  

 eller årgang.
Det vil i så fald være nødvendigt, at  

 den samlede forældrekreds også overvejer, om mere generelle  

 aspekter ved skolens virksomhed lever op til kravet om, at undervisningen  

 skal stå mål med, hvad der almindeligvis kræves i  

 folkeskolen.
Det må understreges, at bestyrelsen har den overordnede ledelse af  

 en fri grundskole, og at skolelederen har den daglige pædagogiske  

 ledelse.
I den forbindelse kan det nævnes, at forældrekredsen  

 bør finde en praktisk anvendelig måde at ytre sig  

 på i forhold til skolen.
En mulighed er, at forældrene  

 vælger klasserepræsentanter som talsmænd, og at  

 klasserepræsentanterne mødes jævnligt med skolens  

 ledelse.
Forældrekredsen har ikke nogen beføjelser over for den  

 enkelte lærer.
Kan et problem ikke løses mellem de direkte  

 implicerede, betyder det, at forældrekredsen må henvende  

 sig til skolelederen med kommentarer, spørgsmål og kritikpunkter  

 vedrørende den enkelte lærers undervisning.
Hvis  

 forældrekredsen ikke er tilfreds med skolelederens måde at  

 behandle en henvendelse på, kan forældrekredsen henvende sig til  

 skolens bestyrelse.
4.2. Det valgte, eksterne tilsyn Den valgte tilsynsførendes tilsyn med elevernes standpunkt i  

 dansk, regning/matematik og engelsk Af § 9, stk. 2, i lov om friskoler og private grundskoler,  

 fremgår, at:
"Forældrekredsen enten vælger for højst 4 år  

 en person til at føre tilsyn med elevernes standpunkt i dansk,  

 regning/matematik og engelsk eller anmoder kommunalbestyrelsen om at varetage  

 dette tilsyn.
Den tilsynsførende må ikke tilhøre  

 forældrekredsen, være medlem af bestyrelsen, være ansat  

 på skolen eller være gift eller nært beslægtet med  

 disse personer.
Skolen skal orientere kommunalbestyrelsen og  

 Undervisningsministeriet om, hvem der er valgt til at føre  

 tilsyn." Hvis der ikke vælges en tilsynsførende, varetages tilsynet af  

 kommunalbestyrelsen, jf. friskolelovens § 9, stk. 3.
 Når forældrekredsen vælger en anden  

 tilsynsførende, skal skolen også meddele dette til  

 kommunalbestyrelsen og Undervisningsministeriet, jf. friskolelovens § 9,  

 stk. 2, 3. punktum.
Efter standardvedtægterne er bestyrelsen ansvarlig for, at  

 forældrekredsen vælger en tilsynsførende.
Hvis  

 forældrekredsen ikke vælger en person, er det derfor
bestyrelsens ansvar, at kommunalbestyrelsen bliver orienteret om, at den  

 derved har forpligtelsen til at føre tilsyn.
Den valgte tilsynsførende Uanset at loven ikke stiller krav til den tilsynsførendes  

 uddannelsesmæssige baggrund, må det forudsættes, at den  

 tilsynsførende har den indsigt i skoleforhold, der gør, at  

 vedkommende kan vurdere, om elevernes standpunkt i de 3 fag står  

 mål med folkeskolens.
Vurderingen må således gå  

 på, om eleverne klarer sig lige så godt som eleverne i  

 folkeskolen.
 Det må endvidere forudsættes, at den tilsynsførende  

 forstår undervisningssprogene dansk og engelsk på et niveau, som  

 gør det muligt at foretage en kvalificeret vurdering af undervisningen  

 i de tre fag.
Tilsynsplan Det vil være naturligt, at der udarbejdes en plan for, hvordan  

 tilsynet skal udøves.
Den tilsynsførende har ansvaret for at  

 tilrettelægge og gennemføre tilsynet, men tilsynsplanen må  

 gerne blive til efter en dialog med skolen om fx form, omfang og intensitet.  

 Alle tilsynsaktiviteter bør fremgå af planen, også  

 hvorledes den tilsynsførende skal afgive den erklæring til  

 forældrekredsen og skolens bestyrelse, som kræves efter § 9,  

 stk. 4, i loven om frie grundskoler.
Den fri grundskole kan have en anden vurdering end folkeskolen af,  

 hvornår bestemte fagområder skal vægtes i  

 skoleforløbet.
Til støtte for vurderingen af, om undervisningen  

 står mål med folkeskolens, kan den tilsynsførende anvende  

 den vejledende timefordelingsplan og de vejledende læseplaner, som  

 ministeriet udsender på folkeskoleområdet, samt tilsvarende  

 oplysninger fra den frie grundskole.
Erklæring om elevernes standpunkt § 9, stk. 4, i lov om friskoler og private grundskoler:
"Den tilsynsførende, herunder kommunalbestyrelsen, afgiver  

 hvert år en erklæring til forældrekredsen og skolens  

 bestyrelse om elevernes standpunkt i de fag, der er nævnt i  

 stk. 2. Skønner den tilsynsførende, at standpunktet ikke  

 står mål med, hvad der almindeligvis opnås i folkeskolen,  

 fastsættes en frist på mindst 3 måneder til forbedring af  

 forholdene.
Finder den tilsynsførende stadig undervisningen  

 mangelfuld, indberettes det efter høring af forældrekredsen og  

 skolens bestyrelse til kommunalbestyrelserne i elevernes  

 bopælskommuner." Det kan være hensigtsmæssigt, at den tilsynsførende i  

 forbindelse med afgivelsen af erklæringen deltager i et møde, fx  

 et fælles forældremøde, skolens årsmøde eller  

 generalforsamling.
 Erklæringen om elevernes standpunkt bør navnlig af hensyn til  

 de forældre, der ikke deltager i mødet, være  

 skriftlig.
Hvis forholdene ikke er i orden Som det fremgår af lovbestemmelsen, kan den tilsynsførende  

 selv bestemme, hvor lang tid en skole skal have til at forbedre forholdene,  

 dog mindst 3 måneder.
Den tilsynsførende forudsættes at  

 fastsætte så lang frist, som det skønnes nødvendigt  

 for at udbedre manglerne.
Fristen skal samtidig være så kort, at  

 der tages hensyn til, at der går elever på skolen, som ikke  

 modtager en tilstrækkelig kvalificeret undervisning.
 Hvis den tilsynsførende efter fristens udløb fortsat  

 finder undervisningen mangelfuld, skal den tilsynsførende meddele  

 dette til kommunalbestyrelserne i elevernes bopælskommuner.
 Kommunalbestyrelserne i bopælskommunerne får herved at vide,  

 at undervisningspligten ikke kan opfyldes på denne skole.  

 Kommunalbestyrelserne har så ansvaret for, at eleverne opfylder  

 undervisningspligten på anden måde, jf. § 40 i  

 folkeskoleloven, hvorefter kommunalbestyrelsen skal påse, at alle  

 undervisningspligtige børn i kommunen indskrives i folkeskolen eller  

 får en undervisning, der kan stå mål med, hvad der  

 almindeligvis kræves i folkeskolen.
Den praktiske gennemførelse af tilsynet Den tilsynsførende kan føre tilsyn på mange  

 måder.
Det vil dog være mest naturligt, at den  

 tilsynsførende overværer undervisningen ved besøg i  

 klasserne.
Samtaler med skolens leder og lærere i de 3 fag samt  

 vurderinger af skolens undervisningsplaner og undervisningsmaterialer er det  

 også naturligt at pege på.
Henvendelser fra forældre, der  

 er bekymrede over undervisningens kvalitet, bør i det mindste give  

 anledning til overvejelser hos den tilsynsførende, som i givet fald  

 bør vælge at se nærmere på den kritiserede  

 undervisning.
Det er standpunktet for eleverne som helhed, der er udgangspunktet for den  

 tilsynsførendes vurdering, og det er undervisningen generelt i de tre  

 fag, som den tilsynsførende kan sætte ind over for.
Det hindrer  

 imidlertid ikke, at den tilsynsførende også kan udtale sig om  

 enkelte elever eller grupper af elever, hvis standpunkt efter den  

 tilsynsførendes vurdering fx nødvendiggør en  

 særlig undervisningsindsats, fx i form af specialundervisning.
 Den tilsynsførende kan ikke stille krav til, hvilke  

 undervisningsformer skolen skal anvende for at nå resultatet, og heller  

 ikke stille bestemte krav til lærernes uddannelsesmæssige  

 baggrund.
Der skal gennemføres tilsynsaktiviteter hvert år.
Der kan  

 ikke udstikkes en norm fx for antallet af tilsynsbesøg, da det  

 afhænger af, hvad den tilsynsførende finder forsvarligt.
Normalt  

 vil tilsynet kunne udøves ved et par besøg på skolen i  

 løbet af et skoleår.
Hvis der opstår problemer, må  

 det forventes, at den tilsynsførende foretager hyppigere besøg  

 på skolen.
Den tilsynsførendes indtryk af undervisningen vil  

 være mest fyldestgørende, hvis den pågældende  

 besøger alle klasser.
Tilsynet vil kunne foregå ved, at den tilsynsførende  

 overværer den sædvanlige undervisning.
Den tilsynsførende  

 kan bede læreren belyse sider af elevernes standpunkt, fx  

 læseevne, talbehandling og ordforråd på engelsk.
 Den tilsynsførende kan endvidere foreslå skolens leder at  

 få inddraget kommunens pædagogisk-psykologiske rådgivning  

 (PPR) for at få foretaget standpunktsprøver af eleverne.
Oplysninger § 9, stk. 6, i lov om friskoler og private grundskoler:
"Skolen skal til tilsynet efter stk. 2, 3 og 5 på  

 begæring udlevere de oplysninger, som har betydning for tilsynets  

 udførelse." Den tilsynsførende kan altså forlange at få alle de  

 oplysninger, den tilsynsførende skønner er nødvendige  

 for at kunne udføre tilsynet.
Der kan   efter en konkret vurdering  

 fx være tale om følgende materiale:
· · · · · Den tilsynsførende skal behandle de oplysninger om de enkelte  

 elevers personlige forhold, som den tilsynsførende får kendskab  

 til i forbindelse med tilsynsarbejdet, som fortrolige oplysninger.
Dette  

 gælder naturligvis også, når den tilsynsførende  

 aflægger beretning til forældrekredsen.
4.3. Yderligere tilsyn Efter friskolelovens § 9, stk. 5, kan undervisningsministeren i  

 særlige tilfælde beslutte, at der skal føres yderligere  

 tilsyn med en fri grundskole.
Undervisningsministeren kan beslutte, at  

 kommunalbestyrelsen i den kommune, hvor skolen ligger, skal føre dette  

 tilsyn.
Bestemmelsen er indført som afløsning for tidligere  

 lovbestemmelser om, at den tilsynsførende skulle godkendes af  

 Undervisningsministeriet, og at skolerne hvert år skulle indsende en  

 indberetning til ministeriet, hvori det bl.a. godtgøres, at  

 undervisningen står mål med, hvad der almindeligvis kræves  

 i folkeskolen.
Den kan anvendes i tilfælde, hvor der i ministeriet  

 eller offentligt opstår tvivl, om skolens undervisning lever op til  

 kravet.
Efter den hidtidige praksis anvendes bestemmelsen ikke ret tit, og  

 der skal være særlige grunde til, at undervisningsministeren  

 træffer en sådan beslutning.
Af lovbemærkningerne til en lovændring i 1998 fremgår  

 bl.a., at det yderligere tilsyn med en skole kan gå videre end det  

 ovennævnte tilsyn med elevernes standpunkt i dansk, regning/matematik  

 og engelsk.
Dette tilsyn skal rette sig efter situationen, således at  

 der afhængigt af den konkrete sag føres tilsyn med dansk,  

 regning/matematik og engelsk eller alternativt med undervisningen i sin  

 helhed.
 Det yderligere tilsyn skal hverken overtage forældrekredsens eller  

 den valgte tilsynsførendes tilsyn.
 Det yderligere tilsyn afgiver rapport til undervisningsministeren.
4.4. Tilsyn i forbindelse med de afsluttende prøver Det er også en form for tilsyn, at der medvirker eksterne censorer  

 ved de afsluttende prøver.
Opgaverne ved de skriftlige prøver  

 stilles af Undervisningsministeriet på baggrund af ministeriets  

 vejledende læseplaner for de pågældende fag.
De  

 øvrige opgaver stilles af læreren eller censor efter  

 ministeriets nærmere bestemmelse.
Som led i bestemmelserne om censorers medvirken ved folkeskolens  

 afsluttende prøver påhviler det censor gennem censorens  

 skoleleder at foretage en skriftlig indberetning til ministeriet, hvis censor  

 finder prøveafviklingen utilfredsstillende.
Kopi af indberetningen  

 sendes til læreren og lederen for lærerens skole.
5. Afslutning Undervisningen ved enhver fri grundskole skal stå mål med,  

 hvad der almindeligvis kræves i folkeskolen, og reglerne om tilsynet  

 gælder uanset, om skolen modtager tilskud eller ej.
 De særlige tilskudsbetingelser gennemgås ikke i denne  

 vejledning, men der henvises til friskolelovgivningens bestemmelser  

 herom.
Undervisningsministeriet, den 23. juli  

 2001 Margrethe Vestager /Hanne Traberg Bilag Oversigt over de obligatoriske fag og emner i  

 folkeskolen Efter folkeskolelovens § 5 er følgende fag obligatoriske:
dansk engelsk kristendomskundskab * historie samfundsfag idræt musik billedkunst håndarbejde sløjd hjemkundskab matematik natur/teknik geografi biologi fysik/kemi.
 Som led i folkeskolens obligatoriske undervisning i grundskolen (1. - 9.  

 klasse) indgår efter folkeskolelovens § 7 følgende  

 obligatoriske emner:
færdselslære sundheds- og seksualundervisning og familiekundskab uddannelses-, erhvervs- og arbejdsmarkedsorientering.
 * For så vidt angår kristendomskundskab
kan eleverne efter folkeskolelovens § 6, stk. 2, blive fritaget  

 for denne undervisning, hvis forældrene skriftligt over for skolens  

 leder erklærer, at de selv vil sørge for elevens  

 religionsundervisning.
 1)   Lov nr. 263 af  

 12. april 2000.
