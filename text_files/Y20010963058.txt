Udtalt,  

 at spørgsmålet om, hvorvidt en kommune i forbindelse med salg af en kommunal  

 grund lovligt kan lægge vægt på, om de enkelte tilbudsgivere vil bebo de  

 ejendomme, der skal opføres på grunden, ikke er reguleret i den skrevne  

 lovgivning.
Det samme gælder spørgsmålet om, hvorvidt en kommune kan lægge  

 vægt  

 på, om beboerne vil etablere sig i et bofællesskab eller lignende, og om  

 beboerne er seniorer.
Det bemærkes herved, at planlovgivningen ikke  

 udtømmende  

 regulerer spørgsmålet om, hvilke begrænsninger der kan fastsættes i en  

 kommune-  

 eller lokalplan.
Det bemærkes også, at grundsalget i den pågældende sag ikke  

 var omfattet af lov om almene boliger.
 En  

 kommunes adgang til som udvælgelseskriterier mellem forskellige tilbudsgivere  

 at lægge vægt på de nævnte hensyn må derfor afgøres efter almindelige  

 kommunalretlige grundsætninger om kommuners opgavevaretagelse -  

 kommunalfuldmagtsreglerne - samt efter offentligretlige retsgrundsætninger om  

 saglighed i forvaltningen.
Planlægningsmæssige  

 interesser er i kraft af kommunernes rolle som planmyndighed efter planloven  

 saglige, kommunale interesser.
En kommune kan derfor - inden for de rammer,  

 som  

 det konkrete plangrundlag sætter - træffe beslutning om, at en ejendom, som  

 kommunen sælger, skal anvendes til en bestemt type formål, f.eks.  

 erhvervsformål eller boligformål, ligesom en kommune i den forbindelse kan  

 fastsætte vilkår eller anvende udvælgelseskriterier, der skal sikre en vis  

 boligstandard.
Det kan  

 derimod ikke efter den almindelige forvaltningsretlige grundsætning om  

 saglighed i forvaltningen anses for sagligt, at en kommune i forbindelse med  

 et  

 ejendomssalg fastsætter vilkår eller anvender udvælgelseskriterier med  

 henblik  

 på at udelukke eller favorisere bestemte tilbudsgivere.
Det bemærkes herved,  

 at  

 heller ikke planloven giver hjemmel til, at der i en kommune- eller lokalplan  

 kan fastsættes begrænsninger i en ejendoms ejer- eller brugerkreds.
 Det  

 antages i de kommunale tilsynsmyndigheders praksis, at kommuner efter  

 almindelige kommunalretlige grundsætninger om kommuners opgavevaretagelse som  

 udgangspunkt er afskåret fra at påtage sig opgaver i relation til  

 boligforsyningen, medmindre der er lovhjemmel hertil.
Kommunerne  

 kan dog med hjemmel i kommunalfuldmagtsreglerne tilvejebringe boliger,  

 herunder  

 yde støtte til tilvejebringelse af boliger, til visse persongrupper, der må  

 antages at have specielle boligbehov, og som på grund af særlige forhold må  

 anses for at have meget svært ved selv at tilvejebringe egnede boliger.
Dette  

 forudsætter dog, at kommunerne i anden sammenhæng har særlige forpligtelser  

 over for disse persongrupper, det vil sige forpligtelser, som kommunerne ikke  

 har over for kommunens øvrige borgere.
En  

 kommunalbestyrelse må således på grund af den centrale placering, som  

 kommunerne har i indsatsen over for bl.a. ældre, syge og svagelige, have en  

 vis  

 frihed til at realisere en ældrepolitik, der tilgodeser ønsket om, at de  

 ældre  

 kan forblive længst muligt i eget hjem eller i boliger med mindre  

 institutionspræg  

 end de traditionelle plejehjem.
Det er imidlertid en forudsætning herfor, at  

 der ikke ved kommunens medvirken reelt ydes uhjemlede lejetilskud til de  

 pågældende beboere.
Det er tillige en forudsætning, at boligerne tilsigtes  

 forbeholdt de ældre på grundlag af en behovsvurdering.
I de kommunale  

 tilsynsmyndigheders praksis er det på den baggrund lagt til grund, at en  

 kommunalbestyrelse ikke har en generel adgang til at påtage sig opgaver i  

 relation til boligforsyningen af ældreboliger, men at der må foretages en  

 konkret bedømmelse af de enkelte ældres særlige behov.
Det  

 anførte hænger sammen med, at en kommune ikke uden lovhjemmel kan tildele  

 ydelser til enkeltpersoner, som er afgrænset efter økonomiske eller andre  

 sociale kriterier.
Den behovsvurdering, der skal foretages i relation til de  

 nævnte ældre m.v., kan således ikke uden særlig hjemmel relatere sig til den  

 enkelte ældres økonomiske situation.
Det er  

 i de kommunale tilsynsmyndigheders praksis antaget, at hvor salg til en  

 lavere  

 pris end til den højst opnåelige er begrundet i hensynet til varetagelsen af  

 en  

 saglig kommunal interesse, er kommunen forpligtet til ved salget at sikre, at  

 den kommunale interesse varetages, f.eks. ved aftale om  

 rådighedsindskrænkninger over den overdragede ejendom eller ved aftale om, at  

 køberen forpligter sig til opførelse af et bestemt byggeri eller til en  

 bestemt  

 anvendelse.
I modsat fald løber kommunen en risiko for, at de hensyn, der har  

 begrundet en lavere pris, ikke tilgodeses.
Samtidig vil køberen opnå en til  

 prisreduktionen svarende formuefordel, der eventuelt kan realiseres ved  

 videresalg.
Det er i den forbindelse lagt til grund, at det forhold, at  

 tilbudsgiverne fremlægger planer for udnyttelsen af den udbudte ejendom, ikke  

 udgør en tilstrækkelig tilsikring af den kommunale interesse, der ønskes  

 tilgodeset ved salget.
Dette vil kun være tilfældet, hvor køberen retligt  

 forpligtes til at gennemføre disse planer.
 I den  

 konkrete sag fremgik det af udbudsmaterialet, at kommunen som  

 udvælgelseskriterium ville lægge vægt på, om kommende boligtagere blev  

 repræsenteret som tilbudsgivere, ligesom kriteriet efterfølgende blev anført  

 som begrundelse for, at kommunen ikke valgte at sælge til højestbydende.
Kriteriet  

 vedrørende boligtagernes repræsentation ved tilbudsgivningen indebar, at  

 købere, som ikke selv ønskede at bebo de ejendomme, der tænktes opført, ville  

 blive stillet ringere.
Dermed opstod der en forskelsbehandling mellem  

 forskellige mulige tilbudsgivere, som var uafhængig af arealets fremtidige  

 anvendelse.
Kriteriet kunne derfor efter ministeriets opfattelse ikke i sig  

 selv antages at varetage et sagligt hensyn.
Spørgsmålet  

 var herefter, om kriteriet kunne anses for et lovligt middel til at fremme et  

 sagligt, kommunalt formål.
Indenrigsministeriet fandt i den forbindelse ikke,  

 at kommunens ønske om at fremme bofællesskaber lovligt havde kunnet begrunde  

 udformningen af udbudsmaterialet og salget til næsthøjestbydende.
 Efter  

 Indenrigsministeriets opfattelse gav det anledning til tvivl, om det - uden  

 for  

 de tilfælde, der reguleres af lovgivningen, herunder lov om almennyttige  

 boliger - var et sagligt, kommunalt hensyn helt generelt at fremme  

 bofællesskaber frem for andre boligformer.
Indenrigsministeriet  

 fandt imidlertid ikke i den foreliggende sag anledning til at tage stilling  

 hertil.
Det skyldes, at der efter ministeriets opfattelse ikke eksisterer  

 nogen  

 naturlig sammenhæng mellem på den ene side et eventuelt ønske om at fremme  

 bofællesskaber og på den anden side et kriterium, hvorefter boligtagere i  

 videst muligt omfang skal deltage i selve udformningen af købstilbuddet og  

 forhandlinger herom med kommunen, og at et sådant kriterium derfor under alle  

 omstændigheder ikke vil være egnet til at fremme det angivne formål.
At  

 kommende boligtagere er repræsenteret i tilbudsgivningen på et kommunalt  

 udbud,  

 kan ikke i sig selv antages at skabe nogen formodning - endsige sikkerhed -  

 for, at de enkelte boligtagere i højere grad end ellers vil indgå i et  

 indbyrdes socialt fællesskab m.v.
Afgørende herfor må i givet fald i stedet  

 være de fysiske og juridiske rammer, der etableres for det pågældende  

 boligområde, og om køberen forpligtes til at inddrage de kommende boligtagere  

 i  

 udformningen af boligerne og eventuelle fællesarealer.
Ministeriet  

 bemærkede også, at kommunen ikke i forbindelse med salget af den omhandlede  

 grund retligt forpligtede køberen til at opføre boliger med  

 bofællesskabskarakter.
Kommunen havde dermed ikke foretaget den tilsikring af  

 den kommunale interesse, der søgtes tilgodeset ved salget.
For så  

 vidt angår spørgsmålet om, hvorvidt kriteriet vedrørende boligtagernes  

 repræsentation ved tilbudsgivningen kunne begrundes i byrådets ønske om at  

 fremme antallet af seniorboliger, bemærkede ministeriet, at kommunens  

 annoncering af udbuddet af det omhandlede areal ikke indeholdt oplysninger  

 om,  

 at grunden skulle bebygges med boliger til ældre, ligesom det ikke fremgik,  

 at  

 de pågældende boliger skulle fordeles mellem interesserede ældre på grundlag  

 af  

 en vurdering af disses behov.
Hverken udbudsmaterialet eller den indgåede  

 aftale indeholdt efter det for ministeriet foreliggende nogen sikring i form  

 af  

 rådighedsindskrænkning eller lignende over den overdragne ejendom, der  

 forpligtede køberen af grunden til at tildele ejendommen til ældre efter den  

 nævnte behovsvurdering.
 På den  

 baggrund fandt Indenrigsministeriet, at udbudsmaterialet og de konkrete  

 kontraktsvilkår ikke var udformet på en sådan måde, at hensynet til at skabe  

 boliger for ældre med særlige behov i den konkrete situation lovligt kunne  

 indgå som udvælgelseskriterium mellem forskellige tilbudsgivere.
 Ministeriet  

 tilføjede, at der heller ikke eksisterede nogen naturlig sammenhæng mellem  

 dette hensyn og det angivne kriterium vedrørende boligtagernes repræsentation  

 ved tilbudsgivningen.
Sammenfattende  

 udtalt, at det ikke var sagligt at kommunens optog det angivne  

 udvælgelseskriterium om boligtagernes repræsentation ved tilbudsgivningen i  

 udbudsmaterialet.
Af samme grund fandt ministeriet, at det angivne  

 udvælgelseskriterium ikke lovligt havde kunnet begrunde, at kommunen under  

 henvisning hertil undlod at antage det højeste indkomne bud.
(Indenrigsministeriets  

 brev af 1. oktober 2001 til et tilsynsråd - 1. k.kt. j.nr. 1999/1078/373-1) Udtalelse om en kommunes adgang til at sælge en kommunal  

 ejendom til næsthøjeste bud I brev af 14. marts 2000  

 (j.nr. 1999-931/31) har Tilsynsrådet for Storstrøms Amt indbragt en sag  

 vedrørende Næstved Kommunes salg af et kommunalt areal til afgørelse af  

 Indenrigsministeriet.
Det fremgår af brevet, at  

 tilsynsrådet behandlede sagen på sit møde den 25. februar 2000. Et flertal af  

 rådets medlemmer besluttede at tilslutte sig sekretariatets udkast til  

 afgørelse.
Et medlem ønskede imidlertid sagen indbragt til afgørelse af  

 Indenrigsministeriet,  

 jf. § 50, stk. 2, 3. pkt., i lov om kommunernes styrelse (lovbekendtgørelse  

 nr.  

 629 af 29. juni 2001).
 På denne baggrund har  

 Indenrigsministeriet herefter behandlet sagen.
Indenrigsministeriet finder,  

 at Næstved Byråd handlede ulovligt ved at vælge foreningen Seniorparken som  

 køber af det omhandlede kommunale areal.
Indenrigsministeriet lægger i den  

 forbindelse vægt på, at kommunens ejendomsudvalg ved udformningen af  

 udbudsmateriale  

 i forbindelse med salget anførte et udvælgelseskriterium, der ikke kan  

 betragtes som sagligt, og at det pågældende kriterium derfor ikke lovligt  

 kunne  

 begrunde, at byrådet undlod at antage det højeste indkomne bud.
 Indenrigsministeriet finder  

 imidlertid ikke grundlag for anlæggelse af erstatningssag mod medlemmer af  

 Næstved Byråd.
 Her følger en gennemgang af  

 sagens baggrund og en nærmere begrundelse for Indenrigsministeriets  

 opfattelse.
 Sagens  

 baggrund:
Det fremgår af sagen, at  

 Poul Vind som formand for en nyoprettet projektgruppe, senere foreningen  

 Seniorparken, i juli 1998 rettede henvendelse til Næstved Kommune med henblik  

 på at erhverve et nærmere bestemt ubebygget areal i kommunen.
Projektgruppen  

 var nedsat med henblik på at søge et projekt vedrørende etablering af en  

 række  

 ældreboliger, "Seniorparken", gennemført.
Det blev fra  

 projektgruppens side fremhævet, at forberedelsen og gennemførelsen af  

 projektet  

 ville blive gennemført med inddragelse af en række aktører, herunder  

 byggevareproducenter, finansieringsinstitutter og forsknings- og  

 udviklingsinstitutioner.
 Udover at være formand for  

 projektgruppen, senere foreningen Seniorparken, var Poul Vind medlem af  

 Næstved  

 Byråd og kommunens ejendomsudvalg.
Det fremgår endvidere, at  

 henvendelsen fra Poul Vind blev behandlet i Næstved Kommunes ejendomsudvalg  

 den  

 14. september 1998. Poul Vind deltog ikke i udvalgets behandling af sagen.
På  

 mødet blev det besluttet at udbyde det omhandlede areal offentligt i  

 overensstemmelse  

 med § 68 i den kommunale styrelseslov.
Det blev endvidere besluttet at  

 tilkendegive, at kommunen ved valg af køber ville tillægge det vægt, at  

 kommunens boligtagere var repræsenterede som tilbudsgivere.
 Ved brev af 8. oktober 1998  

 oplyste formanden for Næstved Kommunes ejendomsudvalg over for en lokal  

 beboerforenings formand - på baggrund af en henvendelse fra denne - at  

 udvalget  

 ved vurderingen af, hvem der kunne opnå det omhandlede område, ville lægge  

 vægt  

 på, at området ville blive anvendt til etablering af seniorboliger.
Af udbudsmaterialet, der  

 blev udarbejdet med henblik på salg af det omhandlede areal, fremgik bl.a.,  

 at  

 arealet skulle anvendes til etagebyggeri.
Af den udarbejdede udbudsannonce  

 fremgik følgende om udvælgelseskriterierne:
"Nærværende tilbud sker  

 under forbehold af byrådets godkendelse, hvorfor kommunen forbeholder sig at  

 vælge frit mellem de indkomne tilbud eller at forkaste dem alle.
Ud over  

 budstørrelsen vil der blive lagt vægt på, at kommende boligtagere er  

 repræsenterede  

 som tilbudsgiver." Kommunen modtog herefter  

 fire købstilbud.
Dansk Seniorbyg A/S bød i  

 brev af 16. december 1998 på vegne af foreningen Seniorparken, Næstved,  

 1.802.000 kr. for arealet.
Det blev samtidig oplyst, at foreningen havde 98  

 medlemmer  

 (husstande), der i længere tid havde arbejdet med etablering af et  

 seniorbofællesskab i Næstved.
Foreningen ønskede at erhverve arealet til  

 opførelse af ejer- og andelsboliger, specielt for ældre.
Foreningen  

 forventede  

 i bebyggelsen at skabe rammer for selvskabte muligheder for nabokontakt,  

 oplevelses- og aktivitetsfællesskab.
O.C.
Huset A/S bød i brev af  

 21. december 1998 900.000 kr. for arealet.
Det blev samtidig tilkendegivet,  

 at  

 arealet ville blive anvendt til opførelse af seniorboliger, og at firmaet i  

 deres arkiv havde registreret flere potentielle købere.
Nybolig, Jørgen Knapmann  

 I/S, bød i brev af 21. december 1998 på vegne af Dahls Byg A/S 2.400.000 kr.  

 for arealet.
Det blev samtidig oplyst, at firmaet på grund af den korte  

 udbudsfase endnu ikke havde kunnet indgå reelle aftaler med kommende  

 boligtagere.
Danton A/S bød i brev af 22.  

 december 1998 1.702.000 kr. for arealet.
Det blev samtidig tilkendegivet, at  

 firmaet ønskede at opføre 25-26 boliger, der var egnede til ældre og  

 handicappede.
Byggeriet forventedes gennemført som andelslignende  

 ejerlejligheder.
Alternativt foreslog firmaet, at kommunen medvirkede til  

 tilvejebringelse af en andelsboligkvote med henblik på etablering af en  

 "selvgroet andelsboligforening", hvori firmaet indgik som  

 totalentreprenør.
Det blev endvidere oplyst, at firmaet havde annonceret i  

 lokalpressen, og at firmaet havde registreret over 40 potentielle købere.
Ejendomsudvalget vedtog den  

 11. januar 1999 at indhente fornyet bud fra de tre højestbydende  

 tilbudsgivere  

 inden sagens fremsendelse til byrådet.
Poul Vind deltog ikke i sagens  

 behandling.
I breve af 12. januar 1999  

 blev de tre højestbydende anmodet om at vurdere, om der var grundlag for et  

 forhøjet købstilbud, samt anmodet om at fremkomme med en række nærmere  

 angivne  

 supplerende oplysninger.
I brevet til Nybolig, Jørgen Knapmann I/S, der var  

 fremkommet med det højeste bud, blev der bl.a. anmodet om oplysninger om,  

 hvorvidt det var muligt at oplyse, hvilken kreds af boligtagere der  

 påregnedes  

 i bebyggelsen, samt om hvilke tiltag der var taget eller ville blive taget,  

 såfremt der påtænktes en vis grad af fællesskab.
Efterfølgende fremkom de tre  

 tilbudsgivere med forhøjede bud.
Dansk Seniorbyg A/S var på foreningen  

 Seniorparkens vegne med sit forhøjede bud på 2.401.000 kr. fortsat næsthøjest  

 bydende, mens Nybolig, Jørgen Knapmann I/S, bød 2.500.000 kr. kontant.  

 Nybolig,  

 Jørgen Knapmann I/S, oplyste samtidig, at såvel området som bebyggelsens  

 størrelse og den skitserede udformning ansås for at henvende sig til seniorer  

 -  

 i alt fald familier uden hjemmeboende børn.
Det oplystes endvidere, at der  

 efter underskrivelse af slutseddel ville blive indrykket salgsannoncer i  

 dagspressen, at interesserede boligtagere ville blive informeret om det  

 fremlagte projekt, og at tilretning af projektet sammen med kommende  

 boligtagere ville blive gennemført, så en vis grad af fællesskab blev  

 opnået.
 Sagen blev på ny behandlet i  

 ejendomsudvalget, hvor et flertal af medlemmerne den 25. januar 1999  

 anbefalede  

 salg af ejendommen til Dansk Seniorbyg A/S på vegne af foreningen  

 Seniorparken.  

 Poul Vind deltog fortsat ikke i sagens behandling.
 Via økonomiudvalget blev  

 sagen herefter oversendt til behandling i byrådet.
 Til brug for byrådets  

 behandling af sagen blev der af teknisk forvaltning udarbejdet notat af 4.  

 februar 1999. Af notatet fremgår bl.a. følgende:
 "Regelgrundlaget er  

 styrelseslovens § 68 med tilhørende bekendtgørelse og vejledning.
(...) Det var ved udbuddet  

 tilkendegivet, at ikke alene prisen, men også at kommende boligtagere var  

 repræsenteret som tilbudsgiver, ville blive tillagt vægt ved vurderingen af  

 tilbuddene.
Dette er i overensstemmelse  

 med bekendtgørelsens § 6, stk. 2, da det må anses for en legitim kommunal  

 interesse, at et af de få bynære arealer fortrinsvis anvendes i den  

 boligpolitiske sammenhæng, at beboere, der har fundet sammen om  

 bofællesskabstanken, kan etablere boliger nær byens mange servicetilbud.
Det  

 er  

 en klar styrke for dette synspunkt, at det har været anført i annoncen.
(...) Når byrådets afgørelse af,  

 hvem der skal købe ejendommen, foreligger, bør der søges sikkerhed for, at  

 projektet gennemføres i overensstemmelse med de  

 "boligtagertilkendegivelser", der er afgivet.
Det er således min  

 opfattelse, at sagens behandling er udført inden for lovgivningens rammer,  

 herunder under skyldig hensyntagen til ligebehandlingsprincippet." På et møde den 9. februar  

 1999 vedtog byrådet at sælge ejendommen til Dansk Seniorbyg A/S på vegne af  

 foreningen Seniorparken.
Poul Vind deltog ikke i sagens behandling.
Næstved Byråd underrettede i  

 brev af 10. februar 1999 på foreningen Seniorparkens vegne Dansk Seniorbyg  

 A/S  

 om det besluttede.
De tre andre tilbudsgivere blev samtidig orienteret om, at  

 byrådet havde besluttet at handle til anden side.
 I brev af 1. marts 1999  

 klagede Kasper Kyndsberg og Lars Kronborg Jensen til Tilsynsrådet for  

 Storstrøms Amt over byrådets behandling af sagen, idet de ønskede  

 tilsynsrådets  

 vurdering af lovligheden af den trufne afgørelse.
I brevet anmodede de  

 pågældende om besvarelse af, hvorvidt det offentlige udbud havde været  

 gennemført på en sådan måde, at kun foreningen Seniorparken reelt havde haft  

 mulighed for at afgive et konditionsmæssigt tilbud.
De pågældende anmodede  

 endvidere om besvarelse af, hvorvidt Næstved Kommune havde været forpligtet  

 til  

 at antage det højeste bud, når begge højestbydende ønskede at opføre  

 seniorboliger.
 Foranlediget af brev af 16.  

 marts 1999 fra Tilsynsrådet for Storstrøms Amt anførte Næstved Byråd på  

 byrådets flertals vegne i brev af 17. maj 1999 bl.a. følgende vedrørende  

 klagen:
 "Der har i Næstved, som  

 i en række andre kommuner, gennem en periode været ønsker om at etablere  

 boliger til "den 3. alder". Da økonomien sætter grænser for  

 antallet  

 af ældreboliger eller almene boliger for ældre, og da der findes borgere, der  

 har økonomi til selv at afholde omkostningerne ved ældreegnede bebyggelser,  

 der  

 bygger på en vis grad af fællesskab ("oldekoller"), og da sådanne  

 fællesskaber antages at udskyde det tidspunkt, hvor bistand i hjemmet  

 indebærer  

 udgifter for kommunen, fandt byrådet det hensigtsmæssigt at udbyde den  

 omhandlede grund med en sådan bebyggelse for øje, idet grunden er beliggende  

 ganske bynært og tæt ved bl.a. indkøbsmuligheder og sognegård.
 Ved ejendomsudvalgets  

 behandling af sagen den 11.1.1999 forelå 4 tilbud, og da der i annoncen var  

 tilkendegivet, at der ville blive lagt vægt på såvel pris, som at fremtidige  

 boligtagere ønskedes repræsenteret ved tilbudsgivning, fandtes 3 af  

 tilbuddene interessante.  

 Udvalget vedtog at tilskrive disse 3 for supplerende oplysninger/bud.
 På baggrund af dette  

 supplement vedtog udvalget med 3 stemmer for og 1, der ønskede at stå frit  

 ved  

 byrådets behandling, (sidste medlem har på intet tidspunkt deltaget i sagens  

 behandling pga. inhabilitet), at anbefale, at  

    

 grunden blev afhændet til næsthøjestbydende for 2.401.00 kr. mod 2,5  

 mio. fra højestbydende, idet flertallet fandt, at den etablerede forening  

 bedst  

 levede op til kravet om, at kommende beboere skulle være repræsenteret ved  

 budgivningen.
 Til brug for byrådets behandling  

 af sagen den 9.2.1999 blev udarbejdet et notat om sagsforløbet, og byrådet  

 vedtog med 13 stemmer for og 6 imod (1 fraværende og 1 deltog ikke i sagens  

 behandling) at tiltræde ejendomsudvalgets indstilling.
Det er Næstved Byråds  

 opfattelse, at sagen har været behandlet under iagttagelse af styrelseslovens  

 §  

 68 med tilhørende forskrifter, og at de der angivne hensyn fuldt ud er  

 varetaget." I brev af 15. juli 1999  

 klagede Niels Jakobsen og Ole Andersson til Tilsynsrådet for Storstrøms Amt  

 over byrådets behandling af sagen.
De pågældende ønskede tilsynsrådets  

 vurdering af en række forhold i forbindelse med det planlagte byggeri.
I brevet anførte klagerne  

 bl.a., at udbudsmaterialet var udformet, så det kunne passe til netop det  

 byggeri, foreningen Seniorparken ønskede at opføre.
Klagerne så dette som et  

 udtryk for, at Næstved Byråd fra sagens start ønskede at sælge det omhandlede  

 areal til foreningen Seniorparken.
Efter klagernes opfattelse understøttedes  

 dette af, at byrådet besluttede at sælge arealet til foreningen Seniorparken,  

 uagtet at en anden tilbudsgiver, der også opfyldte betingelserne i  

 udbudsmaterialet, havde afgivet et højere tilbud.
 I brev af 26. juli 1999  

 anmodede Tilsynsrådet for Storstrøms Amt Næstved Byråd om en udtalelse i  

 anledning af klagen af 15. juli 1999.
 I brev af 21. september 1999  

 henledte Næstved Byråd Tilsynsrådet for Storstrøms Amts opmærksomhed på den  

 verserende sag, indbragt af Lars Kronborg Jensen og Kasper Kyndsberg,  

 herunder  

 den af kommunen afgivne redegørelse af 17. maj 1999. Næstved Byråd anførte  

 endvidere bl.a. følgende:
"Det er korrekt - som  

 tidligere oplyst - at kommunen ønskede et byggeri på grunden i tråd med  

 "Seniorparkens" ideer.
Dette afspejles naturligvis i  

 udbudsmaterialet.
(...) Sammenfattende finder  

 kommunen ikke anledning til at tage initiativer på baggrund af klagen af  

 15.7.1999." I brev af 20. august 1999  

 til By- og Boligministeriet anmodede Tilsynsrådet for Storstrøms Amt om en  

 vejledende udtalelse om, hvorvidt der i bestemmelser under ministeriets  

 område  

 er hjemmel til, at kommunen kan fremme opførelsen af kollektivlignende  

 bebyggelser for ældre, herunder tage hensyn til, at kommende boligtagere  

 deltager aktivt i udbuds- og projekteringsfasen.
 By- og Boligministeriet  

 oplyste i brev af 10. september 1999 bl.a. følgende:
 "...lov om almene  

 boliger samt støttede private andelsboliger m.v. alene i § 105 indeholder en  

 bestemmelse om, at kommunalbestyrelsen drager omsorg for, at der i nødvendigt  

 omfang tilvejebringes almene ældreboliger, der kan udlejes til ældre og  

 personer med handicap, som har særligt behov for sådanne boliger.  

 Ældreboligerne kan tillige tilvejebringes som kommunalt finansierede boliger.
By- og Boligministeriets  

 lovgivning indeholder ingen bestemmelser om kommende boligtageres deltagelse  

 i  

 udbuds- og projekteringsfasen." I brev af 10. november 1999  

 til Miljø- og Energiministeriet anmodede Tilsynsrådet for Storstrøms Amt om  

 en  

 vejledende udtalelse om, hvorvidt Næstved Kommunes ønske om placering af  

 selvhjulpne ældrekollektiver i kommunen efter lov om planlægning kunne anses  

 som en saglig, kommunal interesse, som kommunen som planmyndighed kunne  

 varetage, f.eks. i forbindelse med udformning af kommuneplan eller lokalplan.
 Miljø- og Energiministeriet,  

 Landsplanafdelingen, oplyste i brev af 10. december 1999 bl.a. følgende:
 "Planlovens § 15, stk.  

 2, indeholder en opregning af de forhold, der kan optages bestemmelser om i  

 en  

 lokalplan, jf. lovbekendtgørelse nr. 551 af 28. juni 1999.
 Af § 15, stk. 2, nr. 2,  

 fremgår, at der i en lokalplan kan optages bestemmelser om områdets  

 anvendelse,  

 herunder om at nærmere angivne arealer forbeholdes til offentlige formål.
 Bestemmelsen giver hjemmel  

 til at fastsætte bestemmelser om et områdes anvendelse til f.eks. forskellige  

 typer af boligformål, så som åben lav boligbebyggelse, tæt lav  

 boligbebyggelse  

 og etageboligbebyggelse.
 En plan kan også forbeholde  

 en bebyggelse til bestemte kategorier af personer, såsom unge under  

 uddannelse  

 og ældre, men det forudsætter, at der er en saglig offentlig/kommunal  

 begrundelse for det.
 Det er således antaget i  

 praksis, at en lokalplan kan udlægge en ejendom til f.eks. ældreboliger,  

 fordi  

 tilvejebringelsen af ældreboliger efter anden lovgivning er en kommunal  

 opgave.
 Udlægges en ejendom til  

 ældreboliger, vil det - uanset om det anføres i lokalplanen - blive betragtet  

 som et offentligt formål, således at en privat ejer efter bestemmelsen i  

 planlovens § 48 kan forlange ejendommen overtaget af kommunen.
En lokalplan kan derimod  

 ikke udlægge en ejendom til brug for bestemte juridiske eller fysiske  

 personer  

 eller i øvrigt regulere ejerforhold.
Dog kan en lokalplan udlægge en ejendom  

 til et bestemt offentligt formål, der forudsætter en bestemt ejer (eller  

 bruger), som f.eks. anvendelse til rådhus.
 Planlovens bestemmelser  

 giver efter Landsplanafdelingens opfattelse ikke en selvstændig afgrænsning  

 af,  

 hvilke boligsociale hensyn, der kan varetages i kommune- og  

 lokalplanlægningen.  

 En afgrænsning må ske på grundlag af anden lovgivning.
Kommunens ønske om at støtte  

 tilvejebringelsen af et "oldekolle" forekommer velbegrundet også i  

 planlægningsmæssig sammenhæng.
Det er imidlertid Landsplanafdelingens  

 vurdering, at det ikke er en boligform, som direkte kan reguleres i kommune-  

 og  

 lokalplaner.
Afdelingen har herved forudsat, at etablering af denne form for  

 boliger ikke kan anses for en kommunal opgave efter anden lovgivning.
(...) Landsplanafdelingen skal  

 afslutningsvis bemærke, at ovennævnte begrænsninger i muligheden for at  

 lokalplanlægge for "oldekoller" ikke er en hindring for, at det kan  

 være  

 en kommunal opgave at begrænse udgifterne til bistand i hjemmet gennem fremme  

 af etablering af "oldekoller" på andet grundlag." Ifølge et telefonnotat  

 oplyste en medarbejder i Socialministeriet over for Tilsynsrådet for  

 Storstrøms  

 Amt den 14. december 1999, at der ikke i ministeriets lovgivning var belæg  

 for  

 at anse det for en saglig, kommunal interesse at støtte private  

 ældrekollektiver,  

 heller ikke med henblik på eventuelle fremtidige besparelser.
Under tilsynsrådets  

 behandling af sagen den 25. februar 2000 besluttede et flertal af rådets  

 medlemmer at tilslutte sig et udkast til afgørelse, hvorefter byrådets  

 beslutning om at sælge til næsthøjestbydende måtte anses for at være i strid  

 med bestemmelserne i § 6, stk. 2, i udbudsbekendtgørelsen.
Tilsynsrådet anså  

 det imidlertid for tvivlsomt, om betingelserne for at pålægge medlemmer af  

 Næstved Byråd erstatningsansvar var opfyldt.
Tilsynsrådet besluttede på denne  

 baggrund ikke at foretage yderligere i sagen.
 Et medlem af tilsynsrådet  

 kunne imidlertid ikke tilslutte sig udkastet og ønskede sagen indbragt til  

 afgørelse af Indenrigsministeriet, jf. styrelseslovens § 50, stk. 2.
 På denne baggrund indbragte  

 Tilsynsrådet for Storstrøms Amt ved brev af 14. marts 2000 sagen til  

 afgørelse  

 af Indenrigsministeriet.
 Ved brev af 22. februar 2001  

 videresendte Tilsynsrådet for Storstrøms Amt brev af 28. januar 2001 fra  

 Kasper  

 Kyndsberg og Lars Kronborg Jensen, hvori de pågældende spurgte til sagens  

 behandling.
I brev af 7. august 2001  

 oplyste By- og Boligministeriet over for Indenrigsministeriet, at By- og  

 Boligministeriets lovgivning som udgangspunkt indeholder en udtømmende  

 regulering af kommunernes muligheder for at yde støtte til en almen  

 boligorganisation, jf. bl.a. pkt. 23.4.6. i vejledning nr. 4130 af 27.  

 december  

 1996 om drift af almene boliger m.v.
Denne lov regulerer imidlertid ikke en  

 kommunes adgang til at yde støtte til andre boligformer end almennyttigt  

 boligbyggeri.
By- og Boligministeriet er herefter af den opfattelse, at  

 ministeriets lovgivning ikke regulerer, om en kommune i forbindelse med salg  

 af  

 en kommunal grund kan lægge vægt på, om de enkelte tilbudsgivere vil bebo de  

 ejendomme, der skal opføres på grunden, om beboerne vil etablere sig et  

 bofællesskab eller lignende, og om beboerne er seniorer.
 Ved brev af 14. august 2001  

 videresendte Tilsynsrådet for Storstrøms Amt brev af 30. juli 2001 fra Kasper  

 Kyndsberg og Lars Kronborg Jensen, hvori de pågældende på ny bragte sagen i  

 erindring og anmodede om oplysning om, hvornår de kunne forvente svar.
 Indenrigsministeriets udtalelse:
 1. Grundlaget for  

 Indenrigsministeriets behandling af sagen er § 50, stk. 2, 3. pkt., i lov om  

 kommunernes styrelse (lovbekendtgørelse nr. 629 af 29. juni 2001).  

 Bestemmelsen  

 har følgende ordlyd:
"Ethvert medlem af  

 tilsynsrådet kan standse udførelsen af en afgørelse, der er truffet af rådet,  

 ved på mødet til beslutningsprotokollen at erklære, at sagen ønskes indbragt  

 til afgørelse af indenrigsministeren." Af bemærkningerne til  

 lovforslaget til lov nr. 220 af 5. april 1989, hvorved bestemmelsen fik sin  

 nuværende affattelse, fremgår bl.a. følgende (Folketingstidende 1988-89,  

 tillæg  

 A, sp. 4329):
"Efter gældende lovs §  

 50, stk. 2, 3. pkt., kan ethvert medlem af tilsynsrådet henskyde en sag til  

 indenrigsministerens afgørelse, uanset om tilsynsrådet har truffet beslutning  

 i  

 sagen.
Da bestemmelsens indhold i praksis har givet anledning til  

 fortolkningstvivl,  

 foreslås det, at bestemmelsen i stedet formuleres som en  

 "standsningsret" svarende til den ret, der efter den gældende  

 bestemmelse i § 23 tilkommer ethvert udvalgsmedlem til at indbringe udvalgets  

 beslutninger for kommunalbestyrelsen.
Herved får tilsynsrådsmedlemmerne en  

 ret  

 til at standse udførelsen af en afgørelse, der er truffet, ved at forlange  

 sagen indbragt til afgørelse af indenrigsministeren.
Bestemmelsen omfatter  

 kun  

 tilfælde, hvor tilsynsrådet har truffet en egentlig afgørelse, der er  

 bindende  

 for kommunen, dvs. afgørelse om anvendelse af sanktioner, afgørelse om  

 godkendelse af kommunale fællesskaber m.v." Det er efter denne bestemmelse  

 en betingelse for indbringelse af en sag til afgørelse af  

 indenrigsministeren,  

 at tilsynsrådet først selv har truffet afgørelse.
Bestemmelsen omfatter alene  

 de tilfælde, hvor rådet har truffet en afgørelse, der er bindende for  

 kommunen.  

 Den i bestemmelsen hjemlede standsningsret omfatter således de tilfælde, hvor  

 tilsynsrådet har truffet beslutning om anvendelse af sanktioner, jf. § 61 i  

 den  

 kommunale styrelseslov, eller beslutning i forbindelse med udøvelse af  

 godkendelsesbeføjelser, jf. eksempelvis § 60 i den kommunale styrelseslov om  

 tilsynsmyndighedernes godkendelse af aftaler m.v. vedrørende samarbejde  

 mellem  

 kommuner.
Derimod kan bestemmelsen ikke anvendes i forbindelse med afgivelse  

 af  

 vejledende udtalelser, uanset om disse må anses for afgørelser i  

 forvaltningslovens forstand.
 Der henvises til den  

 kommenterede kommunale styrelseslov, 2000, side 192.
 Det er Indenrigsministeriets  

 opfattelse, at den i bestemmelsen hjemlede standsningsret tillige omfatter en  

 situation som den foreliggende, hvor tilsynsrådet har truffet beslutning om  

 ikke at anlægge erstatningssag mod medlemmer af en kommunalbestyrelse efter §  

 61, stk. 3, i den kommunale styrelseslov.
 Indenrigsministeriet har  

 herved lagt vægt på, at det efter Indenrigsministeriets opfattelse følger af  

 de  

 almindelige forvaltningsretlige regler om tilbagekaldelse, at tilsynsrådets  

 afgørelse om ikke at anlægge erstatningssag mod medlemmer af en  

 kommunalbestyrelse  

 ikke vil kunne omgøres af tilsynsrådet, medmindre særlige forhold gør sig  

 gældende.
 2. Det tilsyn, som de  

 kommunale tilsynsmyndigheder - Indenrigsministeriet og de for hvert amt  

 nedsatte tilsynsråd - udøver over for kommunerne, er et retligt tilsyn.  

 Tilsynet omfatter kun spørgsmålet om, hvorvidt der er sket en tilsidesættelse  

 af lovgivningen, herunder offentligretlige retsgrundsætninger, jf. § 47 og §  

 61  

 i lov om kommunernes styrelse.
 De kommunale  

 tilsynsmyndigheder kan ikke tage stilling til, om kommunernes sagsbehandling  

 er  

 rimelig eller hensigtsmæssig, eller til spørgsmål vedrørende skønsudøvelsen,  

 så  

 længe skønnet udøves inden for de rammer, der er fastsat i lovgivningen.
 Indenrigsministeriet har i  

 forbindelse med vurderingen af spørgsmålet om anlæggelse af en eventuel  

 erstatningssag mod medlemmer af Næstved Byråd efter den kommunale  

 styrelseslovs  

 § 61, stk. 3, fundet anledning til at vurdere, om Næstved Byråd har  

 tilsidesat  

 lovgivningen i forbindelse med udformningen af udbudsmaterialet og det derpå  

 følgende salg af det omhandlede areal til næsthøjestbydende tilbudsgiver.
Det tilføjes, at Tilsynsrådet  

 for Storstrøms Amts afgørelse af 25. februar 2000 herudover behandler en  

 række  

 problemstillinger, der ikke har sammenhæng med spørgsmålet om anlæggelse af  

 erstatningssag.
Indenrigsministeriet har ikke fundet grundlag for at antage,  

 at  

 tilsynsrådet ved afgørelsen af 25. februar 2000 for så vidt angår disse  

 spørgsmål har tilsidesat lovgivningen, eller at afgørelsen er udtryk for en  

 urigtig retsopfattelse eller hviler på et urigtigt faktisk grundlag.
3. En kommunal ejendom skal  

 som udgangspunkt sælges til markedsprisen, det vil sige til den højeste pris,  

 der kan opnås i handel og vandel.
En kommunes salg til en pris, der er lavere  

 end den højst opnåelige, vil kun være lovlig i de tilfælde, hvor dette er  

 begrundet i hensynet til en saglig, kommunal interesse, jf. § 6, stk. 2, i  

 bekendtgørelse nr. 472 af 20. juni 1991 om offentligt udbud ved salg af  

 kommunens faste ejendomme (udbudsbekendtgørelsen). Der henvises endvidere i  

 det  

 hele til Karsten Loiborg i Hans Gammeltoft-Hansen m.fl., Forvaltningsret,  

 1994,  

 side 477, Jens Garde og Jørgen Mathiassen, Kommunalret, 1991, side 56, Claus  

 Haagen Jensen, Kommunalret, 1972, side 54, og den kommenterede kommunale  

 styrelseslov, 2000, side 273 f., men sml.
Mogens Heide-Jørgensen, Den  

 kommunale  

 interesse, 1993, a.st., side 74 ff.
Næstved Kommune har som  

 begrundelse for at sælge det omhandlede areal til næsthøjestbydende  

 tilbudsgiver anført, at denne tilbudsgiver bedst levede op til  

 kommunalbestyrelsens ønske om, at kommende beboere skulle være repræsenteret  

 ved tilbudsgivningen.
Dette kriterium fremgår ligeledes af Næstved Kommunes  

 udbudsannonce.
Indenrigsministeriet har derfor fundet anledning til at  

 vurdere,  

 om dette ønske lovligt har kunnet begrunde udformningen af udbudsmaterialet  

 og  

 salget til næsthøjestbydende.
Det fremgår endvidere af  

 sagsakterne, herunder Næstved Kommunes tekniske forvaltnings notat af 4.  

 februar 1999, at det nævnte kriterium må ses i sammenhæng med  

 kommunalbestyrelsens ønske om, at "et af de få bynære arealer  

 fortrinsvis  

 anvendes i den boligpolitiske sammenhæng, at beboere, der har fundet sammen  

 om  

 bofællesskabstanken, kan etablere boliger nær byens mange  

 servicetilbud".  

 Indenrigsministeriet har derfor også fundet anledning til at vurdere, om  

 dette  

 ønske lovligt har kunnet begrunde udformningen af udbudsmaterialet og salget  

 til næsthøjestbydende.
Endelig giver sagen Indenrigsministeriet anledning til  

 at udtale sig om en kommunes adgang til ved ejendomssalg at lægge vægt på, om  

 arealet anvendes til seniorboliger.
Spørgsmålet om, hvorvidt en  

 kommune i forbindelse med salg af en kommunal grund lovligt kan lægge vægt  

 på,  

 om de enkelte tilbudsgivere vil bebo de ejendomme, der skal opføres på  

 grunden,  

 er ikke reguleret i den skrevne lovgivning.
Det samme gælder spørgsmålet om,  

 hvorvidt en kommune kan lægge vægt på, om beboerne vil etablere sig i et  

 bofællesskab eller lignende, og om beboerne er seniorer.
Det bemærkes herved,  

 at planlovgivningen ikke udtømmende regulerer spørgsmålet om, hvilke  

 begrænsninger der kan fastsættes i en kommune- eller lokalplan.
Det bemærkes  

 også, at grundsalget i den pågældende sag ikke var omfattet af lov om almene  

 boliger (lovbekendtgørelse nr. 102 af 17. februar 1999 med senere ændringer).  

 Dette følger bl.a. af, at grunden ikke blev solgt til anvendelse netop med  

 henblik på opførelse af almene boliger, ligesom bl.a. det valgte tilbud  

 angav,  

 at man ville opføre både andels- og ejerboliger og dermed også en  

 boligejerskabsform, der ikke omfattes af den nævnte lov.
 En kommunes adgang til som  

 udvælgelseskriterier mellem forskellige tilbudsgivere at lægge vægt på de  

 nævnte hensyn må derfor afgøres efter almindelige kommunalretlige  

 grundsætninger om kommuners opgavevaretagelse - kommunalfuldmagtsreglerne -  

 samt efter offentligretlige retsgrundsætninger om saglighed i forvaltningen.
Planlægningsmæssige  

 interesser er i kraft af kommunernes rolle som planmyndighed efter planloven  

 saglige, kommunale interesser.
En kommune kan derfor - inden for de rammer,  

 som  

 det konkrete plangrundlag sætter - træffe beslutning om, at en ejendom, som  

 kommunen  

 sælger, skal anvendes til en bestemt type formål, f.eks. erhvervsformål eller  

 boligformål, ligesom en kommune i den forbindelse kan fastsætte vilkår eller  

 anvende udvælgelseskriterier, der skal sikre en vis boligstandard.
Det kan derimod ikke efter  

 den almindelige forvaltningsretlige grundsætning om saglighed i forvaltningen  

 anses for sagligt, at en kommune i forbindelse med et ejendomssalg fastsætter  

 vilkår eller anvender udvælgelseskriterier med henblik på at udelukke eller  

 favorisere bestemte tilbudsgivere.
Det bemærkes herved, at heller ikke  

 planloven giver hjemmel til, at der i en kommune- eller lokalplan kan  

 fastsættes begrænsninger i en ejendoms ejer- eller brugerkreds, jf.
Anne  

 Birte  

 Boeck, Planlægningsloven med kommentarer, side 127 og 146.
Det antages i de kommunale  

 tilsynsmyndigheders praksis, at kommuner efter almindelige kommunalretlige  

 grundsætninger om kommuners opgavevaretagelse som udgangspunkt er afskåret  

 fra  

 at påtage sig opgaver i relation til boligforsyningen, medmindre der er  

 lovhjemmel  

 hertil.
Der henvises til Karsten Loiborg, a.st., side 468.
Kommunerne kan dog med  

 hjemmel i kommunalfuldmagtsreglerne tilvejebringe boliger, herunder yde  

 støtte  

 til tilvejebringelse af boliger, til visse persongrupper, der må antages at  

 have specielle boligbehov, og som på grund af særlige forhold må anses for at  

 have meget svært ved selv at tilvejebringe egnede boliger.
Dette forudsætter  

 dog, at kommunerne i anden sammenhæng har særlige forpligtelser over for  

 disse  

 persongrupper, det vil sige forpligtelser, som kommunerne ikke har over for  

 kommunens øvrige borgere.
Der henvises til den gengivelse af retsstillingen,  

 som findes i det lovforslag, der dannede grundlaget for loven om kommuners  

 adgang til at erhverve boliger for at fremme udlændinges integration, jf.  

 Folketingstidende 1992-93, tillæg A, sp. 10476 (bestemmelsen er nu optaget i  

 integrationslovens § 13).
En kommunalbestyrelse må  

 således på grund af den centrale placering, som kommunerne har i indsatsen  

 over  

 for bl.a. ældre, syge og svagelige, have en vis frihed til at realisere en  

 ældrepolitik, der tilgodeser ønsket om, at de ældre kan forblive længst  

 muligt  

 i eget hjem eller i boliger med mindre institutionspræg end de traditionelle  

 plejehjem.
Det er imidlertid en forudsætning herfor, at der ikke ved  

 kommunens  

 medvirken reelt ydes uhjemlede lejetilskud til de pågældende beboere.
Det er  

 tillige en forudsætning, at boligerne tilsigtes forbeholdt de ældre på  

 grundlag  

 af en behovsvurdering.
I de kommunale tilsynsmyndigheders praksis er det på  

 den  

 baggrund lagt til grund, at en kommunalbestyrelse ikke har en generel adgang  

 til at påtage sig opgaver i relation til boligforsyningen af ældreboliger,  

 men  

 at der må foretage en konkret bedømmelse af de enkelte ældres særlige behov.
Det anførte hænger sammen  

 med, at en kommune ikke uden lovhjemmel kan tildele ydelser til  

 enkeltpersoner,  

 som er afgrænset efter økonomiske eller andre sociale kriterier, jf. bl.a.  

 Jens  

 Garde og Jørgen Mathiassen, a.st., side 16 og 21, Erik Harder, Dansk  

 kommunalforvaltning II, 1987, side 118 ff. (og med særlig henblik på  

 udlejning  

 af boliger side 148), Claus Haagen Jensen, a.st., 1972, side 53, og kritisk  

 Mogens Heide-Jørgensen, a.st., side 88 og 290 f.
Den behovsvurdering, der  

 skal  

 foretages i relation til de nævnte ældre m.v., kan således ikke uden særlig  

 hjemmel relatere sig til den enkelte ældres økonomiske situation.
Det er i de kommunale  

 tilsynsmyndigheders praksis antaget, at hvor salg til en lavere pris end til  

 den højst opnåelige er begrundet i hensynet til varetagelsen af en saglig  

 kommunal interesse, er kommunen forpligtet til ved salget at sikre, at den  

 kommunale interesse varetages, f.eks. ved aftale om rådighedsindskrænkninger  

 over den overdragede ejendom eller ved aftale om, at køberen forpligter sig  

 til  

 opførelse af et bestemt byggeri eller til en bestemt anvendelse.
I modsat  

 fald  

 løber kommunen en risiko for, at de hensyn, der har begrundet en lavere pris,  

 ikke tilgodeses.
Samtidig vil køberen opnå en til prisreduktionen svarende  

 formuefordel, der eventuelt kan realiseres ved videresalg.
Det er i den  

 forbindelse lagt til grund, at det forhold, at tilbudsgiverne fremlægger  

 planer  

 for udnyttelsen af den udbudte ejendom, ikke udgør en tilstrækkelig  

 tilsikring  

 af den kommunale interesse, der ønskes tilgodeset ved salget.
Dette vil kun  

 være tilfældet, hvor køberen retligt forpligtes til at gennemføre disse  

 planer.
 I den foreliggende sag  

 fremgår det som anført ovenfor af udbudsmaterialet, at Næstved Kommune som  

 udvælgelseskriterium ville lægge vægt på, om kommende boligtagere blev  

 repræsenteret som tilbudsgivere, ligesom kriteriet efterfølgende blev anført  

 som begrundelse for, at byrådet ikke valgte at sælge til højestbydende.
Kriteriet vedrørende  

 boligtagernes repræsentation ved tilbudsgivningen indebar, at købere, som  

 ikke  

 selv ønskede at bebo de ejendomme, der tænktes opført, ville blive stillet  

 ringere.
Dermed opstod der en forskelsbehandling mellem forskellige mulige  

 tilbudsgivere,  

 som var uafhængig af arealets fremtidige anvendelse.
Kriteriet kan derfor  

 ikke  

 i sig selv antages at varetage et sagligt hensyn.
Spørgsmålet er herefter, om  

 kriteriet kan anses for et lovligt middel til at fremme et sagligt, kommunalt  

 formål.
Indenrigsministeriet har herved fundet anledning til at vurdere, om  

 kriteriet kan begrundes ud fra de af Næstved Byråd anførte ønsker om at  

 fremme  

 henholdsvis bofællesskaber og seniorboliger.
 Efter Indenrigsministeriets  

 opfattelse giver det anledning til tvivl, om det - uden for de tilfælde, der  

 reguleres af lovgivningen, herunder lov om almennyttige boliger - er et  

 sagligt, kommunalt hensyn helt generelt at fremme bofællesskaber frem for  

 andre  

 boligformer.
Indenrigsministeriet har  

 imidlertid ikke i den foreliggende sag fundet anledning til at tage stilling  

 hertil.
Det skyldes, at der efter ministeriets opfattelse ikke eksisterer  

 nogen  

 naturlig sammenhæng mellem på den ene side et eventuelt ønske om at fremme  

 bofællesskaber og på den anden side et kriterium, hvorefter boligtagere i  

 videst muligt omfang skal deltage i selve udformningen af købstilbuddet og  

 forhandlinger herom med kommunen, og at et sådant kriterium derfor under alle  

 omstændigheder ikke ville være egnet til at fremme det angivne formål.
At  

 kommende boligtagere er repræsenteret i tilbudsgivningen på et kommunalt  

 udbud,  

 kan ikke i sig selv antages at skabe nogen formodning - endsige sikkerhed -  

 for, at de enkelte boligtagere i højere grad end ellers vil indgå i et  

 indbyrdes socialt fællesskab m.v.
Afgørende herfor må i givet fald i stedet  

 være de fysiske og juridiske rammer, der etableres for det pågældende  

 boligområde, og om køberen forpligtes til at inddrage de kommende boligtagere  

 i  

 udformningen af boligerne og eventuelle fællesarealer.
Det bemærkes også, at  

 Næstved Byråd ikke i forbindelse med salget af den omhandlede grund retligt  

 forpligtede køberen til at opføre boliger med bofællesskabskarakter.
Byrådet  

 har dermed ikke foretaget den tilsikring af den kommunale interesse, der  

 søgtes  

 tilgodeset ved salget.
 Indenrigsministeriet finder  

 på den baggrund ikke, at Næstved Byråds ønske om at fremme bofællesskaber  

 lovligt har kunnet begrunde udformningen af udbudsmaterialet og salget til  

 næsthøjestbydende.
 For så vidt angår  

 spørgsmålet om, hvorvidt kriteriet vedrørende boligtagernes repræsentation  

 ved  

 tilbudsgivningen kan begrundes i byrådets ønske om at fremme antallet af  

 seniorboliger, bemærkes følgende:
 Som nævnt ovenfor kan en  

 kommune med hjemmel i kommunalfuldmagtsreglerne under visse betingelser  

 tilvejebringe boliger til ældre, som må antages at have specielle boligbehov,  

 og som på grund af særlige forhold må anses for at have meget svært ved selv  

 at  

 tilvejebringe egnede boliger.
I den foreliggende sag  

 fremgår det imidlertid af sagens akter, at Næstved Kommunes annoncering af  

 udbuddet af det omhandlede areal ikke indeholdt oplysninger om, at grunden  

 skulle bebygges med boliger til ældre, ligesom det ikke fremgik, at de  

 pågældende boliger skulle fordeles mellem interesserede ældre på grundlag af  

 en  

 vurdering af disses behov.
Hverken udbudsmaterialet eller den indgåede aftale  

 indeholdt efter det for ministeriet foreliggende nogen sikring i form af  

 rådighedsindskrænkning eller lignende over den overdragne ejendom, der  

 forpligtede køberen af grunden til at tildele ejendommen til ældre efter den  

 nævnte behovsvurdering.
 På den baggrund finder  

 Indenrigsministeriet, at udbudsmaterialet og de konkrete kontraktsvilkår ikke  

 var udformet på en sådan måde, at hensynet til at skabe boliger for ældre med  

 særlige behov i den konkrete situation lovligt kunne indgå som  

 udvælgelseskriterium  

 mellem forskellige tilbudsgivere.
 Det tilføjes, at der efter  

 Indenrigsministeriets opfattelse heller ikke eksisterer nogen naturlig  

 sammenhæng mellem dette hensyn og det angivne kriterium vedrørende  

 boligtagernes repræsentation ved tilbudsgivningen.
Sammenfattende er det  

 Indenrigsministeriets opfattelse, at det ikke var sagligt, at Næstved  

 Kommunes  

 ejendomsudvalg optog det angivne udvælgelseskriterium om boligtagernes  

 repræsentation ved tilbudsgivningen i udbudsmaterialet.
Af samme grund finder  

 ministeriet, at det angivne udvælgelseskriterium ikke lovligt har kunnet  

 begrunde, at Næstved Byråd under henvisning hertil undlod at antage det  

 højeste  

 indkomne bud.
 4. § 61, stk. 3, i den  

 kommunale styrelseslov har følgende ordlyd:
"Tilsynsmyndigheden kan  

 anlægge erstatningssag mod et kommunalbestyrelsesmedlem, som er ansvarlig  

 for,  

 at kommunen er påført et tab." Den kommunale styrelseslov  

 angiver ikke, hvilke betingelser der gælder for, at et  

 kommunalbestyrelsesmedlem kan pålægges erstatningsansvar.
Det må afgøres i  

 overensstemmelse med dansk rets almindelige erstatningsregler, om der er et  

 ansvarsgrundlag.
Dette betyder, at der skal foreligge en uforsvarlig adfærd  

 (beslutning eller undladelse), som kan tilregnes det pågældende medlem som  

 forsætlig eller uagtsom.
Der skal herudover som forudselig følge af den  

 forsætlige eller uagtsomme adfærd være opstået et tab for kommunen i form af  

 en  

 skade på en interesse, der er erstatningsretligt beskyttet.
 Der kan henvises til den  

 kommenterede kommunale styrelseslov, 2000, side 228 f.
 Indenrigsministeriet lægger  

 til grund, at de medlemmer af Næstved Byråd, der var ansvarlige for  

 beslutningen om salg af det omhandlede areal til foreningen Seniorparken, ved  

 afgørelsen lagde vægt på, at foreningen var den tilbudsgiver, der bedst  

 opfyldte forudsætningen om at repræsentere kommende boligtagere.
Det lægges endvidere til  

 grund, at der ikke ses at være fremkommet udtalelser fra den kommunale  

 forvaltning om mulige betænkeligheder ved det i udbudsmaterialet anførte  

 udvælgelseskriterium og ved et salg til andre end næsthøjestbydende.
Det  

 tillægges i den forbindelse betydning, at det fremgår af teknisk forvaltnings  

 notat af 4. februar 1999, at forudsætningen om kommende boligtageres  

 repræsentation ved tilbudsgivningen var i overensstemmelse med  

 udbudsbekendtgørelsens  

 § 6, stk. 2.
Det er Indenrigsministeriets  

 opfattelse, at det ikke kan anses for oplagt, at teknisk forvaltnings notat  

 af  

 4. februar 1999 er forkert eller mangelfuldt.
Det tillægges herved betydning,  

 at vurderingen af lovligheden af det anførte kriterium angår et ikke helt  

 utvivlsomt retsspørgsmål, der beror på en anvendelse af uskrevne  

 retsgrundsætninger.
 På denne baggrund finder  

 Indenrigsministeriet ikke, at der er fornødent grundlag for at statuere, at  

 de  

 byrådsmedlemmer, der stemte for salg af det omhandlede areal til foreningen  

 Seniorparken frem for til højestbydende, herved udviste en uforsvarlig  

 adfærd,  

 som kan tilregnes de pågældende som forsætlig eller uagtsom.
 Indenrigsministeriet har ved  

 kopi af dette brev orienteret Næstved Byråd om ministeriets opfattelse.
 Indenrigsministeriet  

 foretager herefter ikke videre i sagen.
