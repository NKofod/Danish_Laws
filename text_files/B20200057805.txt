Bekendtgørelse om ændring af bekendtgørelse om ikkekommerciel lokalradiovirksomhed § 1 I bekendtgørelse nr. 1460 af 2. december 2016 om ikkekommerciel lokalradiovirksomhed, som ændret ved bekendtgørelse nr. 1267 af 12. november 2018, foretages følgende ændringer:
 1. Indledningen affattes således:
»I medfør af § 45, stk. 5-7, § 45 a, § 47, stk. 4 og 6, § 48 og § 92 a, stk. 1, i lov om radio- og fjernsynsvirksomhed, jf. lovbekendtgørelse nr. 248 af 16. marts 2019, fastsættes:« 2. I § 10, stk. 3, indsættes efter »forinden godkendes af Radio- og tv-nævnet«: »Dette gælder dog ikke ændringer af programvirksomheden i medfør af stk. 8.« 3. I § 10 indsættes som stk. 8:
»Stk. 8. Tilladelseshaver kan undtagelsesvis fravige § 11, stk. 1, såfremt fravigelsen sker som led i forebyggelse og afhjælpning i forbindelse med Covid-19.« 4. I § 10 indsættes som stk. 9:
»Stk. 9. Tilladelseshaver skal meddele Radio- og tv-nævnet ændringer af programvirksomhed i henhold til stk. 8. Endvidere skal tilladelseshaver meddele Radio- og tv-nævnet ændringer i beregningsgrundlaget for tilladelseshavers driftstilskud, idet tilladelseshaver undtagelsesvist kan erstatte de maksimalt 15 tilskudsberettigede sendetimer hver uge med genudsendelser, jf. § 24, stk. 4.« 5. I § 24, stk. 2, 2. pkt., indsættes efter »ikke i beregningsgrundlaget«: », jf. dog stk. 4« 6. I § 24 indsættes som stk. 4:
»Stk. 4. Tilladelseshaver kan undtagelsesvis erstatte de maksimalt 15 tilskudsberettigede sendetimer hver uge med genudsendelser, såfremt erstatningen sker som led i forebyggelse og afhjælpning i forbindelse med Covid-19.« § 2 Stk. 1. Bekendtgørelsen træder i kraft den 6. maj 2020.
 Stk. 2. Bekendtgørelsen har virkning fra den 9. marts 2020.
