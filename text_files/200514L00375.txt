Betænkning afgivet af Miljø- og Planlægningsudvalget den 29.  

 marts 2006 Betænkning over Forslag til lov om ændring af færdselsloven (Hjemmel til tidsubegrænsede forsøg med  

 færdselsregulerende foranstaltninger) [af Poul Henrik Hedeboe (SF),  

 Pernille Blach Hansen (S),  

 Martin Lidegaard (RV) og Per Clausen (EL)] 1. Udvalgsarbejdet Lovforslaget blev fremsat den 10. november 2005 og var til 1.  

 behandling den 20. januar 2006. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 3 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 forkastelse  

  

 ved 3. behandling.
 <DOCUMENT_START>  

 Venstre,  

 Dansk Folkeparti og Det Konservative Folkeparti deler forslagsstillernes  

 ønske  

 om hurtigst muligt at få etableret et lovgrundlag, der sikrer, at der kan  

 indføres miljøzoner i de større byer.
 Regeringen har  som tilkendegivet ved lovforslagets 1.  

 behandling  iværksat et hurtigt tværministerielt samarbejde om  

 udformning af  

 en ny lovregulering om miljøzoner af permanent karakter med henblik på, at  

 regeringen kan fremsætte lovforslag herom i efteråret 2006.
 Som også tilkendegivet ved lovforslagets 1. behandling er der en  

 række forhold, der skal afklares som forudsætning for et sådant forslag til  

 nye  

 regler.
 Derfor arbejdes der i øjeblikket i en tværministeriel  

 arbejdsgruppe med følgende problemstillinger:
   

 	  

 Gennemførelsen af en  

 miljøzoneordning skal ske inden for de rammer, som grundloven fastsætter, og  

 uden ekspropriationsretlige betænkeligheder.
   

 	  

 Der skal tages højde  

 for den relevante EU-retlige regulering på området og i den forbindelse  

 spørgsmålet om notifikation.
   

 	  

 Den miljømæssige  

 effekt af en miljøzoneordning skal vurderes i relation til den betydning, de  

 stadig mere skærpede EU-krav med hensyn til partikelforurening fra tunge  

 køretøjer må forventes at få.
 Regeringen sigter mod at fremsætte et lovforslag i begyndelsen  

 af folketingsåret 2006-07, og Venstre, Dansk Folkeparti og Det Konservative  

 Folkeparti finder derfor ikke grundlag for at stemme for lovforslaget.
 Et  

  

 mindretal  

  

 i  

 udvalget (S, RV, SF, EL og IA) indstiller lovforslaget til  

  

 vedtagelse uændret.
 S, RV, SF og EL finder  

 ikke, at der er grund til yderligere udsættelse af dette vigtige spørgsmål.  

 De  

 tre spørgsmål, som regeringen vil undersøge, er allerede afklaret:
  

 	  

 Der er adskillige fortilfælde for, at man har pålagt et erhverv  

 omkostninger i forbindelse med løsning af de forureningsproblemer, som  

 erhvervet påfører samfundet.
Dette er aldrig før blevet opfattet som  

 ekspropriation.
Det gælder også, selv om der har været tale om skærpede krav  

 i  

 bestemte geografiske områder, f.eks. ved udledning til særlig sårbare  

 recipienter eller ved krav om højere skorstene nær byer.
Denne opfattelse  

 blev  

 bekræftet i det responsum, som advokatfirmaet Jon Palle Buhl afgav i januar  

 2006. Den eneste måde, hvorpå miljøzoneforslaget adskilte sig fra tidligere  

 tilfælde, var netop, at der var tale om et midlertidigt forsøg.
Når der nu  

 åbnes mulighed for en permanent ordning, svarer forholdet helt til tidligere  

 tilfælde.
  

 	  

 De EU-retlige spørgsmål var allerede afklaret i  

 Justitsministeriets svar af 13. maj 2005 til Københavns Kommune.
Her slog man  

 fast, at der ikke var EU-retlige problemer i en miljøzoneordning.
  

 	  

 Da EU-kravene kun gælder for nye køretøjer, mens en miljøzone  

 også gælder for de eksisterende, vil en udsættelse af miljøzonen med ½-1 år  

 ikke overflødiggøre denne.
Tænker man derimod på mange års udsættelse, vil  

 der  

 naturligvis efterhånden være tale om en selvopfyldende profeti, således at  

 miljøzonen til sidst bliver overflødig.
Forskerne anslår, at man  

 kan forebygge ca. 500 dødsfald pr. år ved at sætte partikelfiltre på alle  

 tunge  

 køretøjer.
Antager man, at halvdelen heraf kan spares inden for den del af  

 København og Frederiksberg, som omfattes af miljøzoneforslaget, er det altså  

 ca. 250 dødsfald pr. år, der kan undgås.
Dermed kan man lidt forenklet sige,  

 at  

 en yderligere udsættelse på mindst ½ år, som regeringen foreslår, vil koste  

 ca.  

 125 dødsfald.
Også derfor tager S, RV, SF og EL afstand fra unødvendige  

 udsættelser.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Pernille Blach Hansen (S)   

 Torben Hansen (S)   

 Jytte Wittrock (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Søren Egge Rasmussen (EL)   

 Kuupik Kleist (IA) Siumut, Tjóðveldisflokkurin og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 64 Bilagsnr.
Titel 1 Arbejdsrapport fra DMU om alternative modeller for en  

 miljøzone i København, fra miljøministeren 2 Udkast til tidsplan for udvalgets behandling af  

 lovforslaget 3 Godkendt tidsplan for udvalgets behandling af  

 lovforslaget 4 Kopi af svar på S 1981 vedrørende etablering af en  

 miljøzone i København, fra justitsministeren 5 Kopi af svar på S 2073 vedrørende miljøzoner, fra miljøministeren 6 1. udkast til betænkning 7 2. udkast til betænkning Oversigt over spørgsmål og svar vedrørende L 64 Spm.nr.
