Kendelse fra Pressenævnet i sag nr.  

 89/1999 En mand [K] har klaget til Pressenævnet over en  

 række artikler bragt i Berlingske Tidende den 4., 5. og 6. juli 1999,  

 idet han mener, at god presseskik er tilsidesat.
Der er endvidere klaget  

 over, at bladet har afvist at bringe et genmæle.
 Den 4. juli 1999 bragte bladet på forsiden  

 følgende artikel under overskriften "Kontrol med dansk  

 østhjælp svigter":
"Modvind: Miljøstyrelsen og danske  

 producenter har svigtet i vindmølle-projekter til Østeuropa med  

 offentlig støtte. Østtyske mølledele er solgt som  

 danske, og giganten Vestas beskyldes for alvorlige fejl.
Undersøgelse  

 på vej.
 Danmarks stort anlagte miljøstøtte til  

 Østeuropa er ramt af fejlslagne projekter, mistanke om svindel og  

 svigt i Miljøstyrelsens kontrol.
 For millioner af kroner har Danmark sendt østtyske  

 og polske vindmølledele til Estland og Letland   monteret med  

 funklende nye, men uoriginale danske typeskilte fra firmaet Genvind i  

 Aalborg.
Alligevel fik dette og andre tvivlsomme  

 mølleprojekter millionstøtte fra Miljøstyrelsen.  

 Vindmøllerne i Baltikum stod ufærdige i to år, og trods  

 rykkere fra balterne gjorde Miljøstyrelsen ikke noget effektivt ved  

 sagen.
Først da Energistyrelsen ved et tilfælde fik kendskab til  

 projektet, sendte Miljøstyrelsen et oprydningshold af sted.
"Jeg er rystet over, at man kan få penge ud af  

 Miljøstyrelsen på den måde.
Det er nogle dårlige  

 møller, og balterne havde været bedre tjent uden", siger  

 ansvarlig for oprydningen,  Ib  Nørregaard fra firmaet Danservice,  

 Roskilde.
Møllerne fra Genvind er bare to af 12  

 vindmøller, som samlet har kostet 20 mio. kr. af  

 miljøprogrammet under øststøtteordningen.
Selv om  

 Danmark er kendt som verdens førende vindmøllenation, har de  

 fleste projekter været ramt af alvorlige fejl.
Sagen belaster således også en af Danmarks  

 største erhvervssucceser, møllegiganten Vestas.  

 Miljøstyrelsen beskylder selskabet for at dække over fejlagtige  

 eller direkte manipulerede vindmålinger i en vindmøllepark i  

 Tjekkiet.
Det har fået styrelsen til at indstille samarbejdet med  

 Vestas.
 På baggrund af Berlingske Søndags oplysninger  

 vil Miljøstyrelsen ifølge underdirektør  Karsen  Skov  

 iværksætte en undersøgelse, der bl.a. skal afklare, om  

 Genvind har snydt styrelsen med møllerne i Baltikum.
 Magasin side 6-7".
 På side 6-7 blev bragt en artikel med overskriften  

 "Øststøtte med stækkede vinger". Heri hed det  

 bl.a.:
 "De lettiske fiskere troede hvert et ord.
Vindmøllen fra Danmark varsler i 1993 en ny tid for  

 det gamle fiskerkollektiv Røde Stjerne.
Russernes  

 overherredømme er forbi, nu kommer hjælpen fra vest.
Danmark  

 lover fiskerkollektivet strøm til deres maskiner.
 Men de lettiske fiskere forstår ikke, hvor  

 hjælpen bliver af.
Efter fire år rager et nøgent tårn 30  

 meter op fra Østersøens strandbred.
Møllevingerne ligger  

 på jorden, dækket af et fint lag mos.
 Fiskerne fra Letland er blandt modtagerne af den  

 støtte miljøminister  Svend  Auken kalder dansk  

 Marshall-hjælp til Østeuropa.
I 1993 er der travlhed hos Miljøstyrelsen i  

 København.
Hjælpen til Østeuropa har høj prioritet  

 i dansk udenrigspolitik, men på kontorerne i Strandgade skal ganske  

 få embedsmænd administrere 100 millioner kroner.
Og der er endnu  

 flere millioner på vej.
 Direktør [K] ringer til Miljøstyrelsen og  

 præsenterer sin grønne idé: En vindmølle til hver  

 af de baltiske lande.
Med de tre møller vil [K] åbne det baltiske  

 marked.
Det hele skal styres fra Letland, hvor han allerede har oprettet  

 kontor. [K] har planer om at starte en egentlig produktion af møller  

 baseret på en simpel teknologi, som kan produceres på de  

 tidligere sovjetiske fabrikker.
 Direktøren fortæller Miljøstyrelsen om  

 sit projekt i Ukraine, hvor han er ved at lægge sidste hånd  

 på en stor mølle på halvøen Krim.
Miljøstyrelsens erfaringer med at opstille  

 vindmøller i udlandet er begrænset.
Indtil 1991 har Danida under  

 Udenrigsministeriet stået for den danske udviklingsbistand   hvad enten  

 der er tale om at bygge veje eller montere vindmøller.
Men under øststøtten fordeles hundredevis af  

 millioner i flere ministerier.
En stor del af pengene havner i  Svend  Aukens  

 stærke Miljøministerium.
Og Danidas viden om bistandsprojekter  

 efterlades i Udenrigsministeriets bygninger på Asiatisk Plads   kun  

 få hundrede meter fra Miljøstyrelsen, hvor direktøren fra  

 Aalborg taler godt for sit projekt.
I november 1993 bevilger Miljøstyrelsen 3.995.000  

 kroner til Genvind ApS.
Styrelsens informationer om den nye samarbejdspartner  

 er sparsomme.
Fuldmægtig  Hans  Hornbech henter hjælp i  

 Energistyrelsen, der i modsætning til Miljøstyrelsen råder  

 over et kontor med vindtekniske eksperter.
Udover at kendskabet til Genvind  

 er begrænset, oplyser Energistyrelsen, at de nævnte  

 Genvind-møller ikke er typegodkendte.
Det kan Miljøstyrelsen  

 forlange, foreslår Energistyrelsens eksperter.
 Det sker aldrig.
Miljøstyrelsen stiller sig tilfreds med en  

 prisliste over samtlige typegodkendte møller i Danmark.
På  

 listen understreger [K] to typer, som Genvind-møllerne kan  

 sammenlignes med.
Samtidig oplyser han, at møllerne er specialbygget  

 til de baltiske lande.
[K] grundlagde Genvind for at servicere ældre  

 vindmøller   blandt andre møller fra Vindsyssel a.m.b.a.
Her  

 var [K] selv ansvarlig for serviceafdelingen i omkring et år.
Og der  

 var nok at se til.
Møllelaug og landmænd havde ofte problemer  

 med deres Vindsyssel-møller.
Ifølge [K] blev 15 af de i alt 30  

 opstillede møller ramt af fejl.
Tårnene fra Polen var i et par tilfælde for  

 dårligt malede og rustede.
Andre gange virkede vindmøllerne  

 ikke.
Og nogle generatorer brændte sammen.
 Ifølge [K] adskilte Vindsyssels problemer sig dog  

 ikke væsentligt fra andre vindmøllefirmaer på den tid.
 Havde Miljøstyrelsen kontaktet eksempelvis Danmarks  

 Vindmølleforening, der repræsenterer størstedelen af  

 landets mølleejere, havde det fået et noget andet svar.
 "Vindsyssel-møllerne var dårligere end de  

 andre møller på markedet på den tid, og i dag er de kendt  

 som skraldemøllerne eller Skoda-møllerne," siger foreningens  

 tekniske konsulent  Strange  Skriver.
[K] sagde op i Vindsyssel, før selskabet gik  

 konkurs omkring 1990. Han begyndte for sig selv under navnet Genvind ApS og  

 overtog senere Vindsyssels kunder, rettigheder og  

 serviceværktøj.
Han fik også et varelager med løse  

 dele til flere møller.
21. april 1995 kan [K] skibe to 40 fods containere af sted  

 fra havnen i Fredericia.
Et par uger senere sender han en mølle til  

 Estland.
I containerne ligger to 150 kilowatt Genvind-møller med  

 tårne fra Polen og østtyske Peniggear.
Gearene var hentet fra  

 Vindsyssels konkursbo.
I Letland venter fiskerne spændt.
De modtager  

 containerne med møllen, som skal rejses på en strandeng 100  

 meter fra Østersøen.
[K] når dog hverken at montere møllen i  

 Estland eller Letland, før Genvind indhentes af en konkurs.
Selv om  

 den efterlader [K] med en betydelig gæld, overlever hans koncept med  

 penge fra fonden Dansk Miljøinvest, der køber aktier i det nye  

 selskab Genvind Production A/S.
Fondens formand er  Jens  Kampmann, landets  

 første miljøminister og tidligere direktør for  

 Miljøstyrelsen.
 Med  Kampmanns navn i ryggen lykkes det [K] at få  

 lov til at fortsætte projektet.
Trods konkursen frigør Miljøstyrelsen  

 722.650 kroner, så [K] efter mere end et års forsinkelse kan  

 afslutte projektet.
Pengene stilles til rådighed fra bevillingen til  

 den litauiske mølle, som Miljøstyrelsen ved samme lejlighed  

 opgiver.
Men heller ikke denne gang gør [K] arbejdet  

 færdigt, og pengene fra Miljøstyrelsen udbetales aldrig.
Dansk  

 Miljøinvest trækker sig ud af Genvind Production A/S, og en  

 konkurs rammer firmaet.
I Liepaja har det gamle fiskerkollektiv efterhånden  

 fået nok.
Den lokale avis opruller sagen om det nøgne tårn  

 på stranden og de forsinkede danskere.
24. april 1997 skriver direktøren for det lettiske  

 miljøministerium  Zigfrid  Bruveris til sine danske kolleger: "  efter  

 at Kruse (det gamle fiskerkollektiv, red.) har ventet i fire år,  

 er det svært at argumentere mod deres ønske om omsider at  

 få en vindmølle." Miljøstyrelsen sender klagebrevet videre til [K]  

 med krav om en forklaring på forsinkelsen.
Intet sker.
 Der skal et sammentræf til, før der kommer  

 skred i sagen.
 I sommeren 1997 sender Energistyrelsen en konsulent til  

 Baltikum for at undersøge mulighederne for dansk vindkraft  

 intetanende, at kollegaerne i Strandgade i fire år har forsøgt  

 at få rejst tre møller.
 For esterne virker det besynderligt, da konsulent  Per  

  Lundsager fra Darup Associates spørger, om de ikke har lyst til at  

 få en vindmølle.
 "Jo tak," lyder svaret, men det har de prøvet i  

 nogle år, og møllen virker stadig ikke.
Først da konsulenten underrettet Energistyrelsen om  

 den stillestående mølle i Estland, sker der noget   i  

 Miljøstyrelsen.
Styrelsen sender et oprydningshold anført af  

  Per  Lundsager til Baltikum for at bese de møller, [K] aldrig har  

 nået at montere.
På øen Hiumaa i Estland finder de en  

 mølle i forfald.
Det polske tårn er tæret af rust.  

 Kablerne dingler i mølletårnet   seks meter for korte.  

 Oprydningsholdet konstaterer, at [K] sendte en kasse med nye kabler af sted,  

 men han fik dem aldrig monteret.
Tænderne i gearet er i mellemtiden  

 beskadigede.
Samtidig har det lækket omkring 30 liter olie, der er  

 løbet ned gennem tårnet.
Alt er smurt ind.
Oprydningsholdet opdager, at det originale typeskilt med  

 serienummer og navnet på fabrikanten, østtyske Penig, er  

 væk.
På gearets nye, blanke skilt står i stedet:  

 Genvind.
 På fire dage reparerer oprydningsholdet  

 møllen. 18. september 1997 klokken 15.25 snurrer vingerne for  

 første gang.
 Holdet fortsætter til det gamle fiskerkollektiv i  

 Letland, hvor både ansatte og myndigheder er ved helt at opgive  

 håbet om nogensinde at se møllen køre.
 På jorden hviler vingerne, tilgroet med mos.
Kablerne falder som spaghetti ud af tårnet   seks  

 meter for lange.
Kablerne afkortes, og så sker det, fiskerne i Liepaja  

 har ventet fire år på: Møllevingerne suser.
Men spørgsmålet er hvor længe.
En af de  

 ansvarlige for oprydningen, direktør  Ib  Nørregaard fra  

 møllefirmaet Danservice ved Roskilde, frygter, at møllerne kan  

 gå i stå når som helst.
"Det er nogle dårlige møller, og projektet  

 skulle aldrig have været sat i gang.
Esterne og letterne var bedre  

 tjent uden de møller.
Jeg er rystet over, at man kan få penge ud  

 af Miljøstyrelsen på den måde," siger han.
 Ib  Nørregaard har aldrig fortalt balterne  

 sandheden om deres møller.
"Jeg har ikke sagt til dem, at det er dårlige  

 møller, de har stående.
Det er der ingen grund til   de var  

 så glade, da de endelig kom til at køre," siger han.
 [K] ærgrer sig over, at han aldrig fik monteret  

 møllerne i Baltikum.
"Jeg beklager, at projektet blev så forsinket.
Set i  

 bakspejlet var der ikke budgetteret med de meget vanskelige arbejdsforhold i  

 Baltikum.
Men jeg deler ikke  Ib  Nørregaards opfattelse af  

 møllerne   jeg mener fortsat, det er et velegnet projekt til udbygning  

 af vindkraft i Baltikum," siger han.
[K] mener samtidig, at han var i sin gode ret til at  

 fjerne det østtyske typeskilt og i stedet montere et skilt med  

 Genvinds navn."Fra at være en individuel gearkasse blev det en del af  

 en helhed   en mølle leveret af Genvind.
Indvendig i gearkassen  

 står gearets typenummer fortsat, så der er ingen problemer med at  

 finde, hvad det er for en gearkasse," siger [K].
 Han oplyser samtidig, at det ville være uheldigt at  

 have den østtyske grossists navn placeret på så  

 fremtrædende en plads.
 "Da det var planen, at gearet efterfølgende skulle  

 serieproduceres i Baltikum, ville vi ikke annoncere med, hvor de kunne finde  

 grossisten," siger han.
 Konsulent i Danmarks Vindmølleforening,  Strange  

  Skriver, finder dog Genvinds fremgangsmåde besynderlig.
 "Det har jeg aldrig set før. [K] må  

 være en af de eneste i verden, der arbejder på den måde.  

 Samlefirmaer er i deres gode ret til at sætte navn på hele  

 møller, men normalt fifler ingen med underleverandørernes  

 typeskilte," siger han.
 Danmarks ambassadør i Estland,  Svend  Roed  

  Nielsen, er på ingen måde imponeret over de danske myndigheders  

 håndtering af sagen.
"Der gik alt for lang tid, før  

 Miljøstyrelsen fik eksperter herover og gjort møllen  

 færdig.
Det var en pinlig affære for den danske  

 øststøtte," siger ambassadøren." Den 5. juli 1999 bragte bladet en artikel med overskriften  

 "Hård kritik af fejl i Østeuropa-hjælp" og bl.a.  

 følgende indhold:
 "Manglende kontrol og mistanke om svindel med den danske  

 støtte til Østeuropa får nu Venstre til at forlange en  

 øjeblikkelig forklaring fra både miljøminister  Svend  

  Auken (S) og udviklingsminister  Poul  Nielson (S).
Allerede i dag vil partiet kalde de to ministre i  

 samråd for blandt andet at få svar på, hvordan  

 Miljøstyrelsen kunne betale millioner for vindmøller med polske  

 og østtyske dele, der blev monteret med uoriginale danske typeskilte  

 og sendt til Baltikum." Den 6. juli 1999 bragte bladet på forsiden af  

 sektionen Erhverv en artikel med overskriften " Auken griber ind i  

 mølle-sag" og bl.a. følgende indhold:
"Modvind:  Svend  Auken erkender fejl i den danske  

 miljøstøtte til Østeuropa og truer med at melde  

 vindmølleproducent til politiet.
Samtidig undersøges i  

 øjeblikket, hvordan et fejlslagent projekt fra erhvervsgiganten Vestas  

 kan redes.
Miljøminister  Svend  Auken (S) griber nu ind i  

 sagen om fejlslagne vindmølleprojekter, som har kostet de danske  

 skatteydere 20 millioner kroner.
Pengene er hentet fra den stort anlagte  

 miljøstøtte til Østeuropa.
 I første omgang vil ministeren have  

 undersøgt, om "Miljøstyrelsen er blevet decideret snydt" af det  

 nu konkursramte selskab Genvind fra Aalborg, der med millionstøtte fra  

 staten har sendt østtyske og polske mølledele til Baltikum  

 monteret med nye, men uoriginale danske typeskilte.
 "Hvis der er problemer af denne karakter, kan det i sidste  

 ende medføre et retsligt efterspil," oplyser  Svend  Auken i et  

 debatindlæg i dagens avis.
Samtidig oplyser ministeren, at det i øjeblikket  

 overvejes, hvordan et fejlslagent millionprojekt i det nordlige Tjekkiet "kan  

 rettes op". Her har en af verdens største vindmølleproducenter,  

 danske Vestas, rejst en vindmøllepark i et bjergområde, hvor  

 vinden kun blæser en tredjedal af det oplyste." Fiasko-møller skader image Side 2".
 På side 2 hed det bl.a.:
 "En række forfejlede vindmøller i  

 Østeuropa pletter Danmarks image som verdens førende  

 vindmøllenation.
Det vurderer direktør for brancheorganisationen  

 Vindmølleindustrien,  Søren  Krohn.
Han afviser dog, at  

 skaderne umiddelbart vil få konsekvenser for den danske eksport af  

 vindmøller, der sidste år var på 5,2 milliarder  

 kroner.
 "Sagen vil mest skade branchens omdømme herhjemme,  

 men dansk vindmølleindustris ry i udlandet kan holde til det, fordi  

 99,9 procent af vindmøllerne til eksport kommer fra velrenommerede  

 firmaer," siger  Søren  Krohn.
Direktøren for Vindmølleindustrien oplyser,  

 at det har været en kendt sag i branchen, at to vindmøller uden  

 typegodkendelse fra firmaet Genvind i Aalborg stod ufærdige i Estland  

 og Letland i to år.
Han mener, at Miljøstyrelsen aldrig skulle  

 have bevilget knap fire millioner kroner fra Øststøttepuljen  

 til Genvind-møllerne.
"Det er uheldigt at vælge vindmøller, der  

 ikke er typegodkendte, og det er yderligere uheldigt, at de kommer fra et  

 lille firma, der ikke har et ry at forsvare.
Møllerne burde være  

 anerkendte og gennemprøvede på dansk grund, før vi  

 vælger at gå ud på eksportmarkedet og dumme os midt i  

 udstillingsvinduet," siger  Søren  Krohn.
Han mener dermed, at  

 Miljøstyrelsen selv bærer en væsentlig del af ansvaret  

 for, at projektet kuldsejlede." Bladet har den 7. juli 1999 bragt følgende  

 "Rettelse":
"Af specialteksten til artiklen " Auken griber ind i  

 møllesag" i Erhverv i går fremgår det, at  

 miljøminister  Svend  Auken truer med en politianmeldelse af omtalte  

 mølleproducent.
Det er upræcist, idet ministeren   som det  

 fremgår af selve artiklen   ikke giver udtryk for, om et retsligt  

 efterspil skal være civilt eller strafferetsligt.
Vi beklager  

 fejlen.
Red." Klageren har gentagne gange rettet henvendelse til bladet  

 og har i den forbindelse klaget over tilsidesættelse af god  

 presseskik.
 Bladet har den 9. juli 1999 bragt følgende med  

 overskriften "Snyd med vindmøller?":
"Møllerne i Baltikum kører med en god  

 produktion.
Der er ikke tale om en fiasko.
Af [K] Fhv. direktør Genvind ApS Sverrigårdsvej 3 Skørping Som en af hovedpersonerne i avisens debat om  

 vindmøller og Øststøtten har jeg med interesse  

 læst avisen hver dag siden i søndags.
Berlingske Tidendes  

 behandling af forløbet har været interessant   og fra et  

 presseetisk synspunkt foruroligende læsning.
Artiklen blev oprindelig til som to journaliststuderendes  

 afslutningsopgave.
I begyndelsen bistod jeg med glæde, idet jeg mener,  

 at erhvervslivet har en pligt til at bidrage til uddannelsesinstitutionernes  

 projekter.
Efterfølgende er jeg blevet noget klogere, idet mit  

 samarbejde med de to studerende resulterede i en artikel i Søndags  

 Berlingske   i en fordrejet form, krydret med udeladelser og pyntet med en  

 række usandheder.
I en stille tid har avisens postulater været  

 brugt af diverse politikere og interessegrupper til at kaste sig over  

 undertegnede, vindmøller og Øststøtten.
Genvinds vindmølleprojekt blev oprindeligt startet  

 lige efter balternes uafhængighed.
Genvind valgte til forskel fra de  

 store vindmøllefabrikker at bruge ressourcer på at rejse til  

 Baltikum og tale med de nye staters politikere og videnskabsfolk.
Her var man  

 meget optaget af, hvad Danmark gjorde på energiområdet,  

 især da man så muligheder for at arbejde med vedvarende energi  

 som et langsigtet alternativ til bl.a. atomkraften.
Balterne var da allerede  

 frustrerede over, at ingen af de store vindmøllevirksomheder ville  

 beskæftige sig med deres nye lande   angiveligt fordi disse ikke havde  

 den nødvendige købekraft.
Igennem Miljøstyrelsens Øststøtte  

 blev der åbnet mulighed for at stille demonstrationsmøller op,  

 møller, som efterfølgende skulle kunne produceres på  

 lokale virksomheder.
Efter Sovjet-statens opløsning var der netop en  

 stor ubrugt kapacitet i våbenindustrien, som kunne og burde anvendes  

 til mere fredelige sysler.
Arbejdet i Baltikum var væsentligt mere omfattende,  

 end vi havde regnet med, og Genvind kunne ikke holde tidsplanen, hvilket  

 resulterede i en konkurs.
Efter en vis forsinkelse er møller blevet  

 stillet op og har nu kørt i mere end 1½ år med en god  

 produktion.
Så sent som i går talt jeg med projektlederen i  

 Estland.
Møllen her har produceret 288.000 kWt det sidste år,  

 hvilket er særdeles godt for en mølle af den størrelse og  

 bør sætte avisens påstand om fiasko i relief.
I den konkrete sag vedrørende vores møller  

 til Baltikum, beskyldes jeg af de tidligere journaliststuderende for at sende  

 danske møller afsted med udenlandske komponenter.
Denne beskyldning er  

 absurd! Alle Danske vindmøller fra de førende  

 vindmølleproducenter er fyldt med udenlandske komponenter! Hvis ikke  

 man kunne sætte tyske gear og svenske generatorer i møllerne,  

 hvordan kunne man så producere møller i et land som Danmark, der  

 ikke har gear- og generatorfabrikker? For at kunne skrive en overskrift om svindel har man  

 fået en embedsmand fra Miljøstyrelsen til at kommentere et  

 tidligere fejlagtigt udkast til tekst   et udkast som var så  

 fejlagtigt, at jeg har brugt mere end 10 timer på at rette faktuelle  

 fejl i det sammen med journalisterne.
 Af hensyn til historiens sensationsindhold har  

 skribenterne fået en af mine konkurrenter til at udtale, at  

 møllerne er dårlige, en konkurrent, der har sine egne produkter  

 at sælge   og som tilsyneladende ikke deler mine visioner om, at  

 balterne selv skal producere vindmøller.
Som sagen har udviklet sig i pressen, godt pustet til af  

 de to journaliststuderende   nu journalister   er det forståeligt, at  

  Svend  Auken kræver undersøgelse.
Jeg kan kun se frem til en  

 uvildig undersøgelse og håbe, at Berlingske Tidende vil bruge  

 lige så meget spalteplads til at referere undersøgelsens  

 resultat, som de har brugt på at beskylde mig for svindel.
Jeg må  

 til slut konstatere, at journalisterne  Morten  Frich og  Christian  Jensen  

 fortsat har meget at lære, især om etik og redelighed." Klageren har i forbindelse med sagen i Pressenævnet  

 anmodet om følgende genmæle:
"Berlingske Tidende har i sin udgave d. 4. juli  

 påstået, at der er mistanke om svindel og svigt i forbindelse med  

 Genvinds leverance af vindmøller til Baltikum.
Dette er ukorrekt, idet  

 der fra Miljøstyrelsen på intet tidspunkt er rejst mistanke om  

 svindel.
Berlingske Tidende har i sin udgave d. 4. juli  

 påstået, at der af Genvind ApS er solgt Østtyske og Polske  

 mølledele som danske møller.
Dette er ukorrekt.
I Genvinds  

 møller indgår der som alle danske møller, delkomponenter  

 af udenlandsk herkomst.
Genvind har hverken i sin markedsføring eller  

 mærkning skjult at visse komponenter er af udenlandsk herkomst.
 Berlingske Tidende har i sin artikelserie  

 påstået, at de af Genvind leverede møller er  

 "fiaskomøller". Dette er ukorrekt, idet begge møller har  

 fungeret upåklageligt lige siden idriftsættelsen.
Berlingske Tidende har påstået, at der er  

 sendt gamle mølledele af sted med funklende nye typeskilte.
Dette er  

 ukorrekt, idet mølledelene der blev sendt af sted var i original  

 ubrugt fabriksstand.
Berlingske Tidende har påstået, at Genvind  

 hverken nåede at montere møllerne i Estland eller Letland.
Dette  

 er ukorrekt, idet møllen i Estland var færdigmonteret, bortset  

 fra købers nettilslutning og mindre justeringer.
Berlingske Tidende påstår, at kablerne i  

 møllen i Letland var for lange.
Dette er ukorrekt, idet kablerne havde  

 præcis den længde, der svarede til opstilling af møllens  

 computer udenfor mølletårnet, i et separat styreskab.
Berlingske Tidende påstår, at de oprindelige  

 typeskilte med serienummer og navn på Østtyske Penig er  

 væk og erstattet af andet typeskilt.
Dette er ukorrekt, idet der  

 på disse geartyper aldrig er monteret skilte med oprindelsesland, - men  

 derimod skilte med importøren eller møllefabrikantens navn.
Berlingske Tidende påstår, at Vestas projekt i  

 1994 markedsføres som en succes, - efter fiaskoen i Baltikum.
Dette er  

 ukorrekt, idet Genvind møllerne i 1994, end ikke var afsendt fra  

 Danmark.
 [K]".
 Klageren har anført, at artiklerne er  

 fejlbehæftede og har en række faktuelle udeladelser, der sammen  

 med journalisternes måde at behandle stoffet på har skadet  

 klageren og hans firmas omdømme i vide kredse.
 Klageren har anført, at bladet ikke vil lade ham  

 tage til korrekt genmæle på de åbenlyse fejl og mangler.  

 Det debatindlæg fra klageren, som er blevet bragt, giver på ingen  

 måde et balanceret billede af de korrekte informationer, idet  

 hovedartiklen var på 2 sider og var anbragt særdeles  

 fremtrædende.
 Klageren har nærmere klaget over, at bladet ikke har  

 konfronteret ham med de særdeles alvorlige anklager fra  

 Miljøstyrelsen og bladet om snyd og svindel.
 Klageren har videre anført, at bladet har  

 fremprovokeret udtalelser fra branchen og miljøstyrelsen på  

 grundlag af urigtige oplysninger, som ikke blev bragt i den faktiske  

 artikel.
 Klageren har herudover anført, at bladet har  

 undladt at oplyse, at de såkaldt fejlslagne møller faktisk har  

 kørt i snart 2 år uden problemer og med en særdeles  

 tilfredsstillende produktion.
 Klageren har desuden anført, at bladet har  

 viderebragt direkte fejlagtige oplysninger om mærkeplader, uagtet  

 bladet var i besiddelse af fotos af de omtalte mærkeplader.
 Klageren har endelig anført, at bladet ukritisk har  

 brugt kilder, der har en åbenlys interesse i at skade klageren og hans  

 selskab.
 Bladet har i en udtalelse afvist klagen og har  

 anført, at de oplysninger, bladet har bragt, har været  

 efterprøvet i særlig grad, og klageren har nydt det  

 særlige privilegium at have deltaget i den påklagede artikels  

 tilblivelse i alle led.
Bladet har videre anført, at bladet hylder det  

 princip, at personer, der med rette eller urette føler sig slet  

 behandlet af bladet, skal have mulighed for et genmæle,  

 fuldstændig efter de normale regler for genmæle, men dog ikke  

 nødvendigvis med de ret faktuelle begrænsninger, der ligger i  

 begrebet.
Bladet bragte derfor klagerens indlæg den 9. juli  

 ukommenteret.
Det er derfor usandt, at bladet ikke ville lade klageren tage  

 korrekt til genmæle i bladet.
 Bladet har yderligere anført, at oplysningerne er  

 endog særdeles grundigt efterprøvet, og at klageren i hele  

 forløbet er blevet holdt løbende underrettet om artiklernes  

 indhold for så vidt angår klagerens virksomhed.
 Bladet har herudover anført, at  

 Underdirektør i Miljøstyrelsen  Karsten  Skov ikke har henvendt  

 sig til bladet for at klage over, at han enten er blevet fejlciteret eller  

 har udtalt sig på et utilstrækkeligt grundlag.
Bladet har desuden anført, at en række af de  

 "fejl", klageren har påstået, at artiklen rummer, for flertallets  

 vedkommende rettelig er en strid om det korrekte ord.
Bladet erkender og  

 beklager, at der et enkelt sted er gået kludder i kronologien, idet  

 klagerens møller ikke var afskibet i oktober 1994.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet har på baggrund af de  

 foreliggende oplysninger ikke grundlag for at anfægte det referat,  

 bladet har bragt af underdirektørens udtalelser.
 Pressenævnet finder, at bladets oplysninger er  

 efterprøvet i fornødent omfang ved henvendelse til forskellige  

 personer, og at klageren på tilstrækkelig måde er kommet  

 til orde i forbindelse med artiklen den 4. juli 1999. Pressenævnet  

 finder derfor ikke grundlag for at udtale kritik af bladet.
Bladet har efterfølgende bragt et omfattende  

 indlæg fra klageren.
Pressenævnet finder, at klageren herudover  

 ikke er berettiget til et genmæle.
 Afsagt den 22. september 1999.
