Momsfritagelse -  

 velgørende eller på anden måde almennyttige foreningers salg af varer og  

 ydelser i forbindelse med aktiviteter - Lions Club På baggrund af en konkret henvendelse fra Lions  

 Clubs International Multipeldistrikt 106 Danmark om, hvorvidt momslovens §  

 13,  

 stk. 1, nr. 22, finder anvendelse for foreningens aktiviteter, skal styrelsen  

 meddele følgende:
 Efter momslovens § 13, stk. 1, nr. 22, er  

 velgørende eller på anden måde almennyttige foreninger m.fl. fritaget for at  

 betale moms af foreningerne m.fl.'s salg af varer og ydelser i forbindelse  

 med  

 aktiviteter, under forudsætning af, at fritagelsen ikke vil kunne fremkalde  

 konkurrencefordrejning.
Det er en betingelse, at overskuddet fuldt ud  

 anvendes til foreningens eget formål samt at overskuddets anvendelse kan  

 dokumenteres.
Levering af varer og ydelser af forretningsmæssig karakter er  

 ikke omfattet af fritagelsen.
 De formål, som efter bestemmelsen i § 13, stk. 1,  

 nr. 22, anses for at være af velgørende eller på anden måde almennyttig  

 karakter er de samme, som er begunstiget for så vidt angår overskuddets  

 anvendelse efter "arrangementsreglen" i momslovens § 13, stk. 1,  

 nr.  

 18.
 Der er i Lions-klubbernes vedtægter en klar  

 adskillelse økonomisk mellem klubbernes egen administration  

 ("klubkassen"), der finansieres ved medlems-kontingenter, og  

 klubbernes aktiviteter ("aktivitetskassen"), der finansieres ved  

 indsamlede  

 midler.
 Efter hidtidig praksis er betingelserne med hensyn  

 til overskudsanvendelsen anset for opfyldt for de af Lions-klubbernes  

 arrangementer, hvor overskudddet fuldt ud hensættes i  

 "aktivitetskasserne" på en særligt båndlagt konto i et  

 pengeinstitut  

 til anvendelse til velgørende eller på anden måde almennyttige formål, og på  

 betingelse af, at klubberne ved fremlæggelse af et specificeret regnskab over  

 "aktivitetskassens" indtægter og udlodninger, kan dokumentere  

 overskudsanvendelsen.
 Begrundelsen for kravet om  

 "båndlæggelse" af overskuddet fra de momsfritagne arrangementer er,  

 at Lions-klubberne ikke - som det gælder for fx. amatøridrætsforeninger -  

 udelukkende anvender de indvundne overskud til momsmæssigt velgørende eller  

 på  

 anden måde almennyttige formål.
 Det er styrelsens opfattelse, at Lions kan være  

 omfattet af momslovens § 13, stk. 1, nr. 22, for det salg af varer og  

 ydelser,  

 hvor de således indsamlede midler anvendes til velgørende formål mv. i  

 overensstemmelse med den hidtidige praksis efter momslovens § 13, stk. 1, nr.  

 18.
 For alt andet salg, der ikke er fritaget efter  

 andre af bestemmelser, jf. særligt momslovens § 13, stk. 1, nr. 13,  

 (lotterier  

 m.v.), skal Lions-klubberne herefter være momsregistreret.
