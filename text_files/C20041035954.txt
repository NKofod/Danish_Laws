Skrivelse med orientering om  

 bekendtgørelse om godkendelse af og tilsyn med private opholdsteder og  

 private  

 botilbud Socialministeren har i medfør af §§ 49 b og 94 b i lov om  

 social service fastsat regler i en bekendtgørelse om godkendelse af og tilsyn  

 med private opholdssteder og private botilbud.
Bekendtgørelsen følger  

 anbefalingerne i rapporten fra »Dialogforum«, som blev offentliggjort af  

 Socialministeriet i juni 2004.
 Bekendtgørelsen og rapporten fra Dialogforum kan læses på  

www.social.dk.  

 Bekendtgørelsen vedlægges som bilag.
 Bekendtgørelsen træder i kraft 1. januar 2005 og bliver beskrevet i en  

 vejledning, som udsendes i 2005.
Bekendtgørelsen er opbygget således kapitel 1  4 indeholder regler om  

 godkendelse af private opholdssteder og botilbud.
Kapitel 5 indeholder regler  

 om tilsyn og kapitel 6 indeholder regler om regnskabsaflæggelse og revision.  

 Kapitel 7 indeholder ikrafttrædelsesbestemmelser.
Godkendelsen Bestemmelsen i § 1 i bekendtgørelsen fastslår, at det  

 stedlige amtsråd skal godkende private opholdssteder og botilbud som generelt  

 egnede, når de opfylder betingelserne for godkendelse i bekendtgørelsen.  

 Godkendelsen skal meddeles i en skriftlig og begrundet afgørelse og skal  

 indeholde oplysninger om, hvilke målgrupper opholdsstedet eller botilbuddet  

 er  

 egnet til og oplysninger om antallet af pladser.
Godkendelsen skal i medfør af bekendtgørelsens § 7 angive,  

 at opholdsstedet eller botilbuddet er godkendt som sådan i henhold til lov om  

 social service.
Opholdsstedets eller botilbuddets pædagogiske metode og  

 målsætning skal fremgå af godkendelsen.
Reglerne om godkendelse og tilsyn i bekendtgørelsen finder ikke  

 anvendelse, hvis en kommune eller en amtskommune har indgået en aftale om  

 anvendelse af samtlige pladser med et opholdssted eller et botilbud.
Det er  

 dog  

 en betingelse, at den generelle aftale med opholdsstedet eller botilbuddet  

 også  

 omfatter tilsyn.
Krav om etablering som selvstændig juridisk enhed Alle private opholdssteder og botilbud skal efter  

 bekendtgørelsens § 2 være en selvstændig juridisk enhed med særskilt  

 økonomi.
I § 2, stk. 2 findes en mulighed for at se bort fra kravene  

 om selvstændig juridisk enhed og særskilt økonomi, hvis 1)  

 	  

 tilbuddet indgår i et  

 andet privat botilbud eller opholdssted, der er godkendt eller opfylder  

 betingelserne for godkendelse, 2)  

 	  

 fravigelsen er  

 fagligt velbegrundet, 3)  

 	  

 tilbuddet befinder  

 sig på samme fysiske adresse eller i umiddelbar nærhed af et privat  

 opholdssted  

 eller botilbud, der er godkendt eller opfylder betingelserne for godkendelse.
Bekendtgørelsen åbner i § 3 mulighed for, at amtskommunen  

 kan godkende opholdssteder eller botilbud, som ikke opfylder kravet om  

 særskilt  

 økonomi, når andre aktiviteter til opholdsstedets eller botilbuddets  

 målgruppe  

 indgår i tilbuddet til beboerne.
Bestemmelsen kan kun anvendes, hvis den  

 fælles  

 økonomi er faglig velbegrundet og aktiviteterne befinder sig på samme fysiske  

 adresse eller i umiddelbar nærhed af opholdsstedet eller botilbuddet.
Der  

 skal  

 dog fortsat være særskilte budgetter og regnskaber for opholdsstedet eller  

 botilbuddet og de andre aktiviteter.
Det er uden betydning, om de øvrige  

 aktiviteter iværksættes efter serviceloven eller efter anden lovgivning.
Opholdsstedets eller botilbuddets oplysningspligt Opholdsstedet eller botilbuddet har efter § 4 pligt til at  

 oplyse den stedlige amtskommune om forhold, som ændrer  

 godkendelsesgrundlaget.
Vedtægter § 5 i bekendtgørelsen opstiller en række minimumskrav til  

 vedtægter for private opholdssteder og botilbud, som ikke er organiseret som  

 enkeltmandsvirksomheder.
Efter bestemmelsen skal vedtægterne indeholde:
1)  

 	  

 Angivelse af navn,  

 hjemsted og formål, 2)  

 	  

 Egenkapitalens  

 størrelse ved oprettelsen og hvorledes den er indbetalt (kontant eller i  

 værdier), 3)  

 	  

 Udpegning af ledelse  

 og ledelsens opgaver, ansvar og dispositionsret over for tredjemand, 4)  

 	  

 Regler om hæftelse  

 for gældsforpligtelser, 5)  

 	  

 Regler for, hvorledes  

 der skal forholdes med budgetlægning, regnskabsførelse og revision, 6)  

 	  

 Procedurer for  

 vedtægtsændringer, 7)  

 	  

 Regler for anvendelse  

 af kapitalen i tilfælde af nedlæggelse, 8)  

 	  

 Regler om  

 bestyrelsens sammensætning, 9)  

 	  

 Regler om, at der  

 skal ske henvendelse til amtskommunen med henblik på godkendelse af  

 ekstraordinære økonomiske dispositioner, jf. § 11, stk. 2.
Amtskommunen skal ikke godkende opholdsstedets eller botilbuddets  

 vedtægter, men skal i forbindelse med godkendelsen sikre sig, at vedtægterne  

 indeholder de regler og procedurer, som fremgår af § 5, stk. 1.  

 Amtskommunen har endvidere efter § 6, stk. 2 mulighed for at udpege et  

 medlem af bestyrelsen.
Såfremt amtskommunen vælger at udnytte denne ret, skal  

 dette fremgå af vedtægterne.
Endelig kan amtskommunen gøre godkendelsen af  

 opholdsstedet eller botilbuddet afhængig af, at bestyrelsen er sammensat  

 således, at den er uafhængig af stifteren, således som dette er fastsat i  

 § 6, stk. 3.
Amtskommunen skal i henhold til § 5, stk. 2 godkende  

 vedtægtsændringer.
Ved godkendelsen af vedtægtsændringer for opholdssteder  

 eller botilbud organiseret som fonde, skal amtskommunen vurdere, om  

 opholdsstedet eller botilbuddet fortsat opfylder betingelserne for at være  

 undtaget fra fondslovgivningen efter reglerne i lov om fonde og visse  

 foreninger.
Godkendelse af opholdssteder og botilbud organiseret som  

 aktieselskab eller anpartsselskab forudsætter efter § 8 at selskabet har  

 en bestyrelse.
Bestyrelsen skal opfylde de krav om uafhængighed fra stifter,  

 som fremgår af § 6, stk. 3 i bekendtgørelsen.
Selvejende institutioner Det er fastsat i bekendtgørelsens § 7, stk. 2, at  

 amtskommunen skal godkende vedtægterne for opholdssteder og botilbud  

 organiseret som fonde.
Vedtægterne kan efter § 7, stk. 3 kun godkendes,  

 hvis der er en klar adskillelse mellem stifterens økonomi og fondens økonomi.
I § 15, stk. 2 indgår en bestemmelse, hvorefter  

 amtskommunen skal føre tilsyn med opholdssteder og botilbud oprettet som  

 fonde.  

 Det omfatter bl.a. tilsyn med, om fondens økonomiske dispositioner er i  

 overensstemmelse med vedtægterne.
Væsentlige vedtægtsændringer og opløsning  

 af  

 en fond skal godkendes af Civilstyrelsen.
Godkendelse af pædagogik Det fremgår af § 9, at amtskommunen skal godkende  

 opholdsstedets eller botilbuddets pædagogiske metode og målsætningen for det  

 pædagogiske arbejde i forhold til opholdsstedets eller botilbuddets  

 målgruppe.  

 De pædagogiske metoder kan godkendes, hvis de er fagligt forsvarlige, selv om  

 de afviger fra de metoder, som anvendes i tilsvarende amtskommunale tilbud.
Godkendelse af fysiske rammer Amtskommunen skal efter § 10 i bekendtgørelsen godkende  

 opholdsstedets eller botilbuddets fysiske rammer som egnet til formålet.
Godkendelse af økonomi Amtskommunen skal efter bekendtgørelsens § 11, stk. 1,  

 godkende opholdsstedets eller botilbuddets budgetramme som helhed.
I  

 forbindelse med godkendelsen af den samlede budgetramme skal amtet vurdere,  

 om  

 budgettet afspejler aktiviteterne på stedet og giver mulighed for den  

 fornødne  

 kvalitet i tilbuddet i forhold til prisen og den kreds af brugere, som stedet  

 ønsker at modtage.
Amtskommunen kan dog afvise at godkende budgettet, hvis  

 det  

 indeholder goodwill.
Dette fremgår af § 11, stk. 5.
 Det er foreskrevet i § 11, stk. 2, at amtskommunen skal  

 godkende anvendelsen af ethvert overskud af driften og sikre at henlæggelser,  

 ekstraordinære økonomiske dispositioner og øvrige ekstraordinære  

 dispositioner  

 falder inden for opholdsstedets eller botilbuddets formål.
 Det er fastsat i § 11, stk. 3, at udgifterne til leje af  

 fast ejendom ikke må overstige, hvad der anses for normale lejeudgifter for  

 tilsvarende ejendom.
 Endvidere er det fastsat i § 11, stk. 4, at vederlag til  

 bestyrelsesmedlemmer ikke må overstige, hvad der anses for sædvanligt efter  

 hvervets art og arbejdets omfang.
 Bekendtgørelsen indeholder regler om pladsprisen i § 12.  

 Det fremgår af bestemmelsen, at amtskommunen skal fastsætte pladsprisen i  

 opholdssteder, hvorimod pladsprisen i botilbud forhandles mellem botilbuddet  

 og  

 den visiterende myndighed.
Godkendelse af personale I private opholdssteder og botilbud er det bestyrelsen, der har  

 kompetencen til og ansvaret for ansættelse af personale.
Dette princip  

 fremgår  

 af § 13, stk. 1 i bekendtgørelsen.
Amtskommunen skal således ikke  

 godkende  

 ansættelser eller afskedigelser af personale i private opholdssteder eller  

 botilbud.
Da amtskommunen skal godkende opholdsstedet eller botilbuddet som  

 generelt egnet, skal amtskommunen godkende den samlede medarbejdergruppes  

 personlige og faglige kvalifikationer i forhold til målgruppen.
Dette fremgår  

 af § 13, stk. 2 i bekendtgørelsen.
 Amtskommunen har en række beføjelser i forbindelse med  

 godkendelsen af den samlede medarbejdergruppe i private opholdssteder og  

 botilbud i medfør af § 13, stk. 2  4. Amtskommunen kan:
 1)  

 	  

 indkalde medarbejdere  

 med en utraditionel uddannelsesmæssig baggrund til en samtale.
 2)  

 	  

 indhente relevante  

 oplysninger om medarbejderne, herunder om uddannelsesbaggrund og evt.  

 straffeattest.
 3)  

 	  

 afholde en samtale  

 med opholdsstedets eller botilbuddets leder eller medarbejdere med særlige  

 opgaver forud for ansættelsen.
Godkendelsens ophør Amtskommunen kan efter bekendtgørelsens § 14 bringe en  

 godkendelse til ophør, hvis amtsrådet finder, at forholdene på opholdsstedet  

 eller i botilbuddet er væsentligt ændret i forhold til  

 godkendelsesgrundlaget.  

 Før end godkendelsen kan bringes til ophør skal amtskommunen føre en  

 forhandling med bestyrelsen af opholdsstedet eller botilbuddet med henblik på  

 at bringe forholdene i overensstemmelse med godkendelsesgrundlaget.
 Amtskommunen skal underrette Civilstyrelsen ophøret.
Tilsyn Bekendtgørelsen indeholder i § 15 regler om, at  

 amtskommunen skal føre tilsyn med, at betingelserne for godkendelse fortsat  

 er  

 opfyldt.
Regnskabsaflæggelse Opholdssteder og botilbud godkendet efter § 1 skal aflægge  

 årsregnskab i overensstemmelse med reglerne i årsregnskabslovens kapitel 5,  

 regnskabsklasse A.
Amtskommunen kan efter bestemmelsen stille yderligere krav  

 til det enkelte opholdssteds eller det enkelte botilbuds regnskabsaflæggelse.
Revision Bekendtgørelsens § 17 fastsætter regler om revision af  

 godkendte opholdssteder og botilbud.
Ikrafttrædelsesbestemmelse Bekendtgørelsen træder i kraft den 1. januar 2005. Den finder  

 anvendelse for opholdssteder og botilbud, som oprettes den 1. januar 2005  

 eller  

 senere.
Bekendtgørelsens bestemmelser finder også anvendelse for  

 opholdssteder  

 og botilbud oprettet før den 1. januar 2005, dog således, at allerede  

 godkendte  

 tilbud ikke skal godkendes på ny efter bekendtgørelsens ikrafttræden.  

 Reglerne  

 om regnskabsaflæggelse og revision i §§ 16 og 17 har først virkning fra  

 den 1. januar 2006 for opholdssteder og botilbud, der er godkendt før den 1.  

 januar 2005.
Socialministeriet, den 21. december  

 2004 Peter Juul Bilag 1 Bekendtgørelse om  

 godkendelse af og tilsyn med private opholdssteder og private botilbud I medfør af §§ 49 b og 94 b i lov om social service,  

 jf. lovbekendtgørelse nr. 708 af 29. juni 2004 fastsættes følgende:
Kapitel 1 Godkendelse § 1.  

  

 Det  

 stedlige amtsråd godkender private opholdssteder jf. lovens § 49, stk. 2  

 og private botilbud jf. lovens § 94 a som generelt egnede.
Godkendelsen  

 skal meddeles i en skriftligt begrundet afgørelse og skal angive hvilke  

 målgrupper opholdsstedet eller botilbuddet er egnet til og antallet af  

 pladser.
Stk. 2.  

  

 Der skal ikke  

 ske godkendelse efter stk. 1, når en kommune eller amtskommune har indgået  

 aftale med tilbuddet om anvendelse af samtlige pladser.
Aftalen skal omfatte  

 tilsyn.
 § 2.  

  

 Opholdsstedet eller botilbuddet skal være en selvstændig juridisk enhed med  

 særskilt økonomi.
 Stk. 2.  

  

 Amtsrådet kan  

 dog fravige kravet i stk.1, når:
1)  

 	  

 tilbuddet indgår i et  

 andet privat botilbud eller opholdssted, der er godkendt eller opfylder  

 betingelserne for godkendelse, 2)  

 	  

 det er fagligt  

 velbegrundet, og 3)  

 	  

 tilbuddet befinder  

 sig på samme fysiske adresse eller i umiddelbar nærhed af et privat botilbud  

 eller opholdssted, der er godkendt eller opfylder betingelserne for  

 godkendelse.
 § 3.  

  

 Amtsrådet kan i særlige tilfælde godkende, at et godkendt opholdssted eller  

 botilbud, lader andre aktiviteter med særskilt bevilling til botilbuddets  

 eller  

 opholdsstedets målgruppe indgå i opholdsstedets eller botilbuddets  

 organisation  

 med fælles økonomi, når:
1)  

 	  

 det er fagligt  

 velbegrundet, og 2)  

 	  

 aktiviteterne  

 befinder sig på samme fysiske adresse eller i umiddelbar nærhed af  

 botilbuddet  

 eller opholdsstedet.
 Stk. 2.  

  

 Der skal være  

 særskilte budgetter og regnskaber for det godkendte opholdssted eller  

 botilbud  

 og de øvrige aktiviteter med særskilt bevilling.
 § 4.  

  

 Opholdsstedet eller botilbuddet meddeler amtskommunen, hvis der sker  

 ændringer  

 i godkendelsesgrundlaget.
Kapitel 2 Godkendelse af organisation §   

  

 5.  

  

 Opholdssteder og botilbud, som ikke er organiseret som  

 enkeltmandsvirksomheder,  

 skal have en vedtægt.
Den skal indeholde:
 1)  

 	  

 Angivelse af navn,  

 hjemsted og formål.
 2)  

 	  

 Egenkapitalens  

 størrelse ved oprettelsen og hvorledes den er indbetalt (kontant eller i  

 værdier).
3)  

 	  

 Udpegning af ledelse  

 og ledelsens opgaver, ansvar og dispositionsret over for tredjemand, 4)  

 	  

 Regler om hæftelse  

 for gældsforpligtelser.
 5)  

 	  

 Regler for, hvorledes  

 der skal forholdes med budgetlægning, regnskabsførelse og revision.
6)  

 	  

 Procedurer for  

 vedtægtsændringer 7)  

 	  

 Regler for anvendelse  

 af kapitalen i tilfælde af nedlæggelse.
 8)  

 	  

 Regler om  

 bestyrelsens sammensætning.
 9)  

 	  

 Regler om, at der  

 skal ske henvendelse til amtskommunen med henblik på godkendelse af  

 ekstraordinære økonomiske dispositioner, jf. § 11, stk. 2.
 Stk. 2.  

  

 Amtrådet  

 godkender vedtægtsændringer.
 Stk. 3.  

  

 I forbindelse  

 med behandlingen af en ansøgning om godkendelse af et opholdssted eller et  

 botilbud som enkeltmandsvirksomhed, kan amtskommunen anmode ansøgeren om at  

 dokumentere, at denne råder over tilstrækkelige midler til at videreføre sine  

 øvrige aktiviteter uden overførsel af midler fra opholdsstedet eller  

 botilbuddet.
 § 6.  

  

 Amtsrådet skal ikke godkende sammensætningen af opholdsstedets eller  

 botilbuddets bestyrelse, jf. dog stk. 3.
 Stk. 2.  

  

 Amtsrådet har  

 ret til at udpege et medlem af bestyrelsen.
Stk. 3.  

  

 Stifteren,  

 dennes ægtefælle eller personer, der er knyttet til de nævnte personer ved  

 slægt- eller svogerskab i ret op- eller nedstigende linje eller sidelinjen så  

 nært som søskende, kan ikke udgøre bestyrelsens flertal.
Bestyrelsen skal  

 sammensættes således, at mindst et medlem er uafhængig af stifteren.
 § 7.  

  

 For  

 opholdssteder og botilbud etableret som fonde, der er undtaget fra lov om  

 fonde  

 og visse foreninger, skal godkendelsen angive, at opholdsstedet eller  

 botilbuddet er lovligt etableret som fond i henhold til lov om social  

 service.
 Stk. 2.  

  

 Amtsrådet  

 godkender vedtægterne, jf. § 5, for opholdssteder og botilbud oprettet  

 som  

 fonde.
 Stk. 3.  

  

 Vedtægterne kan  

 godkendes, hvis der er en klar adskillelse mellem stifterens økonomi og  

 fondens  

 økonomi, og hvis amtet vurderer, at vedtægtens regler om anvendelse af  

 fondens  

 formue ved ophør er i overensstemmelse med fondens formål.
 Stk. 4.  

  

 Væsentlige  

 vedtægtsændringer og opløsning skal godkendes af Civilstyrelsen.
 § 8.  

  

 Amtsrådet kan kun godkende opholdssteder og botilbud oprettet som  

 aktieselskab  

 eller anpartsselskab, hvis selskabet har en bestyrelse, der opfylder  

 betingelserne i § 6, stk. 3.
Kapitel 3 Godkendelse af pædagogik, fysiske rammer, økonomi og  

 personale § 9.  

  

 Amtsrådet godkender opholdsstedets eller botilbuddets pædagogiske metode og  

 målsætning for det pædagogiske arbejde i forhold til opholdsstedets eller  

 botilbuddets målgruppe.
 Stk.  

 2.  

  

 Amtsrådet kan godkende fagligt forsvarligt pædagogiske metoder, selv om  

 de afviger fra de metoder, som anvendes i tilsvarende amtskommunale tilbud.
 Stk. 3.  

  

 Den pædagogiske  

 metode og målsætning skal fremgå af godkendelsen.
 § 10.  

  

 Amtsrådet godkender opholdsstedets eller botilbuddets fysiske rammer som  

 egnet  

 til formålet.
§ 11.  

  

 Amtsrådet godkender opholdsstedets eller botilbuddets budget, hvis det  

 afspejler aktiviteterne på stedet og giver mulighed for den fornødne kvalitet  

 i  

 tilbuddet i forhold til prisen og den kreds af brugere, som stedet ønsker at  

 modtage.
Budgetrammen godkendes som helhed.
 Stk. 2.  

  

 Amtsrådet skal i  

 overensstemmelse med § 43, stk. 1, i lov om retssikkerhed og  

 adminitration  

 godkende anvendelsen af et eventuelt overskud ved driften af opholdsstedet  

 eller botilbuddet og skal sikre at henlæggelser, ekstraordinære økonomiske  

 dispositioner og øvrige ekstraordinære dispositioner falder inden for  

 opholdsstedets eller botilbuddets formål.
 Stk. 3.  

  

 Udgifter til  

 leje af fast ejendom må ikke overstige, hvad der anses for normale  

 lejeudgifter  

 for tilsvarende ejendom.
 Stk. 4.  

  

 Vederlag til  

 bestyrelsesmedlemmer må ikke overstige, hvad der anses for sædvanligt efter  

 hvervets art og arbejdets omfang.
 Stk. 5.  

  

 Ved godkendelse  

 af opholdsstedets eller botilbuddets budget, kan goodwill ikke medregnes.
 § 12.  

  

 Pladsprisen for opholdssteder efter servicelovens § 49, stk. 2 angives af  

 amtskommunen ved godkendelsen.
Stk. 2.  

  

 Pladsprisen for  

 private botilbud efter servicelovens § 94 a, fastsættes af botilbuddet på  

 baggrund af det godkendte budet.
Den anbringende myndighed bestemmer, hvad  

 den  

 vil betale for anbringelsen.
 § 13.  

  

 Opholdsstedets eller botilbuddets ledelse har ansvaret for personalets  

 ansættelse.
 Stk. 2.  

  

 Amtsrådet  

 godkender den samlede medarbejdergruppes personlige og faglige  

 kvalifikationer  

 i forhold til målgruppen og kan i særlige tilfælde indkalde medarbejdere med  

 en  

 utraditionel uddannelsesmæssig baggrund til en samtale.
 Stk. 3.  

  

 Amtsrådet kan  

 som godkendende myndighed indhente relevante oplysninger om medarbejderne,  

 herunder om uddannelsesbaggrund og evt. straffeattest.
 Stk. 4.  

  

 Amtsrådet kan  

 afholde en samtale med opholdsstedets eller botilbuddets leder eller  

 medarbejdere med særlige opgaver forud for ansættelsen.
Kapitel 4 Godkendelsens ophør § 14.  

  

 En  

 godkendelse af et opholdssted eller et botilbud kan bringes til ophør, når  

 amtsrådet finder, at forholdene på opholdsstedet eller i botilbuddet er  

 væsentligt ændret i forhold til godkendelsesgrundlaget.
 Stk. 2.  

  

 Amtsrådet skal  

 inden ophøret have genvurderet godkendelsen på baggrund af en forhandling.
Stk. 3.  

  

 Amtsrådet  

 underretter de anbringende myndigheder om opholdsstedets eller botilbuddets  

 ophør.
Dette skal så vidt muligt ske med forudgående varsel.
 Stk. 4.  

  

 Amtsrådet  

 underretter Civilstyrelsen jf. § 7, stk. 4, om ophør af et opholdssted  

 eller et botilbud etableret som fond.
Kapitel 5 Tilsyn § 15.  

  

 Det stedlige amtsråd fører tilsyn med de godkendte tilbud og med at de krav,  

 der følger af godkendelsesgrundlaget, overholdes.
Stk. 2.  

  

 Amtsrådet fører  

 tilsyn med opholdsteder og botilbud oprettet som fonde, der er undtaget fra  

 lov  

 om fonde og visse foreninger.
Dette omfatter tilsyn med, 1)  

 	  

 om fondens økonomiske  

 dispositioner er i overensstemmelse med vedtægterne og med grundlaget for  

 godkendelsen, herunder betingelserne i § 11, og 2)  

 	  

 om fonden efterlever  

 lovgivningens krav om regnskabsaflæggelse og revision.
Kapitel 6 Regnskabsaflæggelse og revision § 16.  

  

 Opholdssteder og botilbud godkendt efter § 1 skal aflægge årsregnskab i  

 overensstemmelse med reglerne i årsregnskabsloven kapitel 5, regnskabsklasse  

 A,  

 medmindre andet følger af særlige regler.
Såfremt opholdsstedets eller  

 botilbuddets balancesum, nettoomsætning og gennemsnitligt antal medarbejdere  

 overstiger grænser fastsat i § 4 i lov om erhvervsdrivende virksomheders  

 aflæggelse af årsregnskab m.v. (årsregnskabsloven), skal årsregnskabet  

 aflægges  

 i overensstemmelse med årsregnskabslovens afsnit III, regnskabsklasse B.
 Stk. 2.  

  

 Amtskommunen kan  

 stille yderligere krav til det enkelte opholdssteds eller det enkelte  

 botilbuds  

 regnskabsaflæggelse, hvis det vurderes nødvendigt for at sikre tilstrækkelig  

 gennemskuelighed i opholdsstedets eller botilbuddets økonomi.
 Stk. 3.  

  

 Ved  

 regnskabsaflæggelsen anvendes et regnskabsår på 12 måneder.
 § 17.  

  

 Årsregnskabet skal revideres af en statsautoriseret revisor, registreret  

 revisor, Kommunernes Revision, Revisionsdirektoratet for Københavns Kommune  

 eller andet kommunalt revisionsorgan.
Stk. 2.  

  

 Revisor skal  

 revidere årsregnskabet i overensstemmelse med god offentlig revisionsskik og  

 herunder foretage en kritisk gennemgang af opholdsstedets eller botilbuddets  

 regnskabsmateriale og dets forhold i øvrigt.
Revisor skal herunder efterkomme  

 de krav vedrørende revisionen, som måtte blive stillet af amtskommunen.
Stk. 3.  

  

 Revisor skal ved  

 en påtegning på årsregnskabet bekræfte, at det er revideret.
Påtegningen skal  

 indeholde oplysninger om den stedfundne revision og om eventuelle  

 bemærkninger,  

 den har givet anledning til.
 Stk. 4.  

  

 En revisor, der  

 fratræder sit hverv, har, når den tiltrædende revisor retter henvendelse,  

 pligt  

 til at oplyse grundene til sin fratræden.
Kapitel 7 Ikrafttrædelsesbestemmelse § 18.  

  

 Bekendtgørelsen træder i kraft den 1. januar 2005.
 Stk. 2.  

  

 Amtsrådet skal  

 ikke på ny godkende botilbud og opholdssteder, der er godkendt inden den 1.  

 januar 2005. §§ 16 og 17 anvendes først fra den 1. januar 2006 for  

 botilbud og opholdssteder, der er godkendt inden den 1. januar 2005.
