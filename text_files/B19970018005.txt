 I medfør af § 1, § 2, stk. 2, § 3, stk. 2 og 3, § 10, § 10 e, stk. 2 og 4,  

 § 11, stk. 2, og § 11 a i lov om udnyttelse af vedvarende energikilder m.v.,  

 jf. lovbekendtgørelse nr. 837 af 7. oktober 1992 som ændret ved lov nr. 1089  

 af 20. december 1995, sammenholdt med bekendtgørelse nr. 364 af 9. juni 1993  

 om Energistyrelsens opgaver, fastsættes:
Tilskudsberettigede anlæg § 1.  Der kan ydes tilskud til følgende former for  

 anlæg til udnyttelse af vedvarende energikilder:
Stk. 2.  Der ydes kun tilskud til nye anlæg, som  

 installeres med henblik på bygningers opvarmning og forsyning med varmt vand  

 eller elektricitet.
Tilskud kan ydes ved installering af anlæg i forbindelse  

 med eksisterende bygninger eller ved nybyggeri.
Der ydes ikke tilskud til  

 brugte eller renoverede anlæg.
 Stk. 3.  Der ydes kun tilskud til anlæg med system-  

 eller typegodkendelse, og hvor de i godkendelsen indeholdte betingelser er  

 opfyldt, jf. § 11.
 Stk. 4.  Der ydes ikke tilskud til varmepumpeanlæg og  

 fyringsanlæg i områder, hvor der er etableret kollektiv varmeforsyning med  

 fjernvarme eller naturgas, eller hvor der i henhold til lov om varmeforsyning  

 er godkendt et projekt for etablering af sådan varmeforsyning.
 Stk. 5.  Der ydes ikke tilskud til solvarmeanlæg i  

 områder, hvor der er etableret forsyning med fjernvarme fra  

 kraftvarmeproduktion, eller hvor der i henhold til lov om varmeforsyning er  

 godkendt et projekt for etablering af kraftvarmebaseret fjernvarmeforsyning.
 Stk. 6.  Der ydes ikke tilskud til varmepumpeanlæg i  

 forbindelse med varmegenvindingsanlæg eller til varmepumpeanlæg, der benyttes  

 til køling eller i forbindelse med køleanlæg.
 Stk. 7.  Der ydes ikke tilskud til biogasanlæg, der  

 anvendes i forbindelse med spildevandsrensning.
 § 2.  Tilskud ydes som et samlet tilskud pr. anlæg.
Stk. 2.  Tilskud kan ydes til anlægskomponenter, der  

 forbereder installation af et samlet anlæg.
Tilskuddet ydes som et forskud på  

 tilskud til et samlet anlæg.
Stk. 3.  Et fyringsanlæg kan bestå af flere enheder.
Der  

 ydes ikke tilskud til kontinuert fyrede anlæg med en samlet nominel effekt  

 større end 250 kW eller til portionsfyrede anlæg med en samlet nominel effekt  

 større end 400 kW.
Tilskudsberettigede § 3.  Tilskud kan ydes til installering af såvel  

 privat ejede anlæg som til offentligt ejede anlæg.
 Stk. 2.  Tilskud kan ydes til anlæg i forbindelse med  

 bygninger, der anvendes erhvervsmæssigt, såvel som til anlæg i forbindelse  

 med bygninger, der anvendes ikkeerhvervsmæssigt.
 Stk. 3.  Tilskud til anlæg vedrørende bygninger, der  

 benyttes erhvervsmæssigt, kan ydes til bygningens ejer, lejer eller  

 forpagter.
 Stk. 4.  Tilskud til anlæg vedrørende bygninger, der  

 ikke benyttes erhvervsmæssigt, kan kun ydes til bygningens ejer, jf. dog § 5.
§ 4.  Søger flere om tilskud til samme anlæg, skal der  

 søges samlet på et skema.
En af ansøgerne skal som befuldmægtiget underskrive  

 skemaet, der skal indeholde en liste over øvrige ansøgere, redegøre for  

 størrelse af de enkelte ejeres andele samt bilægges eventuel aftale mellem  

 parterne.
Sker der, inden tilskuddet udbetales, mindre ændringer i  

 ejerfordelingen samt i aftalen mellem parterne, skal ændringerne meddeles  

 Energistyrelsen.
Større ændringer nødvendiggør en ny ansøgning.
 § 5.  I forbindelse med finansieringsordninger, som  

 Energistyrelsen har godkendt, kan tilskuddet ydes til virksomheder, der  

 udlejer eller finansierer tilskudsberettigede anlæg.
Stk. 2.  Tilskud efter stk. 1 ydes i henhold til  

 rammeaftaler om vilkår for aftaler mellem finansierende virksomheder og  

 brugerne af anlæg, der installeres af virksomheden.
Vilkårene skal bl.a.  

 sikre, at et ydet tilskud alene anvendes til at nedsætte brugerens betaling,  

 og at der ydes brugeren tilfredsstillende garanti og service på det  

 installerede anlæg.
 Stk. 3.  Tilskud efter stk. 1 ydes kun til virksomheder,  

 der kan dokumentere tilstrækkelig fagkundskab og økonomisk soliditet til at  

 kunne opfylde vilkår som nævnt i stk. 2.
Betingelser for meddelelse af tilsagn om  

 tilskud § 6.  Tilsagn om tilskud til varmepumpeanlæg,  

 fyringsanlæg og solvarmeanlæg kan kun meddeles, såfremt der foreligger  

 skriftlig aftale mellem ansøger og leverandør om levering af anlægget.  

 Aftalen skal være betinget af, at et tilsagn om tilskud opnås fra  

 Energistyrelsen.
Stk. 2.  Tilsagn om tilskud til biogasanlæg kan kun  

 meddeles, såfremt der foreligger skriftligt overslag eller tilbud om levering  

 af anlægget.
Overslaget eller tilbuddet skal for elproducerende anlæg angive  

 investeringsbidraget, såfremt der søges om tilskud hertil.
Stk. 3.  I forbindelse med finansieringsordninger som  

 nævnt i § 5, hvor tilskuddet skal ydes til en virksomhed, der udlejer eller  

 finansierer tilskudsberettigede anlæg, meddeles tilsagn om tilskud på  

 grundlag af en aftale mellem virksomheden og brugeren om installation af  

 anlægget.
Aftalen skal være betinget af, at tilsagn om tilskud opnås fra  

 Energistyrelsen.
I øvrigt skal aftalen være i overensstemmelse med den  

 pågældende rammeaftale.
 § 7.  Der ydes ikke tilskud til anlæg, hvor der er  

 indgået ubetinget aftale om levering, eller hvor installationsarbejdet er  

 påbegyndt, inden skriftligt tilsagn om tilskud er meddelt.
 Stk. 2.  Stk. 1 gælder ikke for tilskud til  

 solvarmeforberedte varmtvandsbeholdere, der er godkendte som  

 tilskudsberettigede anlægskomponenter, jf. § 2, stk. 2.
 § 8.  Tilskud kan kun ydes, såfremt anlægget leveres  

 af en momsregistreret virksomhed, der driver bygge- og anlægsvirksomhed.
 § 9.  Hvis der i forbindelse med installation af et  

 anlæg kan ydes tilskud både efter denne bekendtgørelse og anden lovgivning,  

 vil tilskud efter denne bekendtgørelse være betinget af, at tilskuddet efter  

 anden lovgivning alene ydes på grundlag af investeringsomkostningerne med  

 fradrag af tilskuddet efter denne bekendtgørelse.
Godkendelse af anlægstyper og -komponenter § 10.  Prøvestationerne forestår en  

 godkendelsesordning, der omfatter en afprøvning og godkendelse af enkelte  

 anlægstyper og -komponenter i kvalitets- og sikkerhedsmæssig henseende samt  

 udarbejdelse af forskrifter for anlæggenes installation.
 Stk. 2.  Energistyrelsen kan fastsætte nærmere regler  

 for godkendelse af anlæg og anlægskomponenter samt særlige  

 kvalitetsbestemmelser vedrørende anlæggenes installation.
§ 11.  Det påhviler fabrikanter og leverandører at  

 fremskaffe de i § 10 nævnte godkendelser.
Ansøgning herom indsendes til den  

 pågældende prøvestation.
 Stk. 2.  Energistyrelsen fastsætter gebyret for  

 godkendelse.
 § 12.  Prøvestationerne orienterer løbende fabrikanter  

 og leverandører om ændringer af godkendelsesprocedure og formidler tekniske  

 informationer vedrørende afprøvningerne.
 § 13.  Type- eller systemgodkendelse meddeles på en  

 særlig blanket, som angiver:
 Stk. 2.  Type- eller systemgodkendelse meddeles af  

 følgende:
Prøvestationen for Solenergi, Dansk Teknologisk Institut, Postboks 141, 2630 Tåstrup.
Energistyrelsen Landemærket 11 1119 København K.
Prøvestationen for Varmepumpeanlæg, Dansk Teknologisk Institut, Postboks 141, 2630 Tåstrup.
Prøvestationen for mindre biobrændselskedler, Dansk Teknologisk Institut, Teknologiparken, 8000 Århus C.
Ansøgning om tilsagn om tilskud § 14.  Ansøgning om tilskud skal udfærdiges på et  

 særligt skema, der rekvireres hos Informationssekretariatet for Vedvarende  

 Energi, Dansk Teknologisk Institut, Postboks 141, 2630 Tåstrup.
Tlf.: 43 99  

 60 65.
Stk. 2.  Med ansøgning om tilskud til varmepumper,  

 fyringsanlæg og solvarmeanlæg skal sendes kopi af skriftlig aftale om  

 levering, jf. § 6, stk. 1. Med ansøgning om tilskud til biogasanlæg skal  

 sendes overslag eller tilbud om levering af anlægget.
Ved kombinerede anlæg  

 skal ansøgning udfærdiges særskilt for hver anlægstype.
 Stk. 3.  Energistyrelsen skønner, hvorvidt de anslåede  

 udgifter er rimelige.
§ 15.  På grundlag af indsendte ansøgninger kan  

 Energistyrelsen meddele tilsagn om tilskud, hvorefter anlægget kan anskaffes  

 og installationsarbejder iværksættes.
Det meddelte tilsagnsbeløb kan ikke  

 forhøjes.
 Stk. 2.  Et meddelt tilsagn om tilskud bortfalder,  

 såfremt der installeres et andet anlæg end anført i ansøgningen.
 Stk. 3.  Et meddelt tilsagn om tilskud bortfalder, hvis  

 der ikke indsendes fyldestgørende ansøgning om udbetaling af tilskud inden  

 den i § 18, stk. 1, angivne frist eller en eventuel forlængelse af denne  

 frist, jf. §§ 17 og 18.
 § 16.  Tilskud til solvarmeforberedte  

 varmtvandsbeholdere, der installeres uden at der samtidig etableres et samlet  

 solvarmeanlæg, ydes uden forudgående tilsagn, jf. § 20.
Ansøgning om udbetaling af tilskud § 17.  Ansøgning om udbetaling af tilskud til samlede  

 anlæg skal udfærdiges på et særligt skema, der fremsendes til ansøgeren  

 sammen med meddelelsen om tilsagn om tilskud.
Med ansøgningen skal sendes  

 fakturaer for udført arbejde påført de leverede firmaers momsnumre.
Af  

 fakturaerne skal det klart fremgå, hvilket arbejde der er udført, samt en  

 nøjagtig angivelse af arbejdsperioden.
 § 18.  Tilskud som nævnt i § 17 kan kun udbetales,  

 hvis hele arbejdet er afsluttet, og ansøgningen om udbetaling er indsendt  

 inden 6 måneder efter tilsagnets dato.
 Stk. 2.  Energistyrelsen kan i særlige tilfælde efter  

 begrundet ansøgning meddele forlængelse af den i stk. 1 angivne frist.
 Stk. 3.  Fristforlængelse til ud over 31. oktober i året  

 efter tilsagnsåret meddeles ikke.
§ 19.  Tilskud som nævnt i § 17 kan kun udbetales til  

 tilsagnsmodtagere.
Dog kan, på tilsagnsmodtageres begæring, meddelt tilsagn  

 om tilskud overføres til pengeinstitut eller realkreditinstitut i forbindelse  

 med låntagning med henblik på finansiering af anlægget.
 § 20.  Tilskud til solvarmeforberedte  

 varmtvandsbeholdere, der er godkendte som tilskudsberettigede  

 anlægskomponenter, og som installeres uden at der samtidig etableres et  

 samlet solvarmeanlæg, ydes på grundlag af et installationsbevis, der er  

 udfyldt og underskrevet af VVS-installatøren, der har installeret beholderen.
 § 21.  For anlæg, som helt eller delvist er  

 varmeproducerende, herunder anlæg til opvarmning af brugsvand, er det en  

 forudsætning for tilskud, at anlægget indberettes til Bolig- og  

 Bygningsregistret.
Beregning af tilskud § 22.  For Solvarmeanlæg fastsættes tilskuddet som et  

 standardbeløb under hensyntagen til de enkelte anlægstypers energiindvinding,  

 dog således at tilskuddet ikke kan overstige 30% af de godkendte udgifter.
 Stk. 2.  For varmepumpeanlæg fastsættes tilskuddet som  

 et standardbeløb, jf. stk. 1, dog således at tilskuddet ikke kan overstige  

 15% af de godkendte udgifter.
 Stk. 3.  For biogasanlæg udgør tilskuddet maksimalt 30%  

 af de godkendte udgifter.
 Stk. 4.  For fyringsanlæg fastsættes tilskuddet under  

 hensyntagen til de enkelte anlægstypers energi- og miljømæssige egenskaber,  

 dog således at tilskuddet ikke kan overstige 30% af de godkendte udgifter.
 Stk. 5.  Tilskud til anlæg, der anvendes i bygninger i  

 forbindelse med virksomheder, der er registreret efter lov om almindelig  

 omsætningsafgift, beregnes på grundlag af udgifterne eksklusive moms.
 Stk. 6.  Tilskud til anlæg i forbindelse med andre  

 bygninger beregnes på grundlag af udgifterne inklusive moms.
 § 23.  Tilskuddet kan højst udgøre 1 mill. kr. pr.  

 anlæg.
 § 24.  Som tilskudsberettigede udgifter kan godkendes  

 udgifter til indkøb og til installering af de anlæg og anlægsdele m.v., der  

 er tilskudsberettigede efter de følgende stykker, samt de i den forbindelse  

 nødvendige materialer og udgifter, der følger af arbejdets gennemførelse,  

 herunder udgifter til teknisk rådgivning og bistand.
 Stk. 2.  Som tilskudsberettigede udgifter kan godkendes  

 udgifter til selve det energiproducerende anlæg, herunder forsyningsledninger  

 for varme mellem anlægget og en eller flere bygninger, men ikke udgifter til  

 fordelingssystemet herudover.
Stk. 3.  Der kan ydes tilskud til investeringsbidraget  

 for elproducerende anlæg.
Tilskud til investeringsbidraget for elproducerende  

 anlæg beregnes inden for samme maksimumsats, som til enhver tid anvendes af  

 elforsyningen.
 Stk. 4.  Til kombinerede anlæg kan der kun ydes tilskud  

 til udgifter til de dele af anlægget, der er type- eller systemgodkendt.
 Stk. 5.  Finansieringsudgifter er ikke  

 tilskudsberettigede.
 Stk. 6.  Særligt luksusprægede materialer eller  

 installationer er ikke tilskudsberettigede.
Anke § 25.  Afgørelser truffet af Energistyrelsen i henhold  

 til denne bekendtgørelse kan ikke indbringes for højere administrativ  

 myndighed.
Tilbagebetaling af tilskud § 26.  Energistyrelsen kan kræve et udbetalt tilskud  

 tilbagebetalt, såfremt anlægget ikke er opført i overensstemmelse med de af  

 prøvestationen eller Energistyrelsen udstedte godkendelser, eller såfremt  

 anlægget nedtages eller afhændes særskilt helt eller delvis inden for 1 år  

 regnet fra arbejdets afslutning.
 Stk. 2.  Tilskud kan dog ikke kræves tilbagebetalt ved  

 afhændelse, som nævnt i stk. 1., såfremt anlægget ejes af flere i fællesskab  

 og afhændelsen kun angår en mindre ejerandel i anlægget.
Straffebestemmelser § 27.  Den, der afgiver urigtige oplysninger i  

 forbindelse med ansøgning om tilsagn om tilskud eller om udbetaling af  

 tilskud, straffes med bøde eller hæfte, medmindre højere straf er forskyldt  

 efter anden lovgivning.
 Stk. 2.  Er overtrædelsen begået af et selskab eller  

 lignende kan pålægges strafansvar efter reglerne i straffelovens 5. kapitel.
Ikrafttræden § 28.  Bekendtgørelsen træder i kraft den 15. marts  

 1997.
Stk. 2.  Samtidig ophæves bekendtgørelse nr. 565 af 4.  

 juli 1995 om statstilskud til anlæg, der udnytter vedvarende energikilder  

 m.v.
Nævnte bekendtgørelse finder dog fortsat anvendelse på tilsagn om  

 tilskud, der er meddelt inden den 15. marts 1997, samt på ansøgninger, der er  

 modtaget før denne dato, og som opfylder tilskudsbetingelserne i  

 bekendtgørelse nr. 565 af 4. juli 1995.
