 I medfør af § 35 i lov nr. 221 af 3. juni 1967 om jagten (* 1) fastsættes  

 nedenstående bestemmelser for Roskilde vildtreservat i Roskilde amt.
 § 1.  Vildtreservatet omfatter:
a.
Søterritoriet øst og sydøst for en ret linie fra Veddelev Hage  

 beliggende 70 m nordvest for det vestligste punkt af skellet mellem matr.nr.  

 11 l og 12 k , Veddelev by, Himmelev, til det punkt, hvor det nordøstlige  

 skel for Sct.
Hans hospitals kirkegård i forlænget linie rammer kysten.
b.
De landarealer, der grænser til det under a nævnte område i en bredde  

 af 50 m, dog mod øst ikke længere end til Frederiksborgvej (hovedvej A6).
c.
Matr. nr. 11 l og 11 k , Veddelev by, Himmelev.
 § 2. På vildtreservatets område er det forbudt at udøve jagt på eller på  

 anden måde at ombringe, indfange eller forjage svømme- og vadefugle, samt at  

 ødelægge og indsamle æg.
 § 3. På det i § 1, litra a, nævnte område er færdsel med ladt skydevåben  

 forbudt.
 § 4. Jagtrådet kan, når særlige forhold taler derfor, dispensere fra  

 bestemmelserne i §§ 2 og 3 efter nærmere af landbrugsministeriet fastssatte  

 retningslinier og i overensstemmelser med en fra Vildtnævnet indhentet  

 udtalelse.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft den 1. august 1981 og er gældende til  

 og med den 31. juli 1991.
 Landbrugsministeriet, den 29. juni 1981.
