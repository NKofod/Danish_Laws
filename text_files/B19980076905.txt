 Bekendtgørelse om autorisation af  

 teknikere til udtagning af blodprøver m.v.
 I medfør af § 4, stk. 4, og § 19, stk. 3 og  

 stk. 5 i dyrlægeloven, jf. lovbekendtgørelse nr. 492 af 28.  

 juni 1990 om dyrlægegerning m.v., som senest ændret ved lov nr.  

 403 af 10. juni 1997 fastsættes:
 § 1. Dyrlæger kan dels som led i en specifik plan for  

 sygdomsbekæmpelse eller sygdomskontrol, for så vidt angår  

 sygdomme, som ikke er omfattet af bilagene til husdyrsygdomsloven, dels som  

 led i afstamningskontrol lade sig assistere af teknikere med hensyn til  

 udtagning af diagnostiske prøver af kvæg, svin, heste,  

 får, geder, pelsdyr og fjerkræ til undersøgelse på  

 Statens Veterinære Serumlaboratorium, Statens Veterinære Institut  

 for Virusforskning eller et laboratorium godkendt af Veterinær- og  

 Fødevaredirektoratet.
Stk. 2. Følgende diagnostiske prøver skal  

 udtages af en autoriseret dyrlæge: Kateterurin, svaberprøver fra  

 livmoderen, biopsier og lignende.
Dette gælder også udtagelse af  

 diagnostiske prøver til brug ved indberetninger, attester eller  

 sundhedscertifikater.
§ 2. Teknikere, der skal assistere dyrlæger, jf.  

 § 1, stk. 1, skal autoriseres hertil af Veterinær og  

 Fødevaredirektoratet.
Veterinær- og Fødevaredirektoratet  

 meddeler betingelserne for autorisation, herunder hvilke prøver den  

 pågældende tekniker i hvert enkelt tilfælde må  

 udføre, jf. stk. 3.
 Stk. 2. Ansøgningen om autorisation som tekniker skal  

 indeholde oplysninger om, hvilke diagnostiske prøver den  

 pågældende tekniker påtænkes at skulle udtage samt  

 til hvilket formål.
 Stk. 3. Autorisation som tekniker kan meddeles til udtagning  

 af: blodprøver, mælkeprøver,  

 næsesvaberprøver, kloaksvaberprøver,
gødningsprøver, skedeflådprøver, øre-  

 og hudskrabprøver, blodprøver af brysthulen af slagtede dyr og  

 organmateriale af slagtede dyr.
 Stk. 4. Autorisation kan meddeles den, der virker under en  

 navngiven dyrlæges ledelse og ansvar, og som er blevet undervist  

 i:
 1)	Udtagning af de relevante prøver i teori og praksis.
 2)	Anatomien for det organ eller den lokalitet, hvor prøven skal  

 udtages.
 3)	Besøgshygiejne.
 4)	Brugen af det relevante instrumentarium.
 5)	Injektionshygiejne og desinfektion.
 6)	Anvendelse og desinfektion af fikseringsudstyr.
 7)	Regler for forsendelse af prøvemateriale.
 8)	Hygiejne- og desinfektionsforanstaltninger ved ambulant udtagning af  

 diagnostiske prøver.
§ 3. Undervisning i henhold til § 2, stk. 4, skal  

 foretages af den dyrlæge, teknikeren skal assistere.
Ved  

 ansøgning om autorisation af en tekniker, skal dyrlægen til  

 Veterinær- og Fødevaredirektoratet fremsende dokumentation for,  

 at undervisning har fundet sted.
Denne dokumentation skal godkendes af  

 Veterinær- og Fødevaredirektoratet.
 Stk. 2. Veterinær- og Fødevaredirektoratet kan  

 forlange, at teknikere autoriseret i henhold til § 2, stk. 1, skal  

 modtage supplerende undervisning.
 § 4. Veterinær- og Fødevaredirektoratet kan  

 tillade andre former for lægmandsassistance til dyrlæger end de i  

 § 1, stk. 1 nævnte.
 § 5. En autorisation som tekniker kan til enhver tid  

 tilbagekaldes af Veterinær- og Fødevaredirektoratet hvis  

 betingelserne for autorisation ikke overholdes.
 Stk. 2. Autorisationen bortfalder, når ansættelsen  

 af den pågældende tekniker ophører.
 § 6. Udgifter til undervisning i medfør af denne  

 bekendtgørelse er det offentlige uvedkommende.
§ 7. Med bøde straffes den, der 1)	Overtræder § 1, stk. 2 eller § 2, stk. 1,  

 1. pkt.
2)	Tilsidesætter vilkår knyttet til en autorisation meddelt  

 efter § 2, stk. 1, 2. pkt., § 3, stk. 2, og  

 § 4 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8. Bekendtgørelsen gælder ikke for  

 Grønland.
 § 9. Bekendtgørelsen træder i kraft den 15.  

 november 1998.
