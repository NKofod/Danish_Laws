Landsskatteretskendelse vedr.
Udlejning af driftsmidler Klagen skyldes, at ankenævnet har anset  

 klagerens udlejning af driftsmidler for omfattet af personskattelovens § 13,  

 stk. 6, jf. § 4, stk. 1, nr. 13.
Landsskatterettens afgørelse Skatteankenævnet har ikke  

 godkendt fradrag for underskud ved udlejning af driftsmidler på 1.628.555 kr.  

 i  

 klagerens øvrige skattepligtige indkomst.
 Landsskatteretten stadfæster  

 skatteankenævnets afgørelse.
Sagens oplysninger Klageren erhvervede B i  

 november 1989. Af klagerens selvangivelse samt skøde af 8. december 1989  

 vedrørende køb af ejendommen C, hvorfra B blev drevet, fremgår det, at  

 ejendommen blev købt sammen med virksomheden B med overtagelse den 1.  

 november  

 1989.
B blev indtil den 1. januar  

 1995 drevet af klageren i personligt regi, hvorefter B blev omdannet til et  

 kommanditselskab.
Virksomhedens driftsmidler indgik ikke i omdannelsen pr. 1.  

 januar 1995. Driftsmidlerne blev af klageren stillet til rådighed for  

 kommanditselskabet.
Anpartskapitalen i  

 kommanditselskabet udgjorde 101 anparter, hvoraf klageren ejede 100 anparter  

 og  

 B ApS ejede 1 anpart.
Klageren ejer samtlige anparter i B ApS.
B blev drevet af  

 kommanditselskabet indtil dettes konkurs i 2001. Klageren arbejdede fra  

 1995-2001 fuldtid i kommanditselskabet.
Fra den 1. april 2000 har klageren  

 været ansat hos D.
 I forbindelse med  

 kommanditselskabets konkurs i 2001 blev såvel kommanditselskabets egne  

 driftsmidler som de af klageren ejede driftsmidler afhændet med tab til  

 følge.  

 Tabene er opgjort som nedenfor angivet:
Private driftsmidler 1.628.555 kr.
Kommanditselskabets  

 driftsmidler 44.007 kr.
Samlet tab 1.672.562 kr.
Af resultatopgørelsen for  

 udlejningsejendommen C, for 2001 fremgår det, at årets resultat udgjorde  

 -1.939.768 kr.
I opgørelsen indgår ovennævnte tab på maskiner og inventar  

 ejet  

 af klageren.
Skatteankenævnets afgørelse Skatteankenævnet har anset  

 underskud ved udlejning af driftsmidler på 1.628.555 kr. for omfattet af  

 personskattelovens § 4, stk. 1, nr. 13, om passiv udlejningsvirksomhed.
 I henhold til  

 personskattelovens § 13, stk. 6, kan underskud fra en virksomhed som nævnt i  

 personskattelovens § 4, stk. 1, nr. 13, ikke fratrækkes i den skattepligtiges  

 øvrige skattepligtige indkomst, men fremføres til modregning i positiv  

 skattepligtig indkomst i et senere indkomstår fra samme virksomhed.
Der er skattemæssigt tale om  

 to virksomheder  driften af B i kommanditselskabet og en personligt  

 dreven  

 udlejningsvirksomhed.
Klagerens udlejningsvirksomhed bestod alene i udlejning  

 af driftsmidler til kommanditselskabet, og da der ikke har været opkrævet  

 leje,  

 er ankenævnet af den opfattelse, at klageren ikke har deltaget aktivt i  

 udlejningsvirksomhedens drift i væsentlig omfang.
Aktiviteten i  

 kommanditselskabet har således været med aktiv deltagelse, medens  

 udlejningsaktiviteten  

 skattemæssigt er anset for passiv.
Ankenævnet har lagt vægt på, at man efter  

 praksis anses for at drive to virksomheder, når kun den ene er med aktiv  

 deltagelse.
Ankenævnet har endvidere lagt  

 vægt på, at klageren ikke ejede alle anparter i kommanditselskabet, idet 1 ud  

 af de i alt 101 anparter var ejet af B ApS.
Der er således tale om to  

 retssubjekter, hvor hæftelsesforholdene ikke er ens, idet der er begrænset  

 hæftelse i kommanditselskabet og fuld hæftelse i den personligt drevne  

 udlejningsvirksomhed.
 Underskud i  

 udlejningsvirksomheden er herefter omfattet af fradragsbegrænsningerne i  

 henhold til personskattelovens § 13, stk. 6, jf. § 4, stk. 1, nr. 13.
Klagerens påstand og argumenter Klagerens repræsentant har  

 nedlagt påstand om, at underskuddet på 1.628.555 kr. kan fradrages i  

 klagerens  

 skattepligtige indkomst for 2001, og at det underskud, der ikke kan benyttes  

 i  

 2001, modregnes i klagerens skattepligtige indkomst i efterfølgende  

 indkomstår  

 i henhold til ligningslovens § 15.
Ændringen vedrører det  

 forhold, at underskuddet på 1.628.555 kr. efter ankenævnets opfattelse ikke  

 kan  

 fremføres til fradrag i anden fremtidig indkomst under henvisning til  

 personskattelovens § 13, stk. 6, jf. § 4, stk. 1, nr. 13, om passiv  

 udlejningsvirksomhed.
Dette er ikke korrekt.
 Driftsmidlerne, der blev  

 overtaget den 1. november 1989, blev ikke overdraget til kommanditselskabet  

 den  

 1. januar 1995, men blev stillet til rådighed for kommanditselskabet til dets  

 ophør i 2001. Samtlige driftsmidler i kommanditselskabet samt de privatejede  

 driftsmidler blev solgt efter konkursen, hvorved der opstod tab herpå.
 Tab på de driftsmidler, der  

 var ejet af kommanditselskabet blev ikke fratrukket, idet dette tab er  

 omfattet  

 af reglerne om fradragskonto.
 Tab på de driftsmidler, der  

 var privatejede, blev derimod ikke omfattet af de specielle  

 begrænsningsregler  

 for kommanditanparter.
 Virksomheden, der benyttede  

 driftsmidlerne, var organiseret som et kommanditselskab, som ikke er et  

 selvstændigt skattesubjekt.
Kommanditselskabet har ikke  

 betalt en særskilt årlig leje af driftsmidlerne, men klageren fik hele det  

 årlige driftsresultat fra kommanditselskabet, og en andel heraf ansås som  

 lejebetaling.
Klageren har forestået vedligeholdelsen af driftsmidler, men  

 udgifterne hertil er afholdt af kommanditselskabet.
 Klageren har i alle årene  

 arbejdet fuldtid i selskabet og har i alle årene været beskattet af  

 overskuddet  

 i kommanditselskabet i sin virksomhedsordning, hvori eventuelle skattemæssige  

 afskrivninger er fratrukket, uden at skattemyndighederne har haft  

 indvendinger  

 mod dette.
Klageren har i alle årene  

 stillet driftsmidlerne til rådighed i den virksomhed, som han selv arbejdede  

 i  

 og blev beskattet af som virksomhedsindkomst.
Det er almindelig kendt, at  

 interessenter stiller egne særaktiver til rådighed for deres interessentskab.  

 Dette ses især inden for advokat-, revisor- og lægebranchen.
Det samme er  

 muligt for kommanditister.
I skattemæssig henseende  

 sidestilles kommanditselskaber og interessentskaber, og i denne sag har  

 klageren  

 selv ejet virksomheden og dermed arbejdet fuldtid i virksomheden.  

 Virksomheden  

 har benyttet hans driftsmidler, og der er således ikke tale om passiv  

 udlejning  

 af driftsmidler.
Klageren har kun drevet en virksomhed i kommanditselskabet  

 og  

 stillede sine driftsmidler til rådighed herfor, idet betaling herfor var, at  

 han modtog hele overskuddet i kommanditselskabet bl.a. som en betaling  

 herfor.
 Hæftelsessituationen er uden  

 betydning, idet det er den skattemæssige situation, der er af betydning.  

 Skattemyndighederne må være af den opfattelse, at såfremt kommanditselskabet  

 i  

 stedet havde været organiseret som et interessentskab, havde underskuddet  

 kunnet fremføres, idet der her hæftes personligt, men i ligningsvejledningen  

 er  

 der flere steder anført, at de skattemæssige situationer er ens, uanset om  

 virksomheden er organiseret som et interessentskab eller kommanditselskab,  

 bortset fra fradragskontoen.
 Situationen falder dermed  

 ikke ind under begrænsningen i personskattelovens § 13, stk. 6, jf. § 4, stk.  

 1, nr. 13.
Landsskatterettens bemærkninger og begrundelse Ud fra de foreliggende  

 oplysninger fremgår det, at driften af B var organiseret som et  

 kommanditselskab  

 med begrænset hæftelse.
Det fremgår endvidere, at klageren ejede enkelte  

 driftsmidler, som blev udlejet til kommanditselskabet.
 Som følge af at klageren har  

 drevet B i kommanditselskabsform med de for kommanditselskaber gældende  

 hæftelsesforhold, kan driften af B og udlejningen af driftsmidlerne, som ejes  

 af klageren personligt, ikke ses som en integreret virksomhed.
 Det er således  

 Landsskatterettens opfattelse, at klageren har drevet to virksomheder   

 en  

 virksomhed med drift af B i kommanditselskabsform og en virksomhed omfattende  

 udlejning af driftsmidler til kommanditselskabet i personligt regi.
Det er endvidere rettens  

 opfattelse, at kommanditister ikke kan stille aktiver til rådighed for et  

 kommanditselskab på samme måde, som det er muligt for interessenter at stille  

 aktiver til rådighed for et interessentskab.
Dette begrundes i  

 kommanditselskabets  

 konstruktion og hæftelsesforhold.
Dette ændrer dog ikke, at en kommanditist  

 beskattes af sin anpart på samme måde som en interessent i et  

 interessentskab.
 Af personskattelovens § 4,  

 stk. 1, nr. 13, fremgår det, at indkomst fra udlejning af  

 afskrivningsberettigede  

 driftsmidler uanset antal ejere er kapitalindkomst, når den skattepligtige  

 ikke  

 deltager i virksomhedens drift i væsentligt omfang.
 I cirkulære nr. 129 af 4.  

 juli 1994 til personskatteloven er det angivet, at der ved afgørelsen af, om  

 arbejdsindsatsen er væsentlig, gælder en praksis svarende til den praksis,  

 der  

 anvendes ved afgørelsen af, om investeringsfondshenlæggelser kan anvendes til  

 forlods afskrivning, jf. investeringsfondslovens § 3 a, stk. 3.
I cirkulære nr. 166 af 29.  

 oktober 1984 til investeringsfondsloven er det angivet, at afgørelse af, om  

 den  

 skattepligtiges deltagelse i virksomhedens drift har været af ikke  

 uvæsentligt  

 omfang, må bero på en konkret bedømmelse af samtlige omstændigheder.
Ved  

 denne  

 afgørelse kan man som en vejledende norm lægge vægt på, om arbejdsindsatsen  

 udgør mindst 50 timer månedligt.
Består virksomheden alene i udlejning af  

 afskrivningsberettigede driftsmidler, vil der normalt være tale om en så  

 passiv  

 form for virksomhed, at arbejdstidskravet ikke kan være opfyldt.
Ved vurderingen af, om  

 klageren har deltaget i væsentligt omfang i driften af virksomheden, skal  

 alene  

 henses til udlejningsvirksomheden.
Den arbejdsindsats, som klageren har ydet  

 i  

 forbindelse med driften af B, skal ikke medregnes i opgørelsen af klagerens  

 arbejdsindsats, da B drives af et kommanditselskab og dermed anses som en  

 selvstændig virksomhed, der adskiller sig fra udlejningsvirksomheden.
Uanset  

 at  

 kommanditselskaber ikke er selvstændige skattesubjekter, er retten enig med  

 ankenævnet i, at den virksomhed, som klageren har drevet i  

 kommanditselskabsform, og den virksomhed, som klageren har drevet i  

 personligt  

 regi, ikke kan anses som én integreret virksomhed som følge af  

 hæftelsesforholdene.
 På baggrund af det oplyste  

 har klageren ikke godtgjort, at han har opfyldt arbejdstidskravet på mindst  

 50  

 timer månedligt for så vidt angår udlejningsvirksomheden.
 Retten er herefter enig med  

 ankenævnet i, at indkomsten fra udlejning af afskrivningsberettigede  

 driftsmidler til kommanditselskaber er kapitalindkomst, jf.  

 personskattelovens  

 § 4, stk. 1, nr. 13.
 Af personskattelovens § 13, stk. 6, følger herefter, at  

 klageren ikke kan fratrække underskuddet på 1.628.555 kr. i sin øvrige  

 indkomst  

 for 2001, men at underskuddet kan fremføres til modregning i positiv  

 skattepligtig indkomst i et senere indkomstår fra samme virksomhed.
 Skatteankenævnets afgørelse  

 stadfæstes derfor.
