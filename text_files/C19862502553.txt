 (Afsnit I: Budgettering).
 1. Opgave.
 Formålet med nærværende notat er primært at give retningslinier  

 forbudgetlægning for de udgifter, der henføres til FBT's driftskonto 0812.12:  

 »Arkitekt- og ingeniørsalær«.
 De anførte retningslinier vil endvidere kunne anvendes i forbindelse med  

 udfærdigelse af overslag (budgetter) for tilsvarende ydelser, der skal  

 henføres til respektive byggekonti eller særligt meddelte  

 projekteringsbevillinger.
 2. Art af tjenesteydelser.
 Nævnte udgifter omfatter betaling for følgende ydelser, der er effektueret  

 af fremmede i henhold til forudgående kontraktmæssige aftaler:
 2.1. Opmålingsarbejder.
 2.2. Jordbundsundersøgelser.
 2.3. Forberedende miljøundersøgelser.
 2.4. Arkitektbistand.
 2.5. Ingeniørbistand.
 2.6. Tilsyn med arbejders udførelse.
 2.7. Prøver og kontrol af færdige installationer og anlæg.
 2.8. Udarbejdelse af tekniske instrukser eller betjeningsvejledninger.
 3. Kontering af udgifter.
 Udgifter til de under pkt. 2 anførte ydelser vil normalt være at henføre  

 til følgende kontoområder afhængig af bevillingsforudsætninger og af ydelsens  

 art (trin på byggesagens behandling).
A.
Meddelte nationale bygge- og anlægsbevillinger.
B.
Meddelte NATO-bygge- og anlægsbevillinger.
C.
Særlige meddelte NATIO eller NATO projekteringsbevillinger.
D.
FBT's driftskonto (konto 0812.12).
ad 3A.
Nationale bygge- og anlægsbevillinger.
I henhold til FMN's  

 bestemmelser udsendt ved FBT's skrivelse j.nr. 610.115/112 af 10.januar 1986  

 skal alle udgifter til fremmed rådgivning for bygge- og anlægsarbejder  

 afholdt under finanslovens - 22.20.02.70.11 henføres til de enkelte  

 projekters byggekonti.
 Bestemmelser gælder for alle sådanne bevillinger, der er meddelt efter  

 1.januar 1986.
 Til brug herfor skal den enkelte bevillingsansøgning omfatte overslag over  

 forventede udgifter til fremmed tjenesteydelser.
 Det må i den forbindelse antages, at de i bevillingsoplægget indeholdte  

 udgifter til fremmede tjenesteydelser omfatter de udgifter, der vil fremkomme  

 efter at bevilling er meddelt FBT, d.v.s. fremmed arkitekt- og  

 ingeniørbistand til detailprojektering og udfærdigelse af udbudsmateriale  

 samt udgifter til ovennævnte pkt. 2.6 - 2.8. Udgifter til fremmede  

 tjenesteydelser, der ligger forud for ovennævnte f.eks. udgifter til  

 planlægning, programmering, bevillingsoplæg og de i ovennævnte pkt. 2.1 - 2,3  

 anførte udgifter må henføres til FBT's driftsudgifter: konto 12.
 ad 3B: NATO arbejder.
Efter gældende bestemmelse i forbindelse med udførelse af  

 infrastrukturarbejder under NATO skal udgifter til - langtidsplanlægning, - programmering, - udarbejdelse af »A-estimates«, - udarbejdelse af »B-estimates« afholdes af værtslandet med  

 mindre der til disse arbejder er meddelt særskilt bevilling (se efterfølgende  

 afsnit) eller det er bestemt, at udgiften afholdes af USER-nationen, hvis  

 denne ikke er Danmark.
 Udgifter - når bevilling foreligger til udfærdigelse af detailprojekt og  

 udbudsmateriale og til tilsynsopgaver og kontrolarbejder i byggefasen  

 afholdes af de enkelte projekters byggekonti på een af følgende 2 måder:
 3.B.1: Til direkte kontering på respektive projekts byggekonto, såfremt  

 der i den givne NATO-bevilling særskilt er medtaget et beløb til A/E-Fees.
 3.B.2: Henføres til FBT's driftskonto (konto 12), såfremt der i  

 NATO-bevillingen er medtaget administrationstillæg på 5%.
 ad 3C: Projekteringbevillinger.
 På grundlag af anmodning i enkelttilfælde fra FBT til  

 bevillingsmyndigheder kan der udstedes projekteringsbevillinger før den  

 egentlige bygge- og anlægsbevilling foreligger.
 En sådan projekteringsbevilling, der kan omfatte forskellige trin i en  

 byggesags behandling, vil altid i henhold til bevillingsoplægget være nøje  

 afgrænset.
Omfanget kan f.eks. være - Udførelse af nærmere angivet studie i forbindelse med nye opgaver eller  

 ændring af eksisterende anlæg.
 - Udfærdigelse af »B-estimate« for infrastrukturopgaver, når  

 principgodkendelse for arbejdets udførelse foreligger (Planning funds).
 - Udfærdigelse af detailprojekt og/eller udbudsmateriale for  

 infrastrukturopgaver (Final design funds).
 Det kan endelig i forbindelse med nærværede afsnit nævnes, at udgifter til  

 de under pkt. 2 nævnte ydelser i forbindelse med arbejder udført for  

 myndigheder uden for forsvaret efter særlig aftale kan konteres til  

 respektive myndigheder.
 ad 3D: Konto 12.
 Til konto 12 henføres alle udgifter i forbindelse med de i pkt. 2 nævnte  

 ydelser med mindre de i henhold til pkt. 3A, 3B og 3C henføres til anden  

 kontering.
Rekapitulation for udgifter til fremmede tjenesteydelser under konto 12 er da:
 3.D.1. Udgifter til fremmed hjælp i forbindelse med  

 bygningsforslagsarbejder, hvor løsning kræver særlig teknisk ekspertice, der  

 ikke findes inden for egne ressourcer.
 3.D.2. Forarbejder i forbindelse med nationale investeringsopgaver før  

 bevilling, med mindre særlig projekteringsbevilling foreligger.
 3.D.3. Forarbejder i forbindelse med NATO-arbejder før bevilling, med  

 mindre særlig projekteringsbevilling foreligger.
 3.D.4. Udfærdigelse af detailprojekt og udbudsmateriale incl.  

 projektopfølgning for NATO-arbejder, hvor der i bevillingen er includeret et  

 administrationssalær på 5%.
 3.D.5. Udgifter under byggefasen for de under 3.D.1 og 3.D.4 nævnte  

 arbejder til.:
 - særligt udstyr.
 - prøver og kontrol af færdige installationer og anlæg.
 - udarbejdelse af tekniske instrukser og betjeningsforskrifter.
 3.D.6. Tværgående teknisk sagsbehandling, der ikke umiddelbart er knyttet  

 til konkret bevillingshjemlet opgave.
 I den forbindelse kan nævnes:
- Deltagelse i planlægningsgrupper sammen med andre forsvarsmyndigheder  

 og/eller NATO-myndigheder - Udfærdigelse af standard- eller typeprojekter for særlige forsvarsanlæg.
 - Energistyring.
 - Forundersøgelser m.v. i miljøsager.
--------------------------------------------------------------------- 4. Tidspunkt og baggrund for udarbejdelse af budget for konto  12.
 Budget for gældende kalenderår X udarbejdes i januar/februar måned i året  

 X - 1. Budgettet skal være Direktoratet i hænde senest 1.marts år X - 1.
 På tidspunkt for budgetlægning påregnes følgende materiale at være til  

 rådighed:
 - Oversigt over udgifter til BF-arbejder i året X - 2 med hertil hørende  

 udgifter til fremmede tjenesteydelser.
 - Den nationale bygge- og anlægsplan, rullet i december år X - 2.
 - Senest korrigerede NEC-LIP. .
 5. Udregning af budgettal for konto 12.
 På baggrund af det i ovennævnte pkt. anførte grundlag og svarende til den  

 i pkt.3.D. angivne inddeling af opgaver kan anføres følgende retningslinier  

 for ansættelse af budget for konto 12 for året X, idet der samtidig medtages  

 ajourførte skøn for tilsvarende aktiviteter, der er igangsat i foregående år  

 og som måtte få afløb på konto 12 for året X.
 BF-opgaver.
 5.1. Ad 3.D.1. BF-arbejder.
 Budgetbidrag udregnes på grundlag af sidste 3-års forbrug til fremmed  

 rådgivende assistance til BF-arbejder.
 Det aktuelle budgetterede tal bør ikke overstige det foregående års  

 forbrug med mere end 5%.
NATIO-opgaver.
Programmering.
 5.2. Ad 3.D.2. Programmering m.v. for NATIO-opgaver.
 På grundlag af den nationale 6-års plan, der normalt er »rullet«  

 i december år X-2, foretages ved centrale FBT-møder fordeling af kommende  

 opgaver mellem BAer /afdelinger.
 Respektive BAer/afdeling ansætter da inden for eget budgetbidrag 1% af  

 overslagsbeløbene for de arbejder, hvor programmering (bevillingsoplæg)  

 påregnes udført i året X.
NATO-opgaver.
Programmering.
 5.3. Ad 3.D.3. Programmering m.v. for NATO-opgaver.
 Som under 5.2., idet opgaverne fordeles på grundlag af foreliggende  

 godkendte årsprogrammer.
NATO-opgaver.
Detailprojekt.
 5.4. Ad 3.D.4. Detailprojekt for NATO-arbejder.
På grundlag af bevillingsprojektet foretages en fagmæssig inddeling af  

 overslaget med henblik på udregning af overslagsbeløb for de del-arbejder,  

 hvor der påregnes anvendt fremmed rådgivende bistand.
Budgettal kan da  

 udregnes af overslagsbeløbene for del-arbejderne ved anvendelse af følgende  

 %-satser:
 - Arkitektarbejder 5%.
 - Konstruktioner og anlægsarbejder 7%.
 - VVS-arbejder 12%.
 - El-arbejder 14%.
 Tilsynsarbejder.
 5.5. Ad 3.D.5. Tilsyn og andre ydelser i Byggefasen.
 Budgettal for fagtilsyn vedrørende BF-arbejder og NATO-arbejder med 5%  

 administrationssalær kan ansættes til 15% af de udregnede honorarer til  

 projektering.
 For øvrige ydelser under byggefasen må budgettal fastsættes efter opgavens  

 art.
 5.6. Ad 3.D.6. Diverse ydelser.
 Budgettal må ansættes efter skøn.
 6. Fremsendelse af budget til Direktoratet.
 Som anført foran skal budgettet for året X for konto 12 være tilgået  

 Direktoratet senest 1.marts år X-1.
 Budgettet ønskes opdelt i de i ovennævnte pkt. 5 anførte 6 kategorier.
 7. Tildeling af bevilllinger under konto 12.
 På grundlag af de under pkt. 6 nævnte budgetter vil der blive meddelt  

 BAer/Afdelinger bevillinger inddelt i de anførte 6 kategorier.
 8. Korrektion af indsendte budgetter.
 Udregning af budget for året X vil som anført være baseret på oplysninger  

 og forudsætninger der foreligger primo år X-1.
Dette medfører naturligt en usikkerhed i de enkelte budgetbidrag.
Denne  

 usikkerhed vil successivt kunne reduceres ved halvårlig udarbejdelse af  

 korrektioner på efternævnte tidspunkter:.
 1. Økonomisk halvvejsmøder omkring august år X-1.
 2. I forbindelse med fremsættelse af budget for år X +  

 1/ i februar år X.
 3. Økonomisk halvvejsmøde omkring august år X.
 Svarende til ovennævnte vil der ske en regulering af de under pkt. 7  

 nævnte bevillinger.
