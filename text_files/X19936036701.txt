Finanstilsynet har fastlagt en praksis for, hvor store ydelser fra  

 begravelseskasser må være.
I 1993 er grænsen 18.000 kr.
 I anledning af Deres skrivelse af 8. januar 1993 om afgrænsning mellem  

 begravelseskassevirksomhed og forsikringsvirksomhed skal Finanstilsynet  

 udtale følgende:
I de Europæiske Fællesskabers direktiv 79/267 om samordning af de  

 administrativt og ved lov fastsatte bestemmelser om adgang til og udøvelse af  

 direkte livsforsikringsvirksomhed hedder det i artikel 3, stk. 1: »Dette  

 direktiv vedrører ikke organer, som udelukkende sikrer ydelser ved dødsfald,  

 dersom størrelsen af disse ydelser ikke overstiger de gennemsnitlige  

 begravelsesomkostninger .....«.
Efter at have orienteret sig om priser  

 for begravelser har tilsynet fastlagt en praksis, hvorefter  

 begravelseskassers ydelser kan udgøre indtil 15.000 kr. med regulering af  

 personskattelovens § 20; det svarer til en grænse på 18.000 kr. i 1993.
 (* 1) Afgørelsen er trykt i "Beretning fra Finanstilsynet 1993".
