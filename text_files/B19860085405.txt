§ 1.  Ligningsmyndighederne i den kommune, i hvilken  

 slutligningen foretages, bemyndiges til som 1. instans at yde  

 skattefritagelse for beløb, der i henhold til § 1, nr. 2, i lov nr. 199 af 9.  

 april 1986 om etablering af en færgefart til overførsel af gods mellem  

 Københavns Frihavn og Helsingborg (DanLink-projektet) ydes til afholdelse af  

 udgifter til støjbeskyttelse.
Skattefritagelsen omfatter beløb, der ydes til  

 i nødvendigt omfang at udføre støjbeskyttelse ved afskærmning eller  

 vinduesisolering langs godsbanen Københavns Frihavn - Ryparken - Vigerslev på  

 strækningen fra dennes krydsning med S-banesporene ved Vordingborggade til  

 underføringen ved Valby Langgade.
 Stk. 2.  Den kommunale ligningsmyndighed bemyndiges  

 endvidere til som 1. instans at yde skattefritagelse for tilskud, der ydes af  

 DSB til støjbegrænsende foranstaltninger langs jernbanestrækninger i hele  

 landet i henhold til aktstykke 140 12/3 86.
 Stk. 3.  Modtagere af de pågældende beløb kan ikke ved  

 indkomstopgørelsen fradrage udgifter, som er afholdt af de nævnte beløb.  

 Ligeledes kan beløbene ikke medregnes ved opgørelsen af grundlaget for  

 skattemæssige afskrivninger eller til anskaffelsessummen ved opgørelsen af  

 den skattepligtige fortjeneste ved afståelse af fast ejendom.
 Stk. 4.  Meddelelse om skattefritagelse skal indeholde  

 oplysning om de udbetalte beløb, herunder om hvilke udgifter beløbene skal  

 dække.
 § 2.  Afgørelser truffet af den kommunale  

 ligningsmyndighed i henhold til denne bekendtgørelse kan indbringes for  

 statsskattedirektoratet, som træffer afgørelse på ministeren for skatter og  

 afgifters vegne.
 § 3.  Bekendtgørelsen træder i kraft dagen efter  

 bekendtgørelsen i Lovtidende.
