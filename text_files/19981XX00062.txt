Skriftlig fremsættelse (28. oktober  

 1998) Kulturministeren (Elsebeth Gerner Nielsen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 biblioteksafgift.. (Gradueret skala ved udbetaling af biblioteksafgift,  

 skolebibliotekernes bestandsindberetninger m.v.).
(Lovforslag nr.
L 62).
Loven om biblioteksafgift af 1991 indebar en  

 vidtgående omlægning af biblioteksafgiftsordningen sammenlignet  

 med den hidtil gældende ordning.
Derfor indeholder loven en bestemmelse  

 om, at den skal tages op til revision.
 Oprindelig skulle dette ske i folketingssamlingen 1996-97.  

 Folketinget vedtog imidlertid i denne samling at udskyde revisionen til  

 1998-99. Desuden blev ikrafttrædelsestidspunktet for den faste  

 overgrænse for den enkelte modtagers afgiftsbeløb på  

 200.000 kr. udsat til den 1. januar 1999, og den hidtidige undergrænse  

 blev ophævet.
 Samtidig blev der nedsat en  

 arbejdsgruppe, som skulle belyse, om den i 1991 gennemførte  

 omlægning havde fungeret efter sin hensigt, og overveje, om der var  

 anledning til at foretage justeringer af loven og den tilhørende  

 bekendtgørelse om biblioteksafgift.
Arbejdsgruppen vedrørende Lov om Biblioteksafgift  

 afleverede sin rapport @Bibliotekspengene@ ved årsskiftet 1997/98. Arbejdsgruppens  

 overordnede konklusion er, at biblioteksafgiften i hovedtræk har  

 fungeret efter sin hensigt, og at der ikke er grundlag for at stille forslag  

 om ændringer, der berører lovens hovedprincipper.
Ud over de  

 principielle overvejelser indeholder rapporten en række forslag til  

 ændringer og justeringer af både loven og bekendtgørelsen.
Rapporten er udgangspunktet for  

 det forslag til ændring af lov om biblioteksafgift, som hermed  

 fremsættes.
Både rapporten og senere et lovudkast har været  

 udsendt til høring hos de berørte  organisationer m.v., og der  

 har været ført drøftelser med de to forfatterforeninger.  

 Der er under disse drøftelser opnået en forståelse om,  

 hvilke ændringer der bør søges gennemført i de  

 gældende bestemmelser.
I modsætning til den generelle revision i 1991 er  

 der i lovforslaget tale om mindre indgribende ændringer.
Det  

 foreslås blandt andet, at der indføres en gradueret skala   uden  

 et øvre loft   for udbetalingen af biblioteksafgift i stedet for den  

 faste overgrænse, som endnu ikke er trådt i kraft.
Der  

 foreslås også en lovmæssig afklaring af den  

 afgiftsmæssige stilling for den del af skolebibliotekernes  

 bøger, som foreligger i særlig høje antal i form af  

 klassesæt.
For disse bøger foreslås det, at eksemplarer af  

 en titel ud over 15 kun skal udløse en tredjedel afgift.
Der er i bemærkningerne til lovforslaget redegjort  

 også for de ændringer af administrativ karakter i  

 biblioteksafgiftsordningen, som det er hensigten at gennemføre i  

 sammenhæng med lovændringerne.
Det drejer sig blandt andet om  

 ændrede vægtninger ved beregningen af biblioteksafgift for visse  

 typer af litteratur, herunder en mere fordelagtig vægtning for  

 skønlitteratur for voksne.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets hurtige og  

 velvillige behandling.
