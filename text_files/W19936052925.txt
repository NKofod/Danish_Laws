 Ansøgning om patent på en marksprøjte var af Patentdirektoratet efter  

 indsigelse afslået, da opfindelsen ikke adskilte sig væsentligt fra, hvad der  

 var kendt før ansøgningens indleveringsdag, jf.
 patentlovens § 2. De af klageren den 14. oktober 1992 fremlagte nye  

 krav fandtes ikke at være i strid med patentlovens § 19. Sagen tilbagesendtes  

 derfor til Patentdirektoratet til fortsat realitetsbehandling.
År 1993, den 12. november afsagde Patentankenævnet (Grønning-Nielsen, Hans Chr.
Thomsen, Grønbæk, Terndrup Pedersen, Ansgar Sørensen) følgende Den 9. oktober 1989 fremlagdes en den 16. maj 1984 indleveret ansøgning om  

 patent på en marksprøjte.
De fremlagte krav lød således:
 »1. Marksprøjte med en sprøjtebom og et antal sprøjtedyser, især til  

 traktormontering eller -bugsering, og nærmere bestemt af den art, hvor  

 traktoren foruden sprøjtepumpen er forsynet med en luftkompressor eller  

 luftblæser, og hvor der i tilslutning til sprøjtebommen findes et arrangement  

 med luftfordelingskanaler og luftdyser til frembringelse af en ned mod  

 afgrøden rettet tæppelignende luftstrøm, hvilken luftstrøm omslutter  

 sprøjtestrålerne og medvirker til dråbernes rette fordeling og indtrængen i  

 afgrøden, kendetegnet ved, at marksprøjten er opbygget på basis af en  

 konventionel hydraulisk sprøjte, på hvis sprøjtebom (1) der er monteret et  

 antal luftdyser (4) med tilslutning til en central blæser (3) eller  

 kompressor via fleksible slanger (5), og at denne blæser eller kompressor  

 drives af en hydraulikmotor (3a) med tilslutning til traktorens hydrauliske  

 udtag.
2. Marksprøjte ifølge krav 1, kendetegnet ved, at luftdyserne (10)  

 er monteret både foran og bagved sprøjtedyserne (7) for frembringelse af et  

 dobbelt lufttæppe, midt i hvilket sprøjtevæsken udledes i fordråbet form via  

 sprøjtedyserne.« Hardi International A/S, Tåstrup, nedlagde ved skrivelse af 5. januar 1990  

 indsigelse mod udstedelse af patent med følgende begrundelse:
 »Den foreliggende patentansøgning angår ifølge sit hovedkrav en  

 marksprøjte med en sprøjtebom og et antal sprøjtedyser, især til  

 traktormontering eller -bugsering, og nærmere bestemt af den art, hvor  

 traktoren foruden sprøjtepumpen er forsynet med en luftkompressor eller  

 luftblæser, og hvor der i tilslutning til sprøjtebommen findes et arrangement  

 med luftfordelingskanaler og luftdyser til frembringelse af en ned mod  

 afgrøden rettet tæppelignende luftstrøm, hvilken luftstrøm omslutter  

 sprøjtestrålerne og medvirker til dråbernes rette fordeling og indtrængen i  

 afgrøden.
 Ansøgeren har ifølge samme hovedkrav ønsket, at det for den patentansøgte  

 opfindelse særligt kendetegnende skal ses i, at marksprøjten er opbygget på  

 basis af en konventionel hydraulisk sprøjte, på hvis sprøjtebom der er  

 monteret et antal luftdyser med tilslutning til en central blæser eller  

 kompressor via fleksible slanger, og at denne blæser eller kompressor drives  

 af en hydraulikmotor med tilslutning til traktorens hydrauliske udtag.
 Som ulemper ved de kendte marksprøjter har ansøgeren anført, at de er  

 komplicerede med mange mekaniske dele og derfor er dyre i anskaffelse og  

 vedligeholdelse.
 Under sagens behandling ses der ikke at være taget hensyn til, at  

 teknikkens stade på ansøgningens indleveringsdag også omfattede andre typer  

 af marksprøjter, fra hvilke marksprøjten ifølge opfindelsen ikke synes at  

 adskille sig væsentligt.
Eksempelvis kendes fra side 17 af tidsskriftet HARDI RAMA udgivet i  

 begyndelsen af 1983 en marksprøjte af typen MINI-VARIANT.
Denne marksprøjte  

 omfatter en sprøjtebom med et antal sprøjtedyser og er beregnet til  

 traktormontering eller bugsering og er udstyret med en luftkompressor eller  

 luftblæser (vist for oven). I tilslutning til sprøjtebommen findes et  

 arrangement med luftfordelingskanaler og luftdyser til frembringelse af en  

 mod afgrøden (i dette tilfælde jordbær) rettet tæppelignende luftstrøm,  

 hvilken luftstrøm omslutter sprøjtestrålerne.
På sprøjtebommen er der  

 monteret et antal luftdyser med tilslutning til den centrale blæser via  

 fleksible slanger, der udgår fra blæseren.
Marksprøjten er desuden udstyret  

 med en konventionel hydraulisk sprøjte.
Endvidere kendes fra en brochure udgivet af HOLDER i 1982 en marksprøjte,  

 hvor blæseren er hydraulisk drevet, dvs. drevet fra traktorens hydrauliske  

 kraftudtag.
En noget lignende model blev forevist og præmieret ved SIMA  

 udstillingen i Paris i marts 1983.
 Når henses til det som kendt efterviste, synes patentlovens § 2 ikke  

 opfyldt, da opfindelsen ikke synes at adskille sig væsentligt fra, hvad der  

 var kendt før ansøgningens indleveringsdag.
Det må derfor henstilles, at ansøgningen tilbagetages eller afslås.« Klageren imødegik ved skrivelse af 29. april 1990 indsigelsen og anførte:
»Som hovedbegrundelse for indsigelsen anfører Hardi International  

 A/S, at teknikkens stade på ansøgningens indleveringsdag også omfatter typer  

 af marksprøjter, fra hvilke marksprøjten ifølge opfindelsen ikke synes at  

 adskille sig væsentligt.
Som begrundelse herfor henviser Hardi International  

 A/S til:
1) en marksprøjte af typen »Mini-Variant« afbildet i Hardi Rama,  

 vol 1 1983, side 17, og 2) holder nyhedspublikation (DLG 82), hvor en tværstrømssprøjteblæser med  

 hydraulisk drevet blæser er omtalt og afbildet.
Sprøjteblæseren er beregnet  

 til brug i vinmarker.
 Vores bemærkninger til indsigelsen er følgende:
A) Som kendt teknik på ansøgningens indleveringsdag er der i beskrivelsen  

 omtalt en fra tysk offentliggørelsesskrift nr. 2.833.604 kendt marksprøjte,  

 hvor hydrauliske sprøjtedyser er kombineret med luftdyser, hvis formål det er  

 dels at »åbne« afgrøden, dels at »bære« væskedråberne ned  

 mod afgrøden, således at vindafdrift modvirkes.
Ulemperne ved denne kendte  

 marksprøjtetype er anført, se beskrivelsen side 1, 4. og 5. afsnit.
Marksprøjten af typen Mini-Variant (Hardi Rama 1983, side 17) synes at  

 være af en tilsvarende art, dvs. en marksprøjte, hvor væsken fordråbes og  

 udstrøjtes via et antal hydrauliske dyser, og hvor et (lignende ?) antal  

 luftdyser skaber luftstrømme omkring væskedråberne rettet ned mod afgrøden -  

 dette forhold fremgår dog ikke klart af det viste foto.
Der er tale om  

 punktvise luftudblæsninger, ikke som påstået af Hardi, tæppelignende  

 luftstrømme, der omslutter sprøjtestrålerne.
Det er i denne forbindelse væsentligt at bemærke, at det i praksis har  

 vist sig at være afgørende for den tilstræbte effekt (»åbning« af  

 afgrøden, »bæring« af væskedråberne) at luftstrømmene danner et  

 sammenhængende tæppe foran og bag dyserne langs sprøjtebommen.
Hvis  

 luftstrålerne er enkeltstående og adskilte vil der opstå turbulente  

 luftstrømme mellem strålerne, og denne turbulens vil stik mod det tilsigtede  

 øge tendensen til vindafdrift.
Mini-Variant marksprøjten formodes at have denne uheldige egenskab, netop  

 fordi blæseluften udledes gennem enkelt-stående, adskilte luftdyser, således  

 at der ikke dannes et sammenhængende lufttæppe langs sprøjtebommen.
Hardi har  

 da også - så vidt vides - senere ændret sin marksprøjte af den pågældende  

 type i retning af sprøjtesystemet ifølge opfindelsen, formodentlig inspireret  

 af denne.
Under alle omstændigheder er Mini-Variant marksprøjten omfattet af den i  

 beskrivelsen omtalte kendte teknik, hvori opfindelsen tager sit udgangspuntk,  

 jf. indleveringen til krav 1, som lyder: »Marksprøjte med en sprøjtebom  

 og et antal sprøjtedyser, især til traktormontering eller -bugsering, og  

 nærmere bestemt af den art, hvor traktoren foruden sprøjtepumpen er forsynet  

 med en luftkompressor eller luftblæser, og hvor der i tilslutning til  

 sprøjtebommen findes et arrangement med luftfordelingskanaler og luftdyser  

 til frembringelse af en ned mod afgrøden rettet tæppelignende luftstrøm,  

 hvilken luftstrøm omslutter sprøjtestrålerne og medvirker til dråbernes rette  

 fordeling og indtrængen i afgrøden, ...« En beskrivelse, der passer helt på Mini-Variant sprøjten.
 B) Formålet med opfindelsen er, som angivet i beskrivelsen side 2, linie  

 16 - 24, at anvise en marksprøjte, som har samme gode egenskaber i henseende  

 til målrettet sprøjtevæskefordeling, åbning af afgrøden og mulighed for  

 sprøjtning med minimal væskemængde som de omtalte kendte marksprøjter.  

 Samtidig tilstræbes imidlertid en marksprøjte, som er lettere at betjene og i  

 det hele taget mere praktisk i brug end de hidtil kendte marksprøjter af  

 samme art, ligesom kravene til investering og vedligehold skal stemme bedre  

 overens med planteavlens økonomiske afkastningsevne.
 Denne opgave løses ifølge opfindelsen med en marksprøjte med de kendetegn,  

 der er angivet i den kendetegnende del af krav 1. Kendetegnene omfatter:
a) Marksprøjten er opbygget på grundlag af en konventionel marksprøjte med  

 hydrauliske dyser, b) marksprøjten udstyres med luftdyser og tilhørende luftblæser,  

 underforstået, at disse komponenter kan eftermonteres på sprøjten, såfremt  

 denne allerede forefindes i den konventionelle udgave, og c) luftblæseren drives via traktorens hydrauliske kraftudtag ved hjælp af  

 en sædvanlig hydraulikmotor.
Det i pkt. c anførte arrangement gør det muligt fortsat at drive den  

 konventionelle sprøjte (dvs. væskepumpen) via kraftoverføringsaksel fra  

 traktorens mekaniske kraftudtag, dvs. uden ændring af den eksisterende  

 sprøjte eller af traktoren.
Dette forhold har altså intet til fælles med den  

 af Hardi International A/S fremdragne Holder publikation, hvor den beskrevne  

 hydraulisk drevne blæsersprøjte netop er en specialsprøjte beregnet til  

 anvendelse på hældende terræn (bjergsider) og i forholdsvis høje  

 rækkeafgrøder, hvor en vinkelindstilling af sprøjten i forhold til traktoren  

 er påkrævet.
Her giver anvendelsen af en hydraulisk krafttransmission mellem  

 sprøjte og traktor nogle helt indlysende fordele i konstruktiv og  

 funktionsmæssig henseende.
Men løsningen må samtidig siges at være indlysende  

 for en fagmand.
 For marksprøjten ifølge opfindelsen har anvendelsen af hydraulisk  

 krafttransmission mellem traktor og blæser et helt andet formål, og kan på  

 ingen måde siges at være foregrebet af Holder-løsningen.
De i punkterne a og b anførte kendetegn adskiller klart marksprøjten  

 ifølge opfindelsen fra Mini-Variant sprøjten og i øvrigt fra andre på  

 ansøgningens indleveringsdag kendte typer marksprøjter.
Den påstand, som  

 Hardi International A/S fremfører, at opfindelsen ikke adskiller sig  

 væsentligt fra, hvad der er kendt før ansøgningens indleveringsdag, må  

 afvises.
Tværtimod må det fastholdes, at opfindelsen anviser en ny og genial  

 løsning på problemet med en marksprøjte, som har de ønskede egenskaber i  

 henseende til effektiv væskefordeling og sikring mod vindafdrift, og som  

 samtidig er overkommelig i anskaffelse og vedligehold.
Opfindelsen gør det  

 med andre ord muligt for almindelige jordbrugere - og ikke som hidtil kun  

 maskinstationer - at investere i marksprøjter af den omhandlede art og dermed  

 udnytte de fordele, denne sprøjtetype indebærer.
Konklusion: Indsigelsen fra Hardi International A/S må afvises som værende  

 ubegrundet.' Patentdirektoratet afslog den 10. august 1990 ansøgningen med følgende  

 begrundelse:
 »Vi kan desværre ikke imødekomme Deres ansøgning, fordi Deres  

 opfindelse ikke adskiller sig væsentligt fra, hvad der var kendt før  

 ansøgningens indleveringsdag, sådan som det fordres i patentlovens § 2.
 Begrundelsen herfor følger nedenfor:
 2. Man må give indsigeren ret i, at den fra tidsskriftet »Hardi  

 Rama«, vol. 1, 1983, side 17, kendte marksprøjte af typen Mini-Variant  

 omfatter en sprøjtebom med et antal sprøjtedyser, er beregnet til  

 traktormontering eller -bugsering, og er udstyret med en luftkompressor eller  

 luftblæser, og hvor der i tilslutning til sprøjtebommen findes et arrangement  

 med luft fordelingskanaler og luftdyser til frembringelse af en mod afgrøden  

 (f.eks. jordbær) rettet tæppelignende luftstrøm, hvilken luftstrøm omslutter  

 sprøjtestrålerne, hvilket De også selv erkender fuldt ud, jf. side 1, linie 4  

 f.n. til side 2, linie 9 for oven.
3. På sprøjtebommen er der monteret et antal luftdyser med tilslutning til  

 den centrale blæser via flexible slanger, der udgår fra blæseren.
Den kendte  

 marksprøjte er desuden udstyret med en konventionel sprøjte.
4. Endvidere må man medgive indsigeren, at der fra en brochure, udgivet af  

 »Holder Neuheiten« i 1982, kendes en marksprøjte, hvor blæseren er  

 hydraulisk drevet, dvs. drevet fra traktorens kraftudtag.
Denne kendte  

 marksprøjte er ganske rigtigt en specialsprøjte, hvilket imidlertid er helt  

 uden betydning for bedømmelsen af patenterbarheden af Deres opfindelse.
5. Deres opfindelse synes således ikke at adskille sig væsentligt fra,  

 hvad der var kendt før ansøgningens indleveringsdag.' Denne afgørelse har klageren ved skrivelse af 7. oktober 1990 indbragt for  

 Patentankenævnet.
 Som ankebegrundelse anføres:
 »..... Vi mener, denne afgørelse bygger på et forkert grundlag, og  

 skal forklare dette i det følgende.
Den på ansøgningens indleveringstidspunkt kendte marksprøjte af typen  

 Mini-Variant fra Hardi International A/S er primært beregnet til anvendelse i  

 gartneribruget, eksempelvis til sprøjtning af jordbærmarker, hvor  

 vanskeligheden ved sprøjtningen bl.a. består i at gøre indtrængningen af  

 sprøjtevæsken i den meget tætte og bladdækkende plantemasse tilstrækkelig  

 effektiv.
Til det formål benyttes et system med luftudledning samtidig med  

 den hydrauliske fordråbning og udsprøjtning af sprøjtevæsken.
Sprøjten er  

 forsynet med en luftkompressor (eller -blæser), og på sprøjtebommen findes et  

 arrangement med luftfordelingskanaler og -dyser til frembringelse af en ned  

 mod afgrøden rettet luftstrøm.
Luftstrømmen omslutter sprøjtedyserne, idet  

 disse er indbygget, eller om man vil, omsluttet af luftfordelerkanalen,  

 således at sprøjtevæsken udsprøjtes i luftstrømmen endnu inden denne har  

 forladt luftdysen eller -dyserne eller umiddelbart efter.
 Resultatet er en (ønsket) meget kraftig opblanding og forstøvning af  

 væsken i luftstrømmen, således at der fremkommer en »tåge«, som i  

 kraft af sin svæveevne er i stand til at trænge ind i selv den tætteste  

 afgrøde for afsæt af dråbepartikler overalt på planterne (stængler,  

 bladundersider etc).
 En forudsætning for sprøjtens anvendelse er absolut vindstille, idet  

 »tågen« er meget tilbøjelig til at drive for vinden, netop som  

 følge af svæveegenskaberne.
Indenfor landbruget er en sprøjte med disse egenskaber nærmest  

 uanvendelig.
For det første er der meget få dage om året hvor der er  

 tilstrækkelig vindstille til anvendelse af sprøjten, og for det andet har en  

 typisk landbrugsafgrøde (korn, raps etc) en sådan form og højde, at man i  

 stedet for tågesprøjtning foretrækker en »åbning« af afgrøden under  

 sprøjtningen, således at afgrødens stængler kan dækkes effektivt med en  

 sprøjtedouche.
Dvs. at man foretrækker sprøjtning med større dråbestørrelse,  

 hvor tilbøjeligheden til vindaf drift er mindre.
Den foreliggende opfindelse løser problemerne med »åbning« af  

 afgrøden og med vindafdrift ved at holde luftstrømmen (lufttæppet) og  

 sprøjtestrålerne adskilt, i det mindste et stykke på vejen fra sprøjtebommen  

 ned mod afgrøden.
Først et stykke nede under dyserne opblandes  

 sprøjtestrålerne i luftstrømmen.
På denne måde kan luftstrømmen - fortrinsvis  

 i form af et sammenhængende tæppe - gøres netop så intensiv, som afgrødens  

 højde og tæthed betinger for effektiv åbning og dermed adgang for  

 sprøjtedouchen.
Opblandingen af væskedråberne finder sted uden yderligere  

 fordråbning af væsken, altså uden tågedannelse.
Den intensive luftstrøm  

 bidrager alene til at assistere sprøjtedouchen på dens vej ned i afgrøden,  

 nærmest ved at øge dråbernes bevægelseshastighed.
Den accelererende virkning på dråberne er samtidig med lufttæppets  

 skærmende virkning overfor sidevind årsagen til systemets ringe  

 vindfølsomhed.
Marksprøjten ifølge opfindelsen er følgelig anvendelig et  

 langt større antal dage om året sammenlignet med traditionelle hydrauliske  

 marksprøjter, hvilket har vist sig at være et væsentligt argument for  

 systemets indførelse i landbruget.
 At Mini-Variant-sprøjten fra Hardi International A/S ikke lever op til de  

 krav, der stilles fra landbruget med hensyn til effektiv indtrængningsevne i  

 høje og tætte afgrøder og til reduceret vindafdrift, har Hardi International  

 A/S selv leveret bevis for ved introduktionen af deres TWIN-system ca. 2 år  

 efter udviklingen af Albert Hedegårds sprøjtesystem (Hardis TWIN-system  

 svarer i alt væsentligt til den foreliggende opfindelse). Pressemeddelelse  

 udsendt i forbindelse med introduktionen af TWIN-systemet vedlægges i  

 fotokopi.
TWIN-systemet adskiller sig fra Mini-Variant-systemet ved at have  

 luftdyserne placeret adskilt fra sprøjtedyserne, således at luften blæses ned  

 mod afgrøden i en separat, tæppeformet luftstråle bag sprøjtedyserne.
Altså  

 er Hardi kommet til samme resultat som Albert Hedegård, blot ca. 2 år senere  

 (og efter at have fået Albert Hedegårds opfindelse forevist).
 Det må være indlysende, at Hardi ved lanceringen af TWIN-systemet selv  

 giver bevis for, at deres Mini-Variant-system (=kendt teknik på  

 indleveringstidspunktet) ikke besidder de egenskaber, som jo netop  

 opfindelsen giver løsningen på.
Med denne begrundelse og idet ansøgeren fortsat anser opfindelsen for  

 patenterbar, ønskes sagen genoptaget.' Med klagen er endvidere indleveret følgende nye krav:
 »1. Marksprøjte med en sprøjtebom og et antal sprøjtedyser, især til  

 traktormontering eller -bugsering, og nærmere bestemt af den art, hvor  

 traktoren foruden sprøjtepumpen er forsynet med en luftkompressor eller  

 luftblæser, og hvor der i tilslutning til sprøjtebommen findes et arrangement  

 med luftfordelingskanaler og luftdyser til frembringelse af en ned mod  

 afgrøden rettet luftstrøm, hvilken luftstrøm har til formål at supplere og  

 assistere sprøjtestrålerne og medvirke til dråbernes rette fordeling og  

 indtrængen i afgrøden, kendetegnet ved, at marksprøjten er opbygget på  

 basis af en konventionel hydraulisk sprøjte, på hvis sprøjtebom (1) der er  

 monteret et antal luftdyser (4) med tilslutning til en central blæser (3)  

 eller kompressor via fleksible slanger (5), at denne blæser eller kompressor  

 på i og for sig kendt vis drives af en hydraulikmotor (3a) med tilslutning  

 til traktorens hydrauliske udtag, og at luftdyserne (4) er udformet og  

 indrettet til påvirkning af afgrøden med en intensiv, nærmest tæppeformet  

 luftstrøm.
2. Marksprøjte ifølge krav 1, kendetegnet ved, at luftdyserne (10)  

 er monteret både foran og bagved sprøjtedyserne (7) for frembringelse af et  

 dobbelt lufttæppe, midt i hvilket sprøjtevæsken udledes i fordråbet form via  

 sprøjtedyserne.« Indsigeren har i skrivelse af 8. februar 1991 anført følgende:
 »Med klagen fulgte et forslag til et nyt krav 1.
Dette nye krav 1 er imidlertid udvidet, efter at ansøgningen er blevet  

 godkendt til fremlæggelse, og er således i strid med patentlovens § 19.  

 Eksempelvis er udtrykket »tæppelignende luftstrøm«, der tidligere  

 stod i kravets indledning, nu blevet flyttet ned i den kendetegnende del af  

 det nye krav under betegnelsen »tæppeformet luftstrøm«.
Endvidere  

 er det i det nye krav 1 tilføjet, at »luftdyserne (4) er udformet og  

 indrettet til påvirkning af afgrøden med en intensiv nærmest tæppeformet  

 luftstrøm«.
Denne karakterisering af luftdyserne synes desuden at være  

 ret uklar og ønskeagtig.
 Ansøgeren har i sin argumentation for dette nye krav 1 slet ikke  

 kommenteret brochuren »HOLDER NEUHEITEN«, som viser en marksprøjte,  

 hvor blæseren er hydraulisk drevet.
 Når endvidere henses til den i tidsskriftet HARDI RAMA omtalte marksprøjte  

 af typen Mini-Variant, der blev omtalt i forbindelse med indsigelsen af 5.  

 august 1990, så synes heller ikke det nye krav 1 at rumme noget patenterbart.
Det må derfor henstilles, at ansøgningen afslås under henvisning til  

 patentlovens § 2 og § 19.' I skrivelse af 7. april 1991 anfører klageren følgende:
 »Det anføres i nævnte indlæg, at det foreslåede nye krav 1 er udvidet  

 i forhold til det ved fremlæggelsen godkendte krav, og at dette er i strid  

 med patentlovens § 19.
 Hertil skal bemærkes, at det ændrede krav 1 ikke er udvidet i forhold til  

 det oprindeligt indleverede krav (basisdokumentets krav 1, jf.  

 ankebegrundelsens bilag 1).
 Det oprindelig krav 1 har følgende ordlyd:
 1. Marksprøjte med en sprøjtebom og et antal sprøjtedyser, især til  

 traktormontering eller traktorbugsering, kendetegnet ved i kombination  

 med sprøjtedyserne (7) at have et antal luftdyser (4) monteret på eller i nær  

 tilslutning til sprøjtebommen (1), hvilke luftdyser (4) forsynes med luft fra  

 en central blæser (3) gennem et system af faste eller fleksible rør eller  

 slanger (5) og er rettet med deres luftstråler nedad eller skråt nedad mod  

 afgrøden for påvirkning af denne med en intensiv, nærmest tæppeformet  

 luftstrøm samtidig med at udledningen af sprøjtevæske gennem sprøjtedyserne  

 (7) finder sted og i hovedsagen således, at den fordråbede væske opblandes i  

 luftstrømmen umiddelbart under sprøjtebommen (1).
 Det ændrede krav 1 har følgende ordlyd:
 1. Marksprøjte med en sprøjtebom og et antal sprøjtedyser, især til  

 traktormontering eller -bugsering, og nærmere bestemt af den art, hvor  

 traktoren foruden sprøjtepumpen er forsynet med en luftkompressor eller  

 luftblæser, og hvor der i tilslutning til sprøjtebommen findes et arrangement  

 med luftfordelingskanaler og luftdyser til frembringelse af en ned mod  

 afgrøden rettet luftstrøm, hvilken luftstrøm har til formål at supplere og  

 assistere sprøjtestrålerne og medvirke til dråbernes rette fordeling og  

 indtrængen i afgrøden, kendetegnet ved, at marksprøjten er opbygget på  

 basis af en konventionel hydraulisk sprøjte, på hvis sprøjtebom (1) der er  

 monteret et antal luftdyser (4) med tilslutning til en central blæser (3)  

 eller kompressor via fleksible slanger (5), at denne blæser eller kompressor  

 på i og for sig kendt vis drives af en hydraulikmotor (3a) med tilslutning  

 til traktorens hydrauliske udtag, og at luftdyserne (4) er udformet og  

 indrettet til påvirkning af afgrøden med en intensiv, nærmest tæppeformet  

 luftstrøm.
Det bemærkes, at udtrykket »tæppeformet luftstrøm« optræder i  

 begge kravene i den kendetegnende del.
At der skulle være tale om en uklar og  

 ønskeagtig karakterisering af luftdyserne og strømningsforholdene omkring  

 disse må på det kraftigste afvises.
Ved betragtning af stråleformerne og  

 luftstrømmene omkring sprøjte- og luftdyserne under marksprøjtens arbejde i  

 praksis må man give opfinderen ret, der er virkelig tale om en veldefineret  

 »tæppeformet luftstrøm« som angivet i kravet, og ikke om en diffus  

 udblæsning af en luft og dråbeblanding (tågesprøjtning). Den diffuse  

 udblæsning kendes fra såkaldte tågesprøjter, heriblandt Hardis Mini-Variant.  

 Der er til dokumentation for den påståede virkning optaget en videofilm af  

 marksprøjtens arbejde i marken.
Denne videofilm ønsker ansøgeren tilladelse  

 til at forevise for ankenævnet, idet videooptagelsen bedre end mange ord  

 dokumenterer opfindelsens epokegørende nyskabelse.
 Den foretagne ændring af kravene er efter ansøgerens opfattelse ikke i  

 strid med patentlovens § 19, idet basisdokumenterne efter denne paragraf  

 netop er de oprindeligt med ansøgningen indleverede krav.
 Angående HOLDER NEUHEITEN:
Kravene er klart afgrænset overfor den teknik, som publikationen HOLDER  

 NEUHEITEN omhandler (den hydraulisk drevne luftblæser). Der henvises i øvrigt  

 til de bemærkninger, som er givet i vort indlæg af 29. april 1990 (bilag 5,  

 side 5.2). HOLDER NEUHEITEN forekommer ikke at have nogen relevans i den  

 nugældende sammenhæng, hvorfor vi skal afholde os fra yderligere kommentarer  

 til Chas.
Hudes bemærkninger desangående.
Det forekommer os, at Chas.
Hude/Hardi International med det omtalte  

 indlæg (indlægget af 8. februar 1991) alene har til hensigt at vildlede  

 Patentankenævnet og at fordreje kendsgerningerne i denne sag.
Ansøgeren har  

 en tydelig fornemmelse af, at Hardi International er stærkt opsat på at  

 hindre udstedelse af patent i denne sag, og forklaringen herpå er da også  

 ganske indlysende, eftersom Hardi International i meget påfaldende grad har  

 ladet sig »inspirere« af Albert Hedegårds opfindelse.' Ved skrivelse af 18. september 1992 meddelte Patentbureau Hofman-Bang  

 & Boutard A/S, at dette selskab er indtrådt i sagen som klagers  

 fuldmægtig.
 Ankenævnet gav herefter en frist til indgivelse af yderligere indlæg i  

 sagen.
 Med skrivelse af 14. oktober 1992 indleverede klageren derefter følgende  

 nye krav:
»1. Marksprøjte af konventionel art til at sprede en væske, f.eks. et  

 plantebeskyttelsesmiddel ud over en afgrøde, især til ophængning på eller  

 bugsering efter en traktor med hydraulikanlæg, og som omfatter en sprøjtebom  

 med en række væskedyser og en pumpe til under drift at drive væsken ud af  

 væskedyserne, samt en række ligeledes på bommen anbragte luftdyser og en  

 central blæser eller kompressor, som drives af en med hydraulikanlæggets  

 udtag forbundet hydraulikmotor og tjener til via et antal luftkanaler at  

 sende en mod afgrøden rettet luftstrøm ud af luftdyserne samtidigt med, at  

 sprøjtningen finder sted, kendetegnet ved a) at luftdyserækken er anbragt ved siden af væskedyserækken, b) at luftdyserne og væskedyserne indtager sådanne stillinger i forhold  

 til hinanden, at deres respektive udstrømningsretninger indbyrdes danner  

 spidse vinkler, og c) at hver luftdyse udmunder i en spalte, som strækker sig på langs af  

 luftdyserækken.
2. Marksprøjte ifølge krav 1, kendetegnet ved, at der på begge  

 sider af væskedyserækken er anbragt en luftdyserække.« I skrivelsen anførtes følgende:
 »Indsigeren har påberåbt sig materiale, som ikke var taget i  

 betragtning under den sagsbehandling, der førte til, at ansøgningen blev  

 godkendt til fremlæggelse.
Det nævnte nye materiale består af nogle fotokopier af, HARDI RAMMA Volume 1, 1983, og HOLDER Neuheiten zur DLG »82.
 Patentdirektoratet har dernæst på baggrund af dette materiale afslået  

 ansøgningen i sin helhed med brev af 10. august 1990.
 Vi er enig med Patentdirektoratet i, at en stor del af opfindelsen,  

 således som den er kommet til udtryk i kravene, er kendt fra dette materiale.
 De vedlagte nye krav er derfor behørigt afgrænset i forhold til denne  

 kendte teknik, idet de kendte træk nu alle er anført i det nye krav 1's  

 artsbestemmende del.
 Krav 1 er således fuldstændigt afgrænset i forhold til den i »Holder  

 Neuheiten« viste marksprøjte, hvis blæser drives hydraulisk fra  

 traktorens kraftudtag.
 Krav 1 er endvidere afgrænset i forhold til den fra »Hardi Rama«  

 kendte marksprøjte, der ligesom ansøgerens konstruktion har en sprøjtebom med  

 et antal sprøjtedyser, er beregnet til traktormontering eller -bugsering, har  

 en luftkompressor eller -blæser og et på sprøjtebommen anbragt arrangement  

 med luftdyser til via et antal luftkanaler at lede luft ud over afgrøden.
 Så meget kan vel med rimelighed sluttes ud fra de utroligt dårlige  

 fotokopier, som Direktoratet har afgjort sagen på.
Men vi finder det ganske uforsvarligt, at Direktoratet på et så spinkelt  

 grundlag også kan fastslå, at ansøgerens luftdysearrangement er kendt fra  

 »Hardis« ældre konstruktion.
Vi har nøje studeret fotoet af  

 MINI-VARIANT, men må blankt erkende,at vi selv med lup ikke er i stand til at  

 skelne dysearrangementets nærmere detaljer.
 Indsigeren har heller ikke bidraget til at belyse dette centrale  

 spørgsmål, men har i realiteten blot gentaget de samme postulater gang på  

 gang uden anden dokumentation end nævnte ubrugelige fotos.
 At heller ikke Direktoratet åbenbart er klar over, hvorledes  

 »Hardis« dysekonstruktion i virkeligheden ser ud, synes at fremgå  

 af Direktoratets ovennævnte brev af 10. august 1992, hvor Direktoratet i  

 punkt 2 tyr til ansøgerens egen forklaring, idet ansøgeren tillægges fuldt ud  

 selv at have erkendt, at »Hardis« lufdyser retter en  

 »tæppelignende« luftstrøm mod afgrøden.
 I ansøgerens bemærkninger af 29. april 1990 til indsigelsen er der til  

 sammenligning med »Hardis« konstruktion side 1, linie 4 f.n. til  

 side 2, linie 9 f.o. citeret indledningen af den fremlagte patentansøgnings  

 krav 1, hvorved Direktoratet muligvis kan være forledt til at tro, at  

 ansøgeren har ment, at »Hardis« luftdyser kan danne en  

 »tæppelignende luftstrøm« på samme måde som ansøgerens  

 konstruktion.
 Spørgsmålet om patenterbarhed bør imidlertid ikke bero på ubrugelige fotos  

 og mistolkninger, men alene på facts, og vi skal derfor som (bilag 31, 32 og  

 33) vedlægge tydelige afbildninger af »Hardis« dysearrangement.
 (Bilag 31) er et sprængbillede fra 20. januar 1984 af »Hardis«  

 marksprøjte.
(Bilag 32) er en detalje i større målestok af selve dysearrangementet, og (Bilag 33) er en af os tegnet figur, som i tværsnit viser væskedysens  

 indbygnng i luftdysen.
Begrebet »tæppelignende« er ganske godt betegnende for  

 karakteren af den luftstrøm, som ansøgeren tilsigter med sin konstruktion.
I  

 almindelig sprogbrug tales således også jævnligt om et »lufttæppe«  

 i mange forskellige relationer.
Luftstrømmen fra »Hardis« rørformede dyser kan ikke med rette  

 kaldes for »tæppelignende«.
Luften vil tværtimod danne en stråle,  

 som i tværsnit er cirkulær, og som udvider sig nærmest kegleformet med  

 afstanden fra dysen.
Strålen vil i det væsentlige være sammensat af en indre  

 kerne med stort set laminar strømning og et ydre slør med turbulent  

 strømning.
Hvor nabostillede luftdysers luftkegler eventuelt støder sammen,  

 vil turbulensen blive særlig voldsom.
Der kan umuligt på denne måde dannes et  

 ensartet sammenhængende lufttæppe langs bommen til afskærmningen mod afdrift  

 og til at sikre en fuldstændig jævn spredning af væsken over det sprøjtede  

 areal.
Med »Hardis« luftdyser vil væskedråberne tværtimod blive udsat  

 for en højst ensartet påvirkning af luftstrømmen.
I dennes kerne, hvor  

 væskedysen netop er anbragt, accelereres væskedråberne hurtigt op for straks  

 efter at blive hvirvlet tilfældigt rundt, når dråberne når ud i det  

 turbulente slør. »Hardis« punktformede luftstråler bevirker, at der  

 stik mod hensigten opnås en højst ujævn fordeling af væsken over det  

 sprøjtede areal, og strålerne yder desuden ikke væskedråberne noget effektivt  

 værn mod afdrift, men bidrager tværtimod selv til dannelsen af en sådan  

 afdrift, idet væskedråberne er tilbøjelige til at blive slynget ud fra det  

 turbulente slør for at blive ført bort af vind og vejr.
Den modholdte  

 MINI-VARIANT marksprøjte har derfor af indlysende grunde aldrig været nogen  

 succes og er kun blevet solgt i stærkt begrænset omfang.
Ansøgeren har på en efter vor opfattelse korrekt måde beskrevet  

 dysearrangementet funktionelt med angivelsen af »den tæppeformede luftstrøm«.
 I det nye krav 1's kendetegnende del har vi nu for tydeligheds skyld  

 erstattet denne funktionelle beskrivelse med rent konstruktive træk, som alle  

 er baseret på det i beskrivelsen angivne og på tegningen viste.
 Disse træk er følgende:
a) at luftdyserækken er anbragt ved siden af væskedyserækken, b) At luftdyserne og væskedyserne indtager sådanne stillinger i forhold  

 til hinanden, at deres respektive udstrømningsretninger indbyrdes danner  

 spidse vinkler, og c) at hver luftdyse udmunder i en spalte, som strækker sig på langs af  

 luftdyserækken.
Det er ved hjælp af netop disse midler, at den udblæste luft bliver  

 tæppeformet eller, sagt på en anden måde,kommer til at danne et lufttæppe.  

 Tæppets skrå stilling i forhold til væskens udstrømningsindretning bevirker,  

 at væskedråberne fordeles overordentlig jævnt og fint i luftstrømmen, der  

 samtidigt successivt under traktorens kørsel gennem afgrøden åbner denne,  

 således, at væsken trænger helt ned i afgrødens bund, hvorved risikoen for  

 vinddrift reduceres væsentligt.
På denne måde opnås langt større dråbedækning  

 og nedtrængning i afgrøden end hidtil kendt, hvorved der sikres en optimal  

 sprøjtning med et hidtil ukendt lavt sprøjtemiddelforbrug.
Dette er selvsagt  

 af stor betydning for den enkelte landmands økonomi, ligesom samfundets  

 stadigt skarpere krav til, at der skal værnes om miljøet, imødekommes bedst  

 muligt.
Indsigeren har da også i stedet for at markedsføre sin egen  

 konstruktion, som han har anvendt som modhold i nærværende sag, efterlignet  

 ansøgerens konstruktion.
Det bemærkes, at hovedkravet på normal vis skal læses i sin helhed.
Dvs.  

 at også samtlige af de i kravets indledning angivne træk indgår i  

 konstruktionen.
Dette indebærer, at ansøgerens udstyr kan anskaffes for et  

 relativt beskedent beløb.
Der kan anvendes en konventionel marksprøjte, som  

 mange maskinstationer og/eller landmænd i forvejen råder over.
 Kraftudtaget kan anvendes til at drive luftblæseren, og luftdyserne lader  

 sig uden videre let påmontere sprøjtebommen i en række ved siden af den  

 eksisterende dyserække i et til formålet ideelt arrangement.
Af skriftvekslingen fremgår, at alle parter, dvs.
Patentdirektoratet,  

 indsigeren og ansøgeren er enige om, at »Hardis« marksprøjte af typen MINI-VARIANT må anses for at være  

 den nærmestliggende kendte teknik i forhold til ansøgerens konstruktion.
I  

 denne forbindelse bemærkes, at krav 1 er afgrænset fuldstændigt i forhold til  

 den fra »Holder Neuheiten« kendte marksprøjte.
 MINI-VARIANT's tilsvarende tre træk er til sammenligning følgende:
a') at luftdyserne hver omslutter en væskedyse, b')at luftdyserne og væskedyserne indtager sådanne stillinger i forhold  

 til hinanden, at deres respektive udstrømningsretninger falder fuldstændigt  

 sammen, og c')at hver luftdyse udmunder i en cirkulær åbning.
En sammenligning punkt for punkt mellem det ansøgte og det nærmest kendte  

 luftarrangements tre træk viser med al ønskelig tydelighed, at der er tale om  

 to konstruktioner, som er indrettet på vidt forskellig måde.
Som anført  

 ovenfor, har ansøgerens konstruktion desuden en overraskende god teknisk  

 virkning, som er langt bedre end den beskedne og til dels skadelige virkning,  

 der kan opnås ved hjælp af den modholdte konstruktion, MINI-VARIANT.
Dennes  

 luftdyser kan ikke danne et lufttæppe, men alene en række diskrete  

 luftstråler.
Indsigeren er selv tavs om hensigten med disse luftstråler, men  

 under fotoet i det bilag, som indsigeren har vedlagt sin indsigelse, står  

 der, at MINI-VARIANT er velegnet til sprøjtning af jordbær, kål og lignende  

 lave afgrøder.
Disse afgrøder står almindeligvis i adskilte rækker, der kan  

 behandles med sprøjtemiddel ved at rette dyserne og dermed luftstrålerne ind  

 mod de enkelte rækker fra begge sider, således som det kan skimtes på  

 afbildningen.
Det er muligt, at der på denne måde kan opnås en passende  

 virkning, men i praksis har MINI-VARIANT imidlertid ikke vundet nogen  

 udbredelse af betydning.
 Det kan således med sikkerhed fastslås, at mark-sprøjten ifølge den  

 fremlagte patentansøgning nr. 156 806 er både ny og har tilstrækkelig  

 opfindelseshøjde i forhold til den nærmest kendte modholdte teknik,  

 MINI-VARIANT.
Når hertil henses, at der til grund for Patentdirektoratets afslag af  

 ansøgningen har ligget åbenbare misforståelser om især begrebet  

 »tæppelignende luftstrøm« og helt utilstedeligt dårlige fotos, som  

 intet afslører om den modholdte marksprøjtes luftdysearrangement, der først  

 er bragt til Patentankenævnets kundskab med vore vedlagte bilag 31, 32 og 33,  

 skal vi anmode om, at sagen tilbagesendes til realitetsbehandling i  

 Patentdirektoratet på grundlag af de ændrede krav og det ovenfor anførte.' Indsigeren anførte i denne anledning i skrivelse af 18. november 1992:
»Ansøgeren er næsten startet forfra på sagsbehandlingen.
Ansøgeren  

 modsiger imidlertid sig selv i sine kommentarer til Direktoratets  

 afslagsbegrundelse.
Det er korrekt, at indsigerens marksprøjte af typen MINI-VARIANT vil kunne  

 tilvejebringe en tæppelignende luftstrøm.
Udtrykket »tæppelignende  

 luftstrøm« er så bredt dækkende, at det indbefatter MINI-VARIANTEN.
 Det sidst indleverede krav 1 af 14. oktober 1992 er uklart, idet udtrykket  

 »af konventionel art« i linie 1 er ubestemt.
Endvidere er kravet udvidet i forhold til krav 1 i fremlæggelsesskriftet,  

 idet udtrykket »hvilken luftstrøm omslutter sprøjtestrålerne« i  

 krav 1 i fremlæggelsesskriftet ikke er medtaget i det sidst indleverede krav  

 1 af 14. oktober 1992. Dertil kommer, at udtrykket »tæppelignende  

 luftstrøm« er udeladt af kravets indledning.
I stedet er der i kravets  

 kendetegnende del angivet en række konstruktive træk a, b og c, som ifølge  

 ansøgeren skulle kunne give en »tæppeformet luftstrøm«.
Dette er  

 imidlertid også en udvidelse i forhold til kravet ifølge  

 fremlæggelsesskriftet.
Dertil kommer, at disse træk a, b og c er uvæsentlige,  

 idet de ikke er nævnt i beskrivelsen.
I øvrigt angiver disse træk ikke noget  

 særligt, og jeg henviser i den forbindelse til US patentskrift nr. 3.472.454.  

 I indlægget af 14. oktober 1992 på side 5 linie 26 erkender ansøgeren blankt,  

 at Hardi's marksprøjte af typen MINI-VARIANT kan anses for at være den  

 nærmestliggende kendte teknik.
En nøjere præcisering af kravene over for  

 denne marksprøjte synes heller ikke at have fundet sted.
Af de ovennævnte grunde må det henstilles, at Direktoratets afslag  

 stadfæstes.' Ankenævnet har behandlet sagen på sit møde den 23. september 1993.
 For klageren mødte civilingeniør Edvard Holme og civilingeniør Peter  

 Halkjær.
 For indsigeren mødte civilingeniør Jørgen Siiger.
 Konsulent Hans Jacob Jensen mødte for Patentdirektoratet.
 Sagen procederedes, idet parterne i det væsentlige henholdt sig til de  

 tidligere fremsendte, skriftlige indlæg.
 Civilingeniør Edvard Holme redegjorde nærmere for klagerens nye krav.
Civilingeniør Jørgen Siiger gjorde gældende, at heller ikke klagerens nye  

 krav kunne føre til udstedelse af patent.
Krav 1 var uklart og måtte anses  

 som en udvidelse i forhold til krav 1 ifølge fremlæggelsesskriftet.
 Patentdirektoratet henholdt sig til den trufne afgørelse.
 Ankenævnet skal udtale:
 Det tiltrædes, at ansøgningen blev afslået, således som sagen forelå  

 oplyst på tidspunktet for Direktoratets afgørelse.
 Under hensyn til klagerens nu fremlagte krav af 14. oktober 1992 finder  

 nævnet at kunne tilbagesende sagen til fortsat behandling i realiteten i  

 Direktoratet.
Herefter bestemmes:
 Sagen tilbagesendes til Patentdirektoratet til fortsat behandling i  

 realiteten.
