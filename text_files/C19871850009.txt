 Private pantebreve og gældsbreve kan ansættes til kursværdi ved opgørelsen  

 af den skatte- og afgiftsmæssige værdi i henhold til punkt 19 i  

 skattedepartementets cirkulære af 17. november 1982 om værdiansættelsen af  

 aktiver og passiver i dødsboet m.m. og ved gaveafgiftsberegning samt ved  

 værdiansættelsen som aktiver på formueopgørelsen.
Nyudstedte pantebreve i enfamiliehuse eller ejerlejligheder med årlig  

 ydelse på 1261% heraf rente på 10% p.a., (jf.
SD-cirkulære nr. 1987-24 om  

 mindsterenter for halvåret juli-december 1987) og indestående til udløb over  

 ca. 16 år, vil pr. 1. juli 1987 som hovedregel kunne ansættes efter følgende  

 tabel:
 Den effektive rente for cirkulerende pantebreve vil som hovedregel kunne  

 ansættes efter følgende tabel:
 Ved pantebrevets prioritetsstilling forstås belåningsgrænsen, bestemt ved  

 pantebrevets yderligststående krone.
 Hvor pantesikkerheden består i andet end et enfamiliehus eller en  

 ejerlejlighed, vil den effektive rente være højere, end ifølge tabellen.  

 Dette vil ligeledes være tilfældet, hvis den foranstående prioritering er  

 ufordelagtig, eller hvis pantebrevet indeholder bestemmelser, som indebærer  

 risiko for forringelse af prioritetsstillingen.
 Hvis et pantebrev indeholder særlige vilkår af betydning for  

 kursansættelsen, f.eks. vilkår om ændringer i forrentnings- eller  

 afdragsvilkårene i løbetiden eller særlige rykningsklausler, korrigeres  

 kursen for den skønnede indflydelse heraf.
 Hvis et pantebrev sikkehedsmæssigt er placeret over flere af de angivne  

 intervaller, foretages en sammenvejning af de hertil svarende kurser eller  

 effektive renter.
Ved skatte- og afgiftsmæssige værdiansættelser af fast ejendom, jf. punkt  

 5 i cirkulæret af 17. november 1982 skal ministeriet for skatter og afgifters  

 bekendtgørelse nr. 252 af 8. maj 1984 om beskatning af fortjeneste ved  

 afståelse af fast ejendom anvendes på de indestående prioriteter, herunder  

 private pantebreve.
Disse skal ved omregning til kontantværdi kursansættes  

 efter det i bekendtgørelsens § 4 nævnte tabelmateriale, som for 3. kvartal  

 1987 fremgår af SD-cirkulære 1987-38 af 17. sept. 1987 om kontantomregning af  

 overdragelsessummer.
 Dette cirkulære afløser SD-cirkulære 1987-17 af 8. maj 1987 om  

 kursudviklingen på sælgerpantebreve.
