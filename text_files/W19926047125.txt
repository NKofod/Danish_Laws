 Patentankenævnet stadfæstede Patentdirektoratets afgørelse, hvorefter  

 en »fremgangsmåde til isolering af rør eller lignende ved gennemføringer  

 samt gennemføringsbøsning til brug ved udøvelse af fremgangsmåden« ikke  

 blev anset for at adskille sig fra kendt teknik.
År 1992, den 7. december afsagde Patentankenævnet (Grønning-Nielsen, Hans Chr.
Thomsen, Asger Nielsen, Niordson, Terndrup Pedersen) følgende Den 8. februar 1985 indleverede Armadan Isolering Engros Handel A/S,  

 København, en ansøgning om patent på »fremgangsmåde til isolering af rør  

 eller lignende ved gennemføringer samt gennemføringsbøsning til brug ved  

 udøvelse af fremgangsmåden«.
På foranledning af Patentdirektoratets  

 skrivelse af 27. februar 1985 fremsendte ansøgeren med skrivelse af 11. marts  

 1985 følgende på dansk affattede krav:
 »1. Fremgangsmåde til at lukke en åbning (10), hvorigennem der  

 strækker sig et rør (3), f.eks. i et bygningsdæk (9) eller en bygningsvæg,  

 hvilken fremgangsmåde er af den art, der omfatter følgende trin a-c:
a) der skabes i bygningsdækket (9) eller -væggen en åbning (10) omkring  

 røret (3) med tilstrækkelig frigang til, at der omkring røret (3) med  

 tilstrækkelig frigang til, at der omkring røret (3) i åbningen (10) kan  

 anbringes en gennemføringsbøsning (1,2), b) omkring røret anbringes en gennemføringsbøsning (1,2), og c) de dele af åbningen (10), der er beliggende mellem  

 gennemføringsbøsningen (1,2) og åbningens (10) sidevæg, udfyldes, f.eks. ved  

 udstøbning med støbemasse (11), kendetegnet ved, d) at der som gennemføringsbøsning (1,2) anvendes en sådan, der i det  

 mindste omfatter d1) en ydre kappe (2) af bøjeligt eller hængslet plademateriale eller  

 banemateriale i alt væsentligt uden eftergivenhed i omkredsretningen samt d2) en indre kappe (1) af blødt elastisk eftergivende materiale, der er  

 således dimensioneret i forhold til den ydre kappe (2) og røret (3), at den  

 elastiske kraft fra den indre kappe (1) er tilstrækkelig til at overvinde  

 gennemføringsbøsningens (1,2) vægt og forventede vibrationskræfter, men  

 utilstrækkelig til at forhindre, at gennemføringsbøsningen under udøvelse af  

 en yderligere forskydningskraft forskydes langs med røret (3).
 2. Fremgangsmåde ifølge krav 1, kendetegnet ved, at der anvendes en  

 gennemføringsbøsning (1,2), der kan indføres på røret (3) fra siden, idet den  

 til dette formål har mindst en i hovedsagen radial, i radial- og  

 aksialretningen gennemgående slids (4,5), samt et eller flere låseorganer  

 (7,8): (14), der er indrettet til at holde slidsens (4,5) to sider sammen  

 eller overlappende eller i en forud bestemt indbyrdes afstand.
3. Gennemføringsbøsning til brug ved udøvelse af fremgangsmåden ifølge  

 krav 1 eller 2, kendetegnet ved, a) en ydre kappe (2) af bøjeligt eller hængslet plademateriale eller  

 banemateriale i alt væsentligt uden eftergivenhed i omkredsretningen samt b) en indre kappe (1) af blødt elastisk eftergivende materiale, der er  

 således dimensioneret i forhold til den ydre kappe (2) og røret (3), at den  

 elastiske kraft fra den indre kappe (1) er tilstrækkelig til at fastholde  

 gennemføringsbøsningen (1,2) på røret (3) med en friktionskraft, der er  

 tilstrækkelig til at overvinde gennemføringsbøsningens (1,2) vægt og  

 forventede vibrationskræfter, men utilstrækkelig til at forhindre, at  

 gennemføringsbøsningen under udøvelse af en yderligere forskydningskraft  

 forskydes langs med røret (3).
 4. Gennemføringsbøsning ifølge krav 3, kendetegnet ved, at den  

 indre kappes (1) bløde, elastisk eftergivende materiale er et elastisk  

 skumformstof eller en elastisk skumgummi.
 5. Gennemføringsbøsning ifølge krav 3 eller 4, kendetegnet ved, at  

 den indre kappe (1) i det mindste over en del af sin ydre overflade er  

 fastlimet eller på anden måde fastgjort til den ydre kappes (2) indre  

 overflade.
 6. Gennemføringsbøsning ifølge et eller flere af kravene 3-5 og med mindst  

 en i hovedsagen radial, i radial- og aksialretningen gennemgående slids  

 (4,5), samt et eller flere til væsentlig lukning af slidsen indrettede  

 låseorganer (7,8) er således udformet, at de fastholdes udløseligt i  

 låsestillingen af det elastiske tryk fra den indre kappe (1), f.eks. ved at  

 de omfatter radialt rettede åbninger (7) ved slidsens (4,5) ene side og  

 hermed samvirkende, radialt rettede låseflige (8) fast ved slidsens modsatte  

 side.
 7. Gennemføringsbøsning ifølge et eller flere af kravene 3-5 og med mindst  

 en i hovedsagen radial, i radial- og aksialretningen gennemgående slids (4,5)  

 og et eller flere låseorganer (14), der er indrettet til at holde den nævnte  

 slids (4,5) i en konstant bredde eller lukket, kendetegnet ved, at  

 låseorganet eller -organerne (14) omfatter en eller flere bøjelige  

 låsestropper (14), der er indrettet til at samvirke med organer (21,23) på  

 den ydre kappe (2) på en sådan måde, at det derved er muligt at indstille  

 bredden af den nævnte slids (4,5).
8. Gennemføringsbøsning ifølge krav 7, kendetegnet ved, at hver  

 låsestrop (14) omfatter a) et anker (15), der er indrettet til at være permanent forbundet med et  

 ankerhul (21) i den ydre kappe (2) på den ene side af en slids (5) mellem to  

 mod hinanden vendende kanter (12,13) på den ydre kappe (2), og b) en krog (16), der er indrettet til at forbindes udløseligt med en af et  

 antal krog-åbninger (23), der er fordelt i omkredsretningen på den modsatte  

 side af den nævnte slids (5).
 9. Gennemføringsbøsning ifølge krav 8, kendetegnet ved, at  

 ankerhullet (21) er udformet med låsetænder (22), der er indrettet til at  

 skære ind i materialet i ankeret (15) under dettes indføring til dets  

 endelige arbejdsstilling i ankerhullet (21) og at holde det imod bevægelser  

 bort fra den nævnte endelige arbejdsstilling.
10. Gennemføringsbøsning ifølge et eller flere af kravene 7-9,  

kendetegnet  ved, at der på den ende af hver låsestrop (14), der bærer  

 krogen (16), er udformet en løfteflig (17), hvis underside i det mindste  

 delvis forløber bort fra krogen (16), for at gøre det lettere at løfte krogen  

 (16) ud af en krog-åbning (23), hvori den er blevet indsat.« Patentdirektoratet udtalte i skrivelse af 30. oktober 1985:
 »Fra USA patentskrift nr. 3347276, se især spalte 1, linie 68-72,  

 spalte 2, linie 1-55, og tegningen, kendes en måde at gå frem på ved  

 varmeisolering af en rørledning, ved hvilken kendte fremgangsmåde man  

 anvender en bøsning, der er udformet på den måde, der omhandles i den  

 kendetegnende del af krav 1-3 og 7 samt i alt væsentligt som omhandlet i krav  

 6.
 Det forhold, at ansøgningen angår en måde at gå frem på ved lukning af en  

 åbning, hvorigennem der strækker sig et rør, henholdsvis en  

 gennemføringsbøsning til brug ved udøvelse af nævnte fremgangsmåde, og af den  

 i indledningen til krav 1 og 3 angivne art, medens den kendte bøsning er  

 beregnet til varmeisolering af et rør, synes at være uden betydning, da det  

 er umiddelbart indlysende, at den kendte bøsning kan anvendes som  

 gennemgangsbøsning, og at størrelsen af friktionskraften mellem røret og den  

 kendte bøsnings indre kappe alene afhænger af størrelsen af den kraft,  

 hvormed den ydre kappe sammentrykkes omkring den indre kappe, hvorfor man ved  

 den kendte bøsning kan afpasse nævnte friktionskraft, så bøsningen forhindres  

 i at forskyde sig aksialt på røret under tyngdekraftens indflydelse eller ved  

 vibrationspåvirkninger, men tillades at kunne forskydes aksialt på røret  

 under udøvelse af en yderligere forskydningskraft.
 Det er almindeligt kendt, at en indre kappe i bøsning kan være af den i  

 krav 4 omhandlede art.
 Det skønnes at være nærliggende for en fagmand at anvende de i krav 5  

 angivne foranstaltninger.
 Når henses til den teknik, der i forbindelse med låseorganer til at  

 sammenkoble de to modstående kanter af en slids i en opslidset kappe kendes  

 fra det ovennævnte USA patentskrift nr. 3347176, se især tegningen, synes der  

 ikke med de i krav 8-10 omhandlede midler at kunne opnås en væsentlig ny  

 teknisk virkning, der kan begrunde noget patenterbart.
Ansøgningen skønnes derfor ikke at omhandle en patenterbar  

 opfindelse.« I skrivelse af 14. april 1986 fremsatte ansøgeren følgende bemærkninger:
 »1. Det er korrekt, som angivet i betænkningens 1. maskinskrevne  

 afsnit, at det fra det fremdragne USA-patentskrift nr. 3.347.276 er kendt at  

 varmeisolere en rørledning under anvendelse af en bøsning (eller flere  

 sådanne).
 2. Det er derimod ikke korrekt, at de således på kendt måde anvendte  

 bøsninger svarer til den bøsning, som ifølge den i ansøgningen omhandlede  

 opfindelse anvendes, ikke til i almindelighed at varmeisolere en rørledning,  

 men til at skabe en varmeisoleret rørgennemføring gennem f.eks. en væg eller  

 et gulv.
3. Således omhandler det nævnte USA-patentskrift anvendelsen af  

 »jackets«, dvs. rene yder-kapper uden isolering, som anbringes uden  

 på et på forhånd anbragt isoleringslag.
Til forskel herfra anvendes der  

 ifølge den i ansøgningen omhandlede opfindelse en sammensat bøsning bestående  

 af en isolerende inderkappe og en mekanisk beskyttende yderkappe.
4. Det forekommer indlysende, at den fremgangsmåde, der kendes fra det  

 fremdragne USA-patentskrift nr. 3.347.276, ikke er særligt velegnet til  

 isolering og inddækning af rør på de steder, hvor rørene er ført gennem  

 f.eks. en væg eller et gulv, idet man i så fald først skulle anbringe  

 isoleringslaget omkring røret inden i åbningen i væggen eller gulvet, hvad  

 der ikke gøres lettere af den kendsgerning, at de fleste åbninger til  

 gennemføring af rør i vægge henholdsvis gulve er anbragt meget tæt op ad et  

 gulv henholdsvis en væg.
Først når denne operation, inklusive den fornødne  

 fastgørelse af isoleringslaget til røret, er fuldført, kan yderkappen  

 påsættes, vel at mærke inden i åbningen.
 5. Det skulle forekomme ligeså indlysende, at fremgangsmåden ifølge den i  

 ansøgningen omhandlede opfindelse i forhold til den således kendte medfører  

 en betydelig forenkling, idet man nu blot skal anbringe  

 gennemføringsbøsningen på røret uden for åbningen i væggen eller gulvet og  

 spænde den tilpas hårdt fast, hvorpå man helt enkelt under overvindelse af  

 den begrænsede friktionskraft skyder bøsningen langs med røret ind på plads i  

 åbningen.
6. Vi må således mene, at den i de selvstændige krav 1 og 3 omhandlede  

 opfindelse adskiller sig væsentligt fra den kendte teknik, og at den derfor  

 må betragtes som patenterbar, jf. patentlovens par. 2, stk. 1. Hvad  

 underkravene angår, mener vi, at de bør kunne godkendes som hensigtsmæssige  

 udførelsesformer for de i de pågældende overordnede krav omhandlede  

 foranstaltninger ifølge opfindelsen.' Ansøgningen blev ved skrivelse af 31. oktober 1989 meddelt overdraget til  

 klageren.
 Direktoratet afslog ved skrivelse af 26. juli 1990 ansøgningen med  

 følgende begrundelse:
»1. Vi har tidligere meddelt Dem, at vi af nærmere angivne grunde  

 ikke kunne imødekomme ansøgningen.
Vi mener, at disse grunde stadigvæk er til  

 hinder for, at ansøgningen kan imødekommes, og vi har derfor afslået den  

 under henvisning til patentlovens § 16. Den nærmere begrundelse følger  

 nedenfor.
 2. US-patentskrift nr. 3.347.276, som vi har henvist til i vores brev af  

 30. oktober 1985, viser et isoleret rør med en »jacket« af et  

 plademateriale, og som kan anbringes uden på isolationsmaterialet fra siden  

 af røret, idet den er opslidset og har låselapper.
 De har ret i, at der ikke står noget direkte i skriftet om, hvordan den  

 indre kappe af isolationsmateriale er anbragt på røret, men der er intet, der  

 tyder på, at det ikke skulle være sket på sædvanlig måde, nemlig i aksiale  

 sektioner, der ligeledes er slidset op langs en frembringer.
3. Skriftet omhandler således et rør med en ydre stiv kappe og en indre  

 kappe af et blødt, elastisk eftergivende materiale.
Den genstand, der udgøres  

 af disse to elementer, som De har angivet i krav 1 og 3, udviser ingen  

 adskillelse fra dette kendte.
 Ifølge beskrivelsen foreskriver nye former for termisk isolering i  

 bygninger, at gennemføringer i dæk og vægge skal være termisk isolerede,  

 (side 1, linie 15-18).
 Det må stå en sagkyndig, der får stillet denne nye opgave, frit for at  

 anvende den teknik, man i forvejen kender til isolering af rør, dertil.  

 Herunder må valget af den ovennævnte kendte isolation efter vores vurdering  

 være en af de kendte muligheder, han har at vælge imellem.
 Tilbage står så for den sagkyndige at tilpasse den kendte  

 isolationssamling til det særlige formål, hvilket ifølge beskrivelse og krav  

 er realiseret ved, at isolationen sættes netop så stramt på, at den kan  

 forskydes ind i gennemføringens åbning.
 Vi mener ikke, at dette træk udviser den adskillelse fra det kendte, som  

 er en betingelse for patentering, idet det efter vores mening ligger inden  

 for det, en sagkyndig vil kunne anvise ved hjælp af sin rent håndværksmæssige  

 kunnen.
4. Med hensyn til de uselvstændige krav tillader vi os at henvise til det,  

 vi har anført i vores tidligere brev af 30. oktober 1985.' Denne afgørelse har klageren ved skrivelse af 6. august 1990 indbragt for  

 Patentankenævnet.
Klageren har i ankebegrundelsen henvist til kravene og den  

 stedfundne korrespondance samt anført følgende:
 »I de første tre afsnit af en besvarelse dateret den 14. april 1986  

 påviste ansøgeren, at indholdet af det i afsnit II ovenfor citerede afsnit af  

 betænkningen af 30. oktober 1985 ikke er helt korrekt, idet den bøsning, der  

 kendes fra det fremdragne USA-patentskrift nr. 3.347.276, ikke er udformet på  

 samme måde som gennemføringsbøsningen ifølge opfindelsen, og i de følgende  

 afsnit fremhævede ansøgeren betydningsfulde forskelle mellem den teknik, der  

 kendes fra det fremdragne skrift, og den i ansøgningen omhandlede opfindelse.
Det kommer derfor som en overraskelse for ansøgeren, at Patentdirektoratet  

 i et brev dateret den 26. juli 1990 nu afslår ansøgningen, idet ansøgeren i  

 ovennævnte besvarelse af den 14. april 1986 har gjort grundigt rede for,  

 hvori opfindelsen adskiller sig fra den kendte teknik, og hvorfor den bør  

 anses for patenterbar.
Ved læsningen af afslagsbegrundelsen kan man efter vor  

 formening komme til at tvivle på, om indholdet af besvarelsen overhovedet er  

 blevet taget op til overvejelse, idet begrundelsen er baseret på argumenter,  

 som ikke adskiller sig væsentligt fra argumenterne i betænkningen af den 30.  

 oktober 1985 (jf. afsnit II ovenfor), men ikke på argumenter, der kunne  

 tænkes at være rettet på at modsige argumenterne i besvarelsen eller af  

 påvise deres uegnethed til at overbevise Patentdirektoratet om opfindelsens  

 patenterbarhed.
Vi ser os derfor nødsaget til over for Patentankenævnet at henvise til  

 argumenterne i ovennævnte besvarelse af den 14. april 1986, hvori det af de  

 indsendte »Bemærkninger.....« skulle fremgå med al ønskelig  

 tydelighed, hvorfor ansøgeren mener, at opfindelsen er patenterbar.
Vi vil  

 derfor ikke her gentage denne argumentation.
 Vi mener, at det af beskrivelsen klart fremgår, at gennemføringsbøsningens  

 indre og ydre kapper er fastgjort til hinanden og i hvert fald udgør en  

 enhed, og at dette også fremgår implicit af de oprindelige krav 1 og 3.  

 Dersom Nævnet skulle ønske, at denne fastgørelse skal fremgå mere tydeligt af  

 krav 1 og 3, er ansøgeren ikke uvillig til, når ansøgningen forhåbentlig er  

 blevet tilbagesendt til Patentdirektoratet til fortsat behandling med henblik  

 på fremlæggelse og eventuelt patent, at ændre disse krav på passende måde,  

 f.eks. ved at optage krav 5's indhold helt eller delvist i dem.
 Til Nævnets orientering kan vi meddele, at den tilsvarende  

 Europapatentansøgning har ført til patent nr. 0.154.292 (kopi vedlagt) med  

 krav, som alene dækker gennemføringsbøsningen (altså ikke fremgangsmåden),  

 stort set svarende til indholdet af nærværende ansøgnings krav 3-10.
Vi må herefter henstille til Nævnet, at den afslåede patentansøgning nr.  

 0600/85 tilbagesendes til Patentdirektoratet til fortsat behandling med  

 henblik på fremlæggelse og eventuelt patent.' Patentankenævnet har behandlet sagen på sit møde den 30. oktober 1992.
 For klageren mødte civilingeniør Bo Tonnesen sammenmed afdelingsleder B.  

 Kreutzmann.
 Civilingeniør Bo Tonnsen forelagde sagen, idet han i det væsentlige  

 henholdt sig til de til Patentdirektoratet og Ankenævnet afgivne, skriftlige  

 indlæg.
 Modeller af den enhed, som ansøgningen vedrører, forevistes.
 Ankenævnet skal udtale:
I henhold til de af Patentdirektoratet anførte grunde, og idet det for  

 Ankenævnet anførte ikke findes at kunne føre til andet resultat bestemmes:
 Den påklagede afgørelse stadfæstes.
