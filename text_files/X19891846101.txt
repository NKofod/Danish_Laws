 Godkendelse af selskabsskattesystemerne i New Zealand, Sydkorea og  

 Tyrkiet efter selskabsskattelovens § 13, stk. 3.
 Skattedepartementet er blevet spurgt, om udbytter fra New Zealand,  

 Sydkorea og Tyrkiet kan anses for skattefrie for et dansk moderselskab efter  

 selskabsskattelovens § 13, stk. 3.
 Skattedepartementet meddelte, at de new zealandske, sydkoreanske og  

 tyrkiske skattesystemer som udgangspunkt opfylder betingelserne efter  

 selskabsskattelovens § 13, stk. 3.
 Det tyrkiske system opfylder dog ikke betingelserne i de tilfælde, hvor  

 indkomst fra udlandet er fritaget for tyrkisk beskatning.
 Skattemyndighederne kan fortsat afkræve et selskab nødvendig dokumentation  

 for moderselskabet og det udenlandske datterselskabs skatteforhold m.v., jf.  

 §§ 4-6 i bekendtgørelse nr. 580 af 4. december 1984.
Skattemyndighederne kan efter bekendtgørelsens §§ 5 og 6 også fortsat  

 kræve dokumentation fra moderselskabet for, at et udenlandsk datterselskab  

 ikke er omfattet af særlige lempelige skatteregler.
Dette kan komme på tale,  

 hvor der er tvivl om, hvorvidt et udenlandsk selskab er omfattet af  

 skatteregler, herunder særlige erhvervsfremmeregler, der bevirker, at  

 selskabsbeskatningen er væsentlig mindre end den danske.
 Hvis udbyttet er fritaget for beskatning efter udenlandske regler, der  

 svarer til selskabsskattelovens § 13, stk. 3, skal det dokumenteres, at et  

 eventuelt datterselskab er beskattet efter regler, der ikke afviger  

 væsentligt fra de danske regler.
