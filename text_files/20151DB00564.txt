Betænkning afgivet af Retsudvalget den 3. marts 2016 Betænkning over Forslag til folketingsbeslutning om, at politiveteraner får ret til at benytte Forsvarets veterancenter [af Lisbeth Bech Poulsen (SF) m.fl.]:
1. Ændringsforslag Socialistisk Folkepartis medlem af udvalget har stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 20. november 2015 og var til 1. behandling den 21. januar 2016. Beslutningsforslaget blev efter 1. behandling henvist til behandling i Retsudvalget.
Møder Udvalget har behandlet beslutningsforslaget i 3 møder.
3. Indstillinger og politiske bemærkninger Et flertal i udvalget (udvalget med undtagelse af S og SIU) indstiller beslutningsforslaget til vedtagelse med det stillede ændringsforslag.
 Dansk Folkepartis og Alternativets medlemmer af udvalget støtter forslaget med det stillede ændringsforslag, men så dog gerne, at muligheden for at benytte sig af Forsvarets veterancenter blev udvidet til at omfatte alle udsendte under dansk flag, f.eks. udsendte fra beredskabet og udsendt sundhedspersonale.
 Et mindretal i udvalget (S og SIU) indstiller beslutningsforslaget til forkastelse.
 Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til teksten Af et mindretal (SF), tiltrådt af et flertal (udvalget med undtagelse af S og SIU):
 1) Ordene »på lige vilkår med veteraner fra Forsvaret« ændres til: »i relevant omfang«.
[Præcisering af politiveteraners ret til at benytte sig af Forsvarets veterancenter] Bemærkninger Til nr. 1 Det foreslås, at de politiveteraner, der er omfattet af forslaget, i stedet for at få ret til at benytte sig af Forsvarets veterancenter på lige vilkår med veteraner fra Forsvaret, får ret til at benytte sig af Forsvarets veterancenter i relevant omfang.
Dermed bliver intentionen i bemærkningerne til beslutningsforslaget om, at politiveteraner sidestilles med Forsvarets veteraner med hensyn til retten til at kunne benytte sig af Forsvarets veterancenter, erstattet af, at politiveteraner får ret til at kunne benytte sig af Forsvarets veterancenter i relevant omfang.
 Ændringsforslaget imødekommer Venstres ønske, og SF håber, at beslutningsforslaget med denne ændring kan samle et flertal i Folketinget.
Peter Skaarup (DF) fmd.
Peter Kofod Poulsen (DF) Susanne Eilersen (DF) Kenneth Kristensen Berth (DF) Martin Henriksen (DF) Tilde Bork (DF) Preben Bang Henriksen (V) Jan E.
Jørgensen (V) Britt Bager (V) Kristian Pihl Lorentzen (V) Carl Holst (V) Michael Aastrup Jensen (V) Henrik Dahl (LA) Simon Emil Ammitzbøll (LA) Søren Pape Poulsen (KF) Simon Kollerup (S) Kaare Dybvad (S) Søren Søndergaard (EL) Mogens Jensen (S) nfmd.
Rasmus Prehn (S) Trine Bramsen (S) Pernille Skipper (EL) Rune Lund (EL) Josephine Fock (ALT) Sofie Carsten Nielsen (RV) Emrah Tuncer (RV) Lisbeth Bech Poulsen (SF) Aleqa Hammond (SIU) Aaja Chemnitz Larsen (IA) Tjóðveldi og Javnaðarflokkurin havde ikke medlemmer i udvalget.
