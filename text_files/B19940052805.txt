I henhold til lov nr. 105 af 24. juli 1880 om opførelse af en Udstillingsbygning ved Charlottenborg Slot fastsættes:
Navn, hjemsted og formål § 1.  Charlottenborg Udstillingsbygning er en  

 statsinstitution, som har hjemsted i Københavns kommune.
 § 2.  Bygningen tjener som udstillingssted for dansk,  

 nordisk og anden udenlandsk kunst inden for alle kunstarter.
 Stk. 2.  I bygningen afholdes hvert år så vidt muligt i  

 marts måned ved Charlottenborg Fondens foranstaltning en åben, censureret  

 udstilling »Charlottenborg Forårsudstilling«.
 Stk. 3.  Bygningen kan endvidere anvendes til andre  

 kunstneriske formål til gavn for kunstnere.
 Stk. 4.  En nærmere angivet del af bygningen anvendes  

 til Kunstakademiets bibliotek.
Bestyrelse § 3.  Udstillingsbygningens virksomhed ledes af en  

 bestyrelse på 10 personer, der sammensættes i overensstemmelse med lov om  

 ligestilling mellem mænd og kvinder ved besættelse af visse bestyrelsesposter  

 i den statslige forvaltning.
Kulturministeren udpeger 3 medlemmer blandt  

 danske kunstnere eller kunstkyndige, herunder bestyrelsens formand.
De øvrige  

 medlemmer udpeges af:
- Akademirådet (3 medlemmer) - Kunstnersammenslutningernes Samråd (3 medlemmer) - Charlottenborg Fonden (1 medlem).
Stk. 2.  Bestyrelsens medlemmer beskikkes af  

 kulturministeren for 4 år ad gangen.
Ved ikrafttrædelsen af nærværende  

 bekendtgørelse genbeskikkes 2 af Akademirådet tidligere valgte medlemmer og  

 bestyrelsens hidtidige formand for en periode af 2 år regnet fra den 1. juli  

 1994. For samme 2 årige periode beskikkes yderligere et medlem valgt af  

 Akademirådet samt et medlem valgt af Charlottenborg Fonden.
Umiddelbar  

 genbeskikkelse kan kun finde sted een gang.
 Stk. 3.  I tilfælde af udtræden udpeges et nyt medlem  

 for den resterende del af beskikkelsesperioden.
 Stk. 4.  Bestyrelsen vælger sin næstformand blandt de  

 øvrige bestyrelsesmedlemmer.
 § 4.  Bestyrelsen, som er Udstillingsbygningens  

 øverste myndighed, har overfor Kulturministeriet det overordnede ansvar for  

 overholdelsen af de for virksomheden fastsatte bestemmelser.
 Stk. 2.  Bestyrelsen fastsætter retningslinier for  

 Udstillingsbygningens virksomhed inden for de af Kulturministeriet afstukne  

 rammer.
 Stk. 3.  Bestyrelsen afgiver senest 1. maj hvert år en  

 årsberetning til kulturministeren.
 Stk. 4.  Bestyrelsen fastsætter selv sin  

 forretningsorden.
 Bestyrelsens møder m.v.
§ 5.  Formanden for bestyrelsen bestemmer tid og sted  

 for bestyrelsesmøderne.
Hvis mindst 4 bestyrelsesmedlemmer kræver det, skal  

 formanden indkalde til møde.
Stk. 2.  Bestyrelsen er beslutningsdygtig, når mindst 5  

 medlemmer, herunder formanden eller næstformanden, er til stede.
Beslutninger  

 træffes ved simpelt stemmeflertal.
Ved stemmelighed er formandens stemme  

 udslagsgivende.
Sekretariat § 6.  Udstillingsbygningens løbende administration  

 varetages af et sekretariat med en daglig administrativ leder.
 Finansiering, regnskab m.v.
 § 7.  Udstillingsbygningens virksomhed finansieres  

 gennem de på finansloven fastsatte bevillinger herunder egenindtægter fra  

 entre, salg af kataloger o.lign., tipsstøtte, gaver m.v.
 § 8.  Der føres og aflægges regnskab i  

 overensstemmelse med de til enhver tid af staten fastsatte regler herom.
Ændring af bekendtgørelsen § 9.  Bestyrelsen kan stille forslag om ændring af  

 bekendtgørelsen overfor Kulturministeriet.
Ikrafttrædelse § 10.  Bekendtgørelsen træder i kraft den 1. juli  

 1994.
 Stk. 2.  Kulturministeriets bekendtgørelse nr. 445 af  

 14. juni 1990 om administrationen af Udstillingsbygningen ved Charlottenborg  

 ophæves.
