 Bekendtgørelse om ændring af bekendtgørelse om registrering af underskud m.v.
§ 1 I bekendtgørelse nr. 1037 af 26. september 2014 om registrering af underskud m.v. foretages følgende ændringer:
 1. Indledningen affattes således:
»I medfør af § 35, stk. 4, i lov om indkomstbeskatning af aktieselskaber m.v., jf. lovbekendtgørelse nr. 149 af 9. januar 2015, som ændret ved lov nr. 540 af 29. april 2015, fastsættes:« 2. § 1, stk. 1, affattes således:
»Skattepligtige selskaber m.v. skal, jf. selskabsskattelovens § 35, stk. 1 og 2, i perioden fra og med den 1. oktober 2014 til og med den 1. september 2015 til SKAT indberette de oplysninger, som følger af stk. 2 og 3, jf. dog stk. 5.« 3. I § 1 indsættes som stk. 5:
»Stk. 5. Selskaber m.v. som nævnt i kulbrinteskattelovens § 21, stk. 4, er undtaget fra indberetning efter stk. 1, medmindre selskabet m.v. pr. 1. oktober 2014 indgår i sambeskatning efter selskabsskatteloven med selskaber m.v. omfattet af stk. 1.« 4. I § 3 indsættes efter »§ 1«: », samt fritage selskaberne m.v. for betaling af tillægget, jf. selskabsskattelovens § 35, stk. 1, 3. pkt«.
§ 2 Bekendtgørelsen træder i kraft den 1. juni 2015.
