Skriftlig fremsættelse (30. januar  

 2002) Indenrigs- og sundhedsministeren Herved tillader jeg mig for Folketinget at  

 fremsætte:
 Forslag til lov om ændring af forskellige love  

 som følge af sammenlægningen af de bornholmske kommuner.
(Lovforslag nr.
L 66).
Lovforslaget udgør   sammen med det samtidigt  

 fremsatte forslag til lov om sammenlægning af de bornholmske kommuner  

 grundlaget for en sammenlægning af Allinge-Gudhjem, Hasle, Nexø,  

 Rønne og Aakirkeby Kommuner samt Bornholms Amtskommune til en ny  

 administrativ enhed   Bornholms Kommune.
Det foreslås, at Bornholms  

 Kommune benævnes Bornholms Regionskommune, og at kommunalbestyrelsen  

 benævnes Bornholms Regionsråd.
 Den bornholmske kommunesammenlægning sker efter  

 anmodning fra amtsrådet og kommunalbestyrelserne på Bornholm  

 på baggrund af en vejledende folkeafstemning blandt vælgerne  

 på Bornholm den 29. maj 2001.
 Lovforslaget indeholder ændringer i en række  

 lovbestemmelser som konsekvens af det samtidigt fremsatte forslag til lov om  

 sammenlægning af de bornholmske kommuner.
Lovforslaget indeholder således bl.a.  

 ændringer af de regler i lovgivningen, som regulerer amtskommunernes  

 opgavevaretagelse, idet det foreslås, at Bornholms Regionsråd  

 skal varetage både kommunale og amtskommunale opgaver.
Det drejer sig  

 bl.a. om lovgivning vedrørende klageorganer m.v., hvorefter der  

 udpeges repræsentanter til det pågældende organ fra  

 amtskommunen, samt lovgivning, der tillægger amtskommunerne ret til at  

 træffe afgørelser og afgive udtalelser og indstillinger.
Det  

 drejer sig endvidere om lovgivning, som regulerer amtskommunernes tilsyn med  

 kommunerne eller i øvrigt giver amtskommunerne bestemte opgaver i  

 forhold til kommunerne.
Det foreslås, at Bornholms Regionskommune i  

 disse situationer sidestilles med amtskommunerne.
 Endvidere indeholder lovforslaget forslag til  

 ændringer af tilskuds- og udligningssystemet, idet  

 kommunesammenlægningen indebærer, at lov om kommunal udligning og  

 generelle tilskud til kommuner og amtskommuner skal tilpasses som  

 følge af, at den nye kommune skal varetage både kommunale og  

 amtskommunale opgaver og derfor skal indgå i både den kommunale  

 og amtskommunale udligning.
Der har under den lovforberedende proces været  

 løbende kontakt mellem Indenrigsministeriet, nu Indenrigs- og  

 Sundhedsministeriet, og de bornholmske kommunalpolitikere.
Lovforslaget  

 bygger hovedsageligt på resultatet af disse drøftelser.
