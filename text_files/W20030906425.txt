Kendelse fra Pressenævnet i sag nr. 13/2003 [En mand - K]  

 har  

    

 ved e-mail af 17. januar 2003 anmodet om  

 genoptagelse af Pressenævnets sag nr. 61/2002 vedrørende en klage over to  

 artikler bragt i Ekstra Bladet den 2. og 3. maj 2002.
 Ved Pressenævnets kendelse afsagt den 13. november 2002 blev  

 klagen ikke taget til følge, og nævnet udtalte følgende:
 Pressenævnet bemærker indledningsvis, at klageskrivelsen af 19.  

 maj 2002 alene vedrører udsagn, som er indeholdt i bladets artikler den 2. og  

 3. maj 2002. Nævnet tager derfor ikke stilling til de klagepunkter, som er  

 anført i klagers høringssvar af 25. juni 2002 til nævnet, og som vedrører to  

 artikler den 30. april og 6. maj 2002, idet klagefristen i disse tilfælde  

 ikke  

 er overholdt, jf. medieansvarslovens §§ 34, stk. 2, og 36, stk. 3. Nævnet  

 tager  

 ej heller stilling til, om oplysningerne i artiklerne den 2. og 3. maj 2002  

 har  

 været behørigt forelagt klager, idet dette punkt ligeledes først er fremført  

 i  

 klagers brev af 25. juni 2002.
 Nævnet lægger til grund, at anmodningen om genmæle i forhold til  

 artiklerne den 2. og 3. maj 2002 er afsendt den 25. maj 2002, og at  

 indklagede  

 har modtaget anmodningen inden for 4-ugers fristen i medieansvarslovens § 36,  

 stk. 3.
 Det følger af medieansvarslovens § 36, stk. 1, at en anmodning  

 om genmæle i massemedierne over for oplysninger af faktisk karakter, som er  

 egnet til at påføre nogen økonomisk eller anden skade af betydning, og som er  

 bragt i et massemedie, skal tages til følge, medmindre oplysningernes  

 rigtighed  

 er utvivlsom.
Med hensyn til oplysningerne om, at klager skulle have arbejdet  

 som falsk læge og svensk sygeplejerske på Århus Kommunehospital henholdsvis  

 på  

 et sygehus i Stockholm, bemærker nævnet, at der er tale om oplysninger, som  

 tidligere har været offentliggjort, og som nævnet ikke har grundlag for at  

 efterprøve og vurdere.
Nævnet har derfor ikke grundlag for at udtale kritik  

 af  

 bladet på dette punkt.
Som sagen foreligger oplyst, har nævnet herefter  

 endvidere ikke grundlag for at afgøre, om klager er berettiget til et genmæle  

 over for de pågældende oplysninger.
Ej heller med hensyn til oplysningerne om, at klagers firma  

 snyder dem, der melder sig til klagers projekt, har nævnet mulighed for at  

 kunne foranstalte bevisførelse.
Nævnet bemærker i denne forbindelse, at det  

 fremgår af artiklerne, at disse udtrykker subjektive vurderinger baseret på  

 bladets research  blandt andet ved interviews med tidligere deltagere.  

 Nævnet  

 finder herefter ikke grundlag for at genmæle eller for at udtale kritik.
Med hensyn til spørgsmålet om klagers tilknytning til familien  

[familiens efternavn] finder nævnet ligeledes ikke at kunne foranstalte  

 bevisførelse.
Nævnet finder derfor ikke  således som sagen foreligger  

 oplyst   

 grundlag for at udtale kritik af bladet, ligesom nævnet ikke har grundlag for  

 at afgøre, om klager er berettiget til et genmæle over for de pågældende  

 oplysninger. Klageren har til støtte for sin anmodning om genoptagelse af  

 sagen fremsendt en erklæring fra Århus Kommunehospital dateret den 13. januar  

 2003, hvori det oplyses, at det ikke af arkiverne fremgår, at der på noget  

 tidspunkt har været et ansættelsesforhold for en læge ved navn [fornavn]  

  Lewentlov.
Ved e-mail af 17. februar  

 2003 har klager fremsendt en ny erklæring fra Århus Kommunehospital, hvoraf  

 det  

 fremgår, at der ej heller har bestået et ansættelsesforhold for hverken en  

[fornavn]  

  Rewentlov eller [K].
 Klageren har endvidere fremlagt et dokument fra Århus Stiftsamt,  

 der klart og tydeligt bekræfter, at klager er født [A] . Samme navn bæres  

 fortsat af klagers familie i Europa.
I sagens behandling har følgende nævnsmedlemmer deltaget: Axel  

 Kierkegaard, Aage Lundgaard, Kaare R.
Skou og Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9. februar 1998  

 om forretningsordenen for Pressenævnet træffer de medlemmer, der har afgjort  

 en  

 sag, også afgørelse vedrørende spørgsmål om eventuel genoptagelse af sagen.
 Pressenævnet vil kunne genoptage behandlingen af en sag, hvis  

 der fremkommer nye oplysninger af betydning for sagens afgørelse.
Nævner finder ikke, at det fremlagte dokument fra Århus  

 Stiftsamt indeholder nye oplysninger i forhold til omtalen i artiklen den 2.  

 maj 2002 af, at klager hverken er af adelig eller kongelig herkomst.
Der er  

 derfor ikke grundlag for genoptagelse af sagen på dette punkt.
I forhold til omtalen i artiklen den 3. maj 2002 af, at klager  

 under navnet [fornavn]  

  Rewentlov  

 skulle have været ansat som reservelæge på Århus Kommunehospital, finder  

 nævnet, at det ikke kan udelukkes, at der med de erklæringer af 13. januar og  

 17. februar 2003, som Århus Kommunehospital har afgivet, er fremkommet nye  

 oplysninger, som kan være af betydning for sagens afgørelse.
Begæringen om  

 genoptagelse tages derfor til følge på dette punkt.
 Afsagt den 5. marts 2003.
