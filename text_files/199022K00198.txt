Nr LSF 198 Forslag til Lov om ændring af lov om stempelafgift (Lempelse af  

 skødestempel ved salg af ejerboliger) Fremsat af skatteministeren (Fogh Rasmussen) den 16. maj 1991 Vedtaget ved tredjebehandling den 30. maj 1991 Lov nr. 390 af 06/06/1991 § 1 I lov om stempelafgift, jf. lovbekendtgørelse nr. 805 af 1. december  

 1986, som senest ændret ved lov nr. 138 af 13. marts 1991, foretages følgende  

 ændringer:
 1. § 34, stk. 1, affattes således:
»Dokumenter om overdragelse af ejerboliger her i landet stemples med  

 0,6 pct.
Dokumenter om overdragelse af anden fast ejendom her i landet  

 stemples med 1,2 pct.
Ved ejerboliger forstås ejendomme til helårsbeboelse,  

 der indtil overdragelsen var eller ved overdragelsen bliver bestemt til brug  

 for ejeren.
Stempelbeløbet beregnes af købesummen, dog mindst af den senest  

 før dokumentets oprettelse ansatte ejendomsværdi, jf. lov om vurdering af  

 landets faste ejendomme (vurderingsloven).« 2. I § 34 indsættes efter stk. 1 som nyt stykke:
»Stk. 2. For ejendomme, hvor vurderingsmyndighederne har  

 foretaget en fordeling af ejendomsværdien på den del af ejendommen, der  

 tjener til bolig for ejeren, og på resten af ejendommen efter  

 vurderingslovens § 33, stk. 4-7, stemples som ejerbolig den del af  

 ejendommens værdi, som forholdsmæssigt kan henføres til ejerens bolig.
Den  

 resterende del af ejendommens værdi stemples som anden fast ejendom.
Såfremt  

 vurderingsmyndighederne på tidspunktet for dokumentets oprettelse endnu ikke  

 har foretaget nævnte fordeling, skal parterne i dokumentet angive fordelingen  

 af ejendommens værdi efter bedste skøn.
I tilfælde af tvangsauktion angives  

 skønnet af erhververen.« Stk. 2-7 bliver herefter stk. 3-8.
 3. I § 34 indsættes efter stk. 7, der bliver stk. 8, som  

 nyt stykke:
»Stk. 9. Skatteministeren kan fastsætte regler for påtegning  

 af dokumenter om overdragelse af ejerboliger som betingelse for stempling  

 efter stk. 1, 1. pkt.« 4. § 34 A ophæves.
 5. § 57 B ophæves.
 6. I § 73, stk. 3, indsættes efter nr. 2 som nyt nummer:
 »3. ny ejers overtagelse af den personlige forpligtelse ifølge  

 pantebreve, der er udstedt til sikkerhed for lån omfattet af § 2 i lov om  

 realkreditlignende lån og andelsboliglån,».
 Nr. 3 og 4 bliver herefter nr. 4 og 5.
§ 2 Stk. 1. Lovens § 1, nr. 1-3, træder i kraft den 1. juli 1991.
 Stk. 2. Lovens § 1, nr. 4 og 5, træder i kraft den 1. august 1991.
 Stk. 3. Lovens § 1, nr. 6, træder i kraft dagen efter lovens  

 bekendtgørelse i Lovtidende.
Oprindeligt fremsat forslag § 1 I lov om stempelafgift, jf. lovbekendtgørelse nr. 805 af 1. december  

 1986, som senest ændret ved lov nr. 138 af 13. marts 1991, foretags følgende  

 ændringer:
 1. § 34, stk. 1, affattes således:
»Stk. 1. Dokumenter om overdragelse af ejerboliger her i  

 landet stemples med 0,6 pct.
Dokumenter om overdragelse af anden fast ejendom  

 her i landet stemples med 1,2 pct.
Ved ejerboliger forstås ejendomme til  

 helårsbeboelse, der indtil overdragelsen var eller ved overdragelsen bliver  

 bestemt til brug for ejeren.
Stempelbeløbet beregnes af købesummen, dog  

 mindst af den senest før dokumentets oprettelse ansatte ejendomsværdi, jf.  

 lov om vurdering af landets faste ejendomme (vurderingsloven).«.
 2. I § 34 indsættes efter stk. 1 som nyt stykke:
»Stk. 2. For ejendomme, hvor vurderingsmyndighederne har  

 foretaget en fordeling af ejendomsværdien på den del af ejendommen, der  

 tjener til bolig for ejeren, og på resten af ejendommen efter  

 vurderingslovens § 33, stk. 4-7, stemples som ejerbolig den del af  

 ejendommens værdi, som forholdsmæssigt kan henføres til ejerens bolig.
Den  

 resterende del af ejendommens værdi stemples som anden fast ejendom.
Såfremt  

 vurderingsmyndighederne på tidspunktet for dokumentets oprettelse endnu ikke  

 har foretaget nævnte fordeling, skal parterne i dokumentet angive fordelingen  

 af ejendommens værdi efter bedste skøn.
I tilfælde af tvangsauktion angives  

 skønnet af erhververen.«.
 Stk. 2-7 bliver herefter stk. 3-8.
 3. Efter § 34, stk. 7, der bliver stk. 8, indsættes som et  

 nyt stykke:
 »Stk. 9. Skatteministeren kan fastsætte regler for påtegning  

 af dokumenter om overdragelse af ejerboliger som betingelse for stempling  

 efter stk. 1, 1. pkt.«.
 4. § 34 A ophæves.
 5. § 57 B ophæves.
 6. I § 73, stk. 3, indsættes efter nr. 2 som nyt  

 nummer:
 »3. ny ejers overtagelse af den personlige forpligtelse ifølge  

 pantebreve, der er udstedt til sikkerhed for lån omfattet af § 2 i lov om  

 realkreditlignende lån og andelsboliglån,».
 Nr. 3 og 4 bliver herefter nr. 4 og 5.
§ 2 Stk. 1. Lovens § 1, nr. 1-3, træder i kraft den 1. juli 1991.
 Stk. 2. Lovens § 1, stk. 4 og 5, træder i kraft den 1. august  

 1991.
 Stk. 3. Lovens § 1, nr. 6, træder i kraft dagen efter lovens  

 bekendtgørelse i Lovtidende.
Bemærkninger til lovforslaget Almindelige bemærkninger I forbindelse med behandlingen af regeringens forslag om forlængelse af  

 boligpakken i december 1990 opfordrede et flertal i Boligudvalget i  

 betænkningen, som blev afgivet den 28. december 1990, regeringen til  

 »hurtigst muligt at fremsætte lovforslag i Folketinget om langsigtede  

 initiativer til begrænsning af antallet af tvangsauktioner og  

 følgevirkningerne af disse«.
Tidsmæssigt skulle lovforslagene fremsættes  

 således, at de kunne bringes til 3. behandling inden udløbet af  

 stempelafgiftsfritagelsesperioden, dvs. inden den 1. juli 1991.
 Lovforslaget skal på denne baggrund ses som et led i regeringens  

 boligpolitiske handlingsplan, der med en række foranstaltninger sigter imod  

 at skabe ro og stabilitet for alle boligtagere og at tilvejebringe størst  

 mulig mobilitet på boligmarkedet.
 Det er som led i disse aftaler, at regeringen ved dette forslag foreslår  

 at nedsætte stempelafgiften for dokumenter om overdragelse af ejerboliger fra  

 1,2 pct. til 0,6 pct. fra den 1. juli 1991, efter at der siden den 16. maj  

 1990 midlertidigt har været stempelfritaglse for såvel skøder som pantebreve  

 ved ejerboligomsætning.
 Samtidig udløber den midlertidige stempelfritagelse for omsætning af  

 ejerboliger, der var et led i boligpakken, jf. lov nr. 367 af 8. juni 1990.  

 Det indebærer, at pantebrevsstemplet for de pantebreve, der var omfattet af  

 den midlertidige ordning, tilbageføres til 1,5 pct.
Endvidere stilles der forslag om generel stempelfritaglse for  

 realkreditlignende lån i forbindelse med debitorskifte ved overdragelse af  

 fast ejendom.
Hermed ligestilles realkreditlignende lån ydet af bl.a. banker  

 og forsikringsselskaber stempelmæssigt med lån ydet af realkreditinstitutter  

 og sparekasser.
 Stempelloven blev senest ændret ved lov nr. 138 af 13. marts 1991, jf.  

 Folketingstidende 1990-91, sp. 174, 1191, 2516, 2791.
Økonomiske og administrative konsekvenser Det er meget vanskeligt at skønne over, hvor stor ejerboligomsætningen  

 bliver fremover, og dermed over, hvilket provenutab der vil være forbundet  

 med permanent at nedsætte skødestemplet for ejerboliger fra 1,2 pct. til 0,6  

 pct. som foreslået.
Skødestemplet fra ejerboligomsætningen i 1989 skønnes at  

 have indbragt et provenu på ca. 550 mio. kr.
I 1990 har ejerboligomsætningen  

 været påvirket af den midlertidige stempelfritagelse for handler indgået  

 efter 16. maj 1990. Tages der derfor udgangspunkt i 1989-omsætningen af  

 ejerboliger, kan provenutabet ved halvering af skødestemplet anslås til ca.  

 275 mio. kr. på helårsbasis.
Da nedsættelsen træder i kraft pr. 1. juli 1991,  

 kan provenutabet i finansåret 1991 under hensyntagen til forskydninger i  

 betalingen af stempelafgift anslås til ca. 125 mio. kr.
 Det er ikke muligt at skønne over provenutabet som følge af forslaget om  

 generelt at ligestille realkreditlignende lån med realkreditlån i henseende  

 til stempelfritagelse ved debitorskifte, men provenutabet må antages at være  

 af begrænset størrelse og vil først fremkomme i løbet af en årrække, når de  

 pågældende ejendomme omsættes.
 I forhold til den hidtidige midlertidige ordning skønnes lovforslaget ikke  

 at medføre nævneværdige administrative konsekvenser.
Bemærkninger til lovforslagets enkelte bestemmelser Til § 1 Til nr. 1 Det foreslås, at dokumenter om overdragelse af ejerboliger fremover kun  

 stemples med 0,6 pct., mens overdragelse af øvrige ejendomme stemples med 1,2  

 pct.
Stempelbeløbet for begge typer ejendomme beregnes efter de hidtidige  

 regler, dvs. af købesummen, dog mindst af den seneste ejendomsvurdering.
 Ejerboliger defineres i denne bestemmelse som ejendomme til  

 helårsbeboelse, der indtil overdragelsen var til brug for ejeren, eller der  

 ved overdragelsen bliver til brug for den nye ejer.
Til nr. 2 Det foreslås, at blandet benyttede ejendomme som hidtil stempelmæssigt  

 behandles som ejerbolig for den del af ejendommen, der kan henføres hertil,  

 og som anden fast ejendom for den resterende del.
Således er stempelafgiften  

 for ejerboligdelen 0,6 pct. og 1,2 pct. for den øvrige del.
Ligesom ovenfor  

 under nr. 1 beregnes stempelbeløbet efter de hidtidige regler.
Til nr. 3 For at lette administrationen ved sondringen mellem ejerboliger og anden  

 fast ejendom stilles der - i lighed med den midlertidige ordning - forslag  

 om, at skatteministeren bemyndiges til at fastsætte bestemmelser om påtegning  

 herom på overdragelsesdokumenter.
Bemyndigelsen har under den midlertidige ordning været anvendt til at  

 kræve en erklæring på overdragelsesdokumentet om, at der er tale om en  

 ejerbolig.
Det er hensigten at videreføre denne ordning.
Til nr. 4 og 5 Med forslaget ophæves bestemmelserne om midlertidig stempelfritagelse ved  

 overdragelse af ejerboliger.
Den foreslåede bestemmelse er af ordensmæssig  

 karakter, idet § 34 A og § 57 B efter deres indhold ikke finder anvendelse på  

 dokumenter, der oprettes den 1. juli 1991 eller senere.
Dokumenter oprettet  

 inden dette tidspunkt skal dog være indleveret til påtegning inden den 29.  

 juli 1991 for at opnå stempelfritagelse.
Til nr. 6 Efter de gældende bestemmelser omfatter stempelfritagelsen for pantebreve  

 ved ejerskifte af fast ejendom efter § 73, stk. 3, nr. 2, kun pantebreve  

 udstedt til realkreditinstitutter m.v. og sparekasser.
 Efter forslaget gøres det stempelfrit ved ejendomsoverdragelse at overtage  

 den personlige forpligtelse ifølge et pantebrev med pant i fast ejendom, når  

 pantebrevet er udstedt til sikkerhed for et realkreditlignende lån, jf.  

 lovbekendtgørelse nr. 535 af 8. september 1988, som ændret senest ved lov nr.  

 900 af 28. december 1990.
Til § 2 Efter stk. 1 finder de foreslåede bestemmelser om stempling af dokumenter  

 om overdragelse af ejerboliger anvendelse på dokumenter, der oprettes den 1.  

 juli 1991 eller senere.
 Efter stk. 2 ophæves de midlertidige bestemmelser i stempelafgiftslovens §  

 34 A og § 57 B den 1. august 1991.
 Efter stk. 3 træder den foreslåede stempelmæssige ligestilling af  

 realkreditlignende lån udstedt af bl.a. henholdsvis banker og sparekasser i  

 kraft dagen efter det vedtagne lovforslags kundgørelse i Lovtidende.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om stempelafgift, jf. lovbekendtgørelse nr. 805 af 1. december  

 1986, som senest ændret ved lov nr. 138 af 13. marts 1991, foretags følgende  

 ændringer:
 1. § 34, stk. 1, affattes således:
»Stk. 1. Dokumenter om overdragelse af ejerboliger her i  

 landet stemples med 0,6 pct.
Dokumenter om overdragelse af anden fast ejendom  

 her i landet stemples med 1,2 pct.
Ved ejerboliger forstås ejendomme til  

 helårsbeboelse, der indtil overdragelsen var eller ved overdragelsen bliver  

 bestemt til brug for ejeren.
Stempelbeløbet beregnes af købesummen, dog  

 mindst af den senest før dokumentets oprettelse ansatte ejendomsværdi, jf.  

 lov om vurdering af landets faste ejendomme (vurderingsloven).«.
 2. I § 34 indsættes efter stk. 1 som nyt stykke:
»Stk. 2. For ejendomme, hvor vurderingsmyndighederne har  

 foretaget en fordeling af ejendomsværdien på den del af ejendommen, der  

 tjener til bolig for ejeren, og på resten af ejendommen efter  

 vurderingslovens § 33, stk. 4-7, stemples som ejerbolig den del af  

 ejendommens værdi, som forholdsmæssigt kan henføres til ejerens bolig.
Den  

 resterende del af ejendommens værdi stemples som anden fast ejendom.
Såfremt  

 vurderingsmyndighederne på tidspunktet for dokumentets oprettelse endnu ikke  

 har foretaget nævnte fordeling, skal parterne i dokumentet angive fordelingen  

 af ejendommens værdi efter bedste skøn.
I tilfælde af tvangsauktion angives  

 skønnet af erhververen.«.
 Stk. 2-7 bliver herefter stk. 3-8.
 3. Efter § 34, stk. 7, der bliver stk. 8, indsættes som et  

 nyt stykke:
 »Stk. 9. Skatteministeren kan fastsætte regler for påtegning  

 af dokumenter om overdragelse af ejerboliger som betingelse for stempling  

 efter stk. 1, 1. pkt.«.
 § 34. Dokumenter om overdragelse af fast ejendom her i landet  

 stemples med 1,2 pct. af købesummen, dog mindst 1,2 pct. af den senest før  

 dokumentets oprettelse ansatte ejendomsværdi, jf. lov om vurdering af  

 landetsfaste ejendomme (vurderingsloven).
Stk. 2. Såfremt den overdragne ejendom ikke er selvstændigt  

 vurderet på tidspunktet for dokumentets oprettelse, eller såfremt der i tiden  

 mellem den sidste vurdering og dokumentets oprettelse er sket forandringer  

 med hensyn til ejendommen af den i vurderingslovens § 2, stk. 2, nr. 1-9  

 eller 11, omhandlede art, skal parterne, i tilfælde af tvangsauktion  

 erhververen, i dokumentet angive ejendommens værdi efter bedste skøn, og  

 stemplet skal da mindst beregnes på grundlag af den angivne værdi.
Med hensyn  

 til værdiangivelsen finder reglerne i § 16, stk. 2, tilsvarende anvendelse.  

 Stempelmyndigheden kan dog bestemme, at den ejendomsværdi, som ansættes  

 første gang efter dokumentets oprettelse, anvendes i stedet for den i § 16,  

 stk. 2, nævnte vurdering.
 Stk. 3. Begæres der i forbindelse med dokumentets oprettelse  

 vurdering efter vurderingslovens § 4 eller § 2, stk. 2, nr. 10, træder  

 ejendomsværdien efter denne vurdering i stedet for den i stk. 1 nævnte  

 ejendomsværdi eller den i stk. 2 nævnte værdiangivelse.
Stk. 4. Ved salg af fast ejendom på auktion indtræder  

 stempelpligten ved auktionens slutning.
Har en pant- eller udlægshaver i  

 ejendommen, herunder en håndpanthaver i et pantebrev i ejendommen, erhvervet  

 denne ved tvangsauktion, uden at den pant- eller udlægssikrede fordring er  

 blevet dækket ved budsummen, indtræder stempelpligten dog først ved  

 udstedelsen af auktionsskødet.
Dokument om overdragelse af retten til at få  

 skøde udstedt stemples i så fald som dokument om overdragelse af ejendommen.
Stk. 5. Udskrift af Erhvervs- og Selskabsstyrelsen,  

 Finanstilsynet, et handelsregister eller andet offentligt register, der  

 tinglyses som adkomst på fast ejendom, stemples som dokument om overdragelse  

 af ejendommen.
Stempelpligten indtræder ved tinglysningen.
 Stk. 6. Dokumenter om overdragelse af fast ejendom i udlandet  

 stemples med 1 promille af vederlaget.
 Stk. 7. Dokumenter om overdragelse af bygning til nedrivning uden  

 samtidig overdragelse af grunden stemples efter reglerne i § 41.
 4. § 34 A ophæves.
§ 34 A.
Dokumenter om overdragelse af ejerboliger til  

 helårsbeboelse er stempelfri, jf. stk. 2 og 3, når der foreligger en bindende  

 skriftlig aftale, hvor stempelpligten indtræder i tidsrummet fra den 16. maj  

 1990 til og med den 31. december 1990. Stempelfriheden er dog betinget af, at  

 overdragelsesdokumentet eller senere oprettet dokument om overdragelsen er  

 indleveret til påtegning om stempelfrihed senest den 28. januar 1991.
Stk. 2. Ejerboliger efter stk. 1 omfatter ejendomme som nævnt i  

 ligningslovens § 15 B, stk. 1-5, der tjener til bolig for ejeren eller er  

 opført med salg for øje.
Dokumenter om overdragelse af fritidshuse, der ikke  

 må anvendes til helårsbeboelse, er ikke omfattet af stempelfritagelsen.
Stk. 3. For ejendomme, hvor vurderingsmyndighederne har foretaget  

 en fordeling af ejendomsværdien på den del af ejendommen, der tjener til  

 bolig for ejeren, og på resten af ejendommen efter vurderingslovens § 33,  

 stk. 4-7, er der kun stempelfrihed for den del af ejendommens værdi, som  

 forholdsmæssigt kan henføres til ejerens bolig.
Såfremt  

 vurderingsmyndighederne på tidspunktet for dokumentets oprettelse endnu ikke  

 har foretaget nævnte fordeling, skal parterne, i tilfælde af tvangsauktion  

 erhververen, i dokumentet angive fordelingen af ejendommens værdi efter  

 bedste skøn.
 Stk. 4. Skatteministeren kan fastsætte regler for påtegning på  

 dokumenter og anden dokumentation, der skal tilvejebringes som betingelse for  

 stempelfrihed efter stk. 1.
 5. § 57 B ophæves.
§ 57 B.
Stiftes underpant, eller indtræder køber som debitor i  

 medfør af dokument om overdragelse af ejerbolig til helårsbeboelse som nævnt  

 i § 34 A, er dokumenterne herom stempelfri i samme omfang som  

 overdragelsesdokumentet.
Stempelfriheden gælder dog ikke ejerpantebreve,  

 medmindre ejerpantebrevet oprettes til sikkerhed for pengeinstitutlån til  

 finansiering af den i overdragelsesdokumentet omhandlede restkøbesum og  

 pengeinstituttet som håndpanthaver erklærer, at ejerpantebrevet alene vil  

 blive anvendt til dette låneformål, hvorefter det af instituttet vil blive  

 foranlediget aflyst.
Ejerpantebrevets pålydende må ikke overstige lånebeløbet  

 med mere end 10 pct.
 Stk. 2. Skatteministeren kan fastsætte regler for påtegning på  

 dokumenter og anden dokumentation, der skal tilvejebringes som betingelse for  

 stempelfrihed efter stk. 1.
 6. I § 73, stk. 3, indsættes efter nr. 2 som nyt  

 nummer:
 »3. ny ejers overtagelse af den personlige forpligtelse ifølge  

 pantebreve, der er udstedt til sikkerhed for lån omfattet af § 2 i lov om  

 realkreditlignende lån og andelsboliglån,».
 Nr. 3 og 4 bliver herefter nr. 4 og 5.
 § 73. Dokumenter, hvorved en person med den berettigedes samtykke  

 indtræder som forpligtet i et retsforhold i stedet for den tidligere  

 forpligtede, stemples efter reglerne for stiftelse af nyt retsforhold  

 vedrørende den forpligtelse, som den pågældende overtager.
Stk. 2. Et dokument, hvorved en person med kreditors samtykke  

 indtræder som meddebitor i et solidarisk skyldforhold enten ved siden af den  

 eller de tidligere skyldnere eller i stedet for en skyldner, der samtidig  

 udtræder, stemples af en så stor del af skylden, som efter skyldnernes  

 indbyrdes forhold falder på den, der indtræder.
Dette forhold skal fremgå af  

 dokumentet.
Udtræder en person af et solidarisk skyldforhold, uden at en ny  

 skyldner indtræder i stedet for, svares intet stempel.
Stk. 3. Stempelfri er dokumenter om 1. ny ejers overtagelse af den personlige forpligtelse ifølge pantebrev i  

 fast ejendom i det omfang, gælden ikke kan forlanges udbetalt i tilfælde af  

 ejerskifte, 2. ny ejers overtagelse af den personlige forpligtelse ifølge pantebrev i  

 fast ejendom, når pantebrevet kun giver sikkerhed i fast ejendom med tilbehør  

 og er udstedt til en kredit- eller hypotekforening eller til et  

 realkreditinstitut , der er godkendt i henhold til den lovgivning, der gælder  

 herom, eller til Den Danske Bank af 1871 Aktieselskab, Hypotekafdelingen  

 eller til en sparekasse, 3. ny ejers overtagelse af den personlige forpligtelse ifølge et  

 ejerpantebrev, 4. ny ejers indtræden i de i § 46 og § 49 A nævnte retsforhold.
