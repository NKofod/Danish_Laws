Bekendtgørelse om den samlede danske  

 nummerplan I medfør af § 2, stk. 1 og 5 og § 16, stk. 2-3,  

 i lov nr. 392 af 10. juni 1997 om tildeling og anvendelse af nummerressourcer  

 m.v. og § 6, stk. 8, § 11, stk. 3 og § 13, stk. 1 og 3, i  

 bekendtgørelse nr. 921 af 9. december 1998 om Telestyrelsens  

 administration af nummerressourcer m.v., fastsættes:
Kapitel 1 Anvendelsesområde § 1. Bekendtgørelsen finder anvendelse  

 på 1)	den nummerering, der anvendes i abonnentgrænsefladen ved  

 slutbrugernes adgang til telenettene under landekode 45, og 2)	den nummerering og adressering, der anvendes i grænsefladen  

 mellem de enkelte telenet.
 Stk. 2. Bekendtgørelsen finder ikke anvendelse på  

 nummerering i lukkede net, der anvender egne nummerplaner, herunder internt i  

 VPN-tjenester, jf. § 2, stk. 8.
Kapitel 2 Definitioner § 2. Ved den samlede danske nummerplan  

 forstås de dele af internationale nummerplaner og adresser, der er  

 tildelt Danmark af ITU, herunder den nationale nummerplan for telefoni, ISDN  

 og mobilkommunikation.
Stk. 2. Ved nummerserie forstås i den nationale  

 nummerplan, jf. stk. 1, en blok af numre fra nummerplanen, der har samme  

 begyndelsescifre.
En nummerserie defineres i blokke af numre af 1.000,  

 10.000, 100.000 eller 1.000.000.
 Stk. 3. Ved udlandspræfiks forstås en  

 cifferkombination, der vælges af den kaldende slutbruger ved opkald til  

 net udenfor landekode 45.
 Stk. 4. Ved landekode forstås det unikke 1-, 2- eller 3-  

 cifrede nummer, som tildeles af Den Internationale Telekommunikationsunion  

 (ITU) i overensstemmelse med ITU s anbefaling E.164.
 Stk. 5. Ved operatørforvalgskode forstås den  

 særlige cifferkombination, der anvendes i forbindelse med fast  

 operatørvalg og operatørforvalg, jf. § 5, stk. 8, i  

 lov om tildeling og anvendelse af nummerressourcer m.v.
 Stk. 6. Ved alarmnummer forstås et nummer, der i en  

 nød- og katastrofesituation sætter offentligheden i stand til at  

 kalde alarmtjenesten.
 Stk. 7. Ved kortnummer forstås et 3-, 4- eller 5-cifret  

 nummer, der giver adgang til tjenester, som udbydere af telenet eller  

 teletjenester tilbyder slutbrugere, jf. § 2, stk. 4, i lov om  

 tildeling og anvendelse af nummerressourcer m.v.
Stk. 8. Ved en VPN-tjeneste (VPN = Virtual Private Network)  

 forstås et lukket net, hvor adgang fra det offentlige telenet  

 opnås gennem ét eller nogle få 8-cifrede numre fra den  

 nationale nummerplan.
Internt i VPN-tjenesten kan udbyderen anvende numre,  

 som ikke tildeles i medfør af denne bekendtgørelse.
 Stk. 9. Ved netinterne tjenesteudbud forstås funktioner,  

 der sætter en slutbruger i stand til at foretage valg/styring af  

 netbaserede faciliteter og tjenester, eksempelvis »tryk-selv-tjenester«  

 (spærring, A-nummeroverføring, takstvalg m.v.) eller tjenester  

 svarende til de i § 12 beskrevne tjenester.
Kapitel 3 Vilkår for anvendelse af numre, nummerserier og  

 adresser § 3. Udbud af offentlige telenet eller  

 teletjenester, der omfatter telefoni via faste net, ISDN-tjenester,  

 mobilkommunikation, jf. kapitel 4, samt datakommunikation, der anvender  

 nummerplaner eller adresser fastlagt i ITU s anbefalinger, jf. kapitel 5,  

 må alene ske på grundlag af numre, nummerserier og adresser, der  

 er tildelt den pågældende udbyder af Telestyrelsen, jf.  

 § 11, stk. 1, i bekendtgørelse om Telestyrelsens  

 administration af nummerressourcer m.v.
 Stk. 2. Øvrige numre og adresser tildelt Danmark af  

 ITU, jf. kapitel 6, må kun anvendes i forbindelse med udbud af telenet  

 eller teletjenester i Danmark og efter tildeling af Telestyrelsen, jf.  

 § 11, stk. 2, i bekendtgørelse om Telestyrelsens  

 administration af nummerressourcer m.v.
 Stk. 3. Udbydere af telenet eller teletjenester, der er  

 tildelt numre, nummerserier eller adresser skal sikre, at disse anvendes i  

 overensstemmelse med bestemmelserne i §§ 4-5 og §§ 17-18, og under  

 respekt af den tildeling, der er foretaget til andre udbydere af telenet  

 eller teletjenester.
 Stk. 4. Uanset bestemmelsen i stk. 1, kan opkald fra en  

 slutbruger til dennes udbyder i forbindelse med netinterne tjenesteudbud  

 desuden indledes med en kombination af cifre og tegn, begyndende med et tegn  

 (* eller #).
 § 4. Opkald mellem slutbrugere i net, der anvender  

 den nationale nummerplan for telefoni, ISDN og mobilkommunikation, skal ske  

 ved valg af 8-cifrede abonnentnumre, jf. dog § 6, stk. 1, nr. 2,  

 dog således, at opkald med udlandspræfiks efterfulgt af landekode  

 45 efterfulgt af et nummer i den danske nummerplan betragtes som en tilladt  

 opkaldsform for et indlandskald.
 Stk. 2. Opkald til slutbrugere i offentlige telefoni-, ISDN-  

 og mobilkommunikationsnet uden for landekode 45 skal ske ved valg af  

 udlandspræfiks efterfulgt af den pågældende landekode samt  

 den kaldte slutbrugers abonnentnummer, jf. dog § 5, stk. 2-3.
 § 5. Operatørforvalgskoder kan kun anvendes  

 umiddelbart foran de opkaldsprocedurer, der er beskrevet i § 4, jf. dog  

 stk. 2 og 3.
 Stk. 2. Hvis der efter valg af udbyder i henhold til  

 stk. 1, tilbydes adgang til flere tjenester, kan den kaldende slutbruger  

 ved valg af en kode, der består af en kombination af tegn og cifre,  

 begyndende med et tegn, jf. § 3, stk. 4, vælge en afbrydelse  

 eller et ophold i ciffervalget forinden det videre valg af abonnentnummer,  

 med henblik på etablering af en dialog mellem den kaldende slutbruger  

 og dennes udbyder.
 Stk. 3. Hvis en eller flere af de tjenester, der tilbydes  

 adgang til efter valg af udbyder i henhold til stk. 1, forudsætter  

 udveksling af debiterings- eller valideringsoplysninger eller lignende, kan  

 den valgte udbyder afbryde ciffervalget forinden det videre valg af  

 abonnentnummer, med henblik på at etablere en dialog mellem den  

 kaldende slutbruger og dennes udbyder.
Kapitel 4 National nummerplan for telefoni, ISDN og  

 mobilkommunikation § 6. For udbud af offentlige telenet eller  

 teletjenester for telefoni, ISDN og mobilkommunikation anvendes en  

 nummerplan, hvor nummerlængden:
1)	er på 8 cifre for de dele af planen, der starter med cifrene  

 2-9, og 2)	er på 2, 3, 4 eller 5 cifre for de dele af planen, der starter  

 med cifrene 0 og 1, afpasset efter de formål, til hvilke de enkelte  

 nummerserier anvendes.
 Stk. 2. Tjenester, hvortil der er afsat nummerserier i henhold  

 til §§ 7-14, kan ikke udbydes i andre nummerserier, medmindre der  

 åbnes nye nummerserier til samme formål, jf. § 15,  

 stk. 2-3.
 § 7. Nummeret 00 anvendes som  

 udlandspræfiks.
 § 8. Nummeret 112 anvendes som alarmnummer.
 § 9. Nummerserierne 100-107 anvendes som 4-cifrede  

 operatørforvalgskoder.
 § 10. Nummerserien 11 anvendes til 3-cifrede  

 kortnumre for tjenester omfattet af forsyningspligten eller tjenester af en  

 særlig samfundsmæssig betydning, der kan sidestilles hermed, jf.  

 også § 8.
 § 11. Nummerserierne 160-164 anvendes til  

 5-cifrede kortnumre for opkald til offentlige  

 datakommunikationstjenester.
 § 12. Nummerserien 18 anvendes til 4-cifrede  

 kortnumre for adgang til nummeroplysningstjenester og for udbud af  

 særlige tjenester, jf. § 2, stk. 4, nr. 2 og nr. 5, i lov om  

 tildeling og anvendelse af nummerressourcer m.v.
 § 13. Nummerserierne 20-29, 30-39, 40, 42-49, 50,  

 52-59, 62-69, 72-79, 8001, 82, 86-89 og 96-99 anvendes til 8-cifrede  

 abonnentnumre for fastnettelefoni, ISDN og mobilkommunikation, jf. dog  

 § 15, stk. 1.
 § 14. Nummerserierne 701-709 anvendes som  

 8-cifrede abonnentnumre for tjenester, hvor taksten deles mellem den kaldende  

 og den kaldte slutbruger, personligt nummer tjenester og lignende tjenester,  

 jf. § 3, stk. 2, nr. 5, i bekendtgørelse om Telestyrelsens  

 administration af nummerressourcer m.v.
 Stk. 2. Nummerserierne 801-809 anvendes som 8-cifrede  

 abonnentnumre for tjenester, hvor opkald er gratis for den kaldende  

 slutbruger, jf. § 3, stk. 2, nr. 6, i bekendtgørelse om  

 Telestyrelsens administration af nummerressourcer m.v.
 Stk. 3. Nummerserierne 901-905 anvendes som 8-cifrede  

 abonnentnumre for service 900-tjenester, jf. § 3, stk. 2, nr. 7, i  

 bekendtgørelse om Telestyrelsens administration af nummerressourcer  

 m.v.
 Stk. 4. Nummerserien 909 anvendes til 8-cifrede abonnentnumre  

 til brug for en udbyders overtakserede tjenester, under forudsætning  

 af, at disse tjenester ikke er service 900-tjenester, eksempelvis offentlige  

 betalingstelefontjenester, jf. § 3, stk. 2, nr. 7 og 8, i  

 bekendtgørelse om Telestyrelsens administration af nummerressourcer  

 m.v.
§ 15. Nummerserierne med første ciffer 2-7  

 og 9 og tredjeciffer 0 samt nummerserierne med første ciffer 8 og  

 tredjeciffer 0 undtagen med fjerdeciffer 1 afsættes som reserve til  

 evt. fremtidig udvidelse af nummerplanen.
Nummerserierne 12-15 afsættes  

 som reserve til brug for evt. fremtidig internationalt harmoniseret  

 anvendelse.
 Stk. 2. Nummerserierne 17, 41, 51, 60, 61, 71, 81, 91 samt  

 nummerserierne 01-09, 83-85, 92-95 og 906-908 samt fra 31. december 1999  

 tillige nummerserien 19 afsættes til reserve, indtil Telestyrelsen ud  

 fra kapacitetsmæssige hensyn eller generelle  

 nummerplanlægningshensyn skønner det nødvendigt at  

 åbne disse nummerserier, jf. dog stk. 1.
 Stk. 3. Nummerserierne 108-109 afsættes som reserve til  

 brug for 4- eller 5-cifrede operatørforvalgskoder, og nummerserierne  

 165-169 afsættes som reserve til brug for 5-cifrede kortnumre til brug  

 for offentlige datakommunikationstjenester, indtil Telestyrelsen ud fra  

 kapacitetsmæssige hensyn eller generelle nummerplanlægningshensyn  

 skønner det nødvendigt at åbne disse nummerserier.
 § 16. Kortnumre åbnes i overensstemmelse med  

 bestemmelserne i § 8 i bekendtgørelse om Telestyrelsens  

 administration af nummerressourcer m.v.
Kapitel 5 Numre og adresseplaner for datakommunikation § 17. For datanet, der anvender en nummerplan  

 baseret på ITU s anbefaling X.121, skal anvendes Data Network  

 Identification Code (DNIC) inden for de nummerressourcer, som Danmark  

 får stillet til rådighed af ITU, og som udbyderen er tildelt af  

 Telestyrelsen.
 Stk. 2. For datatjenester, der anvender en adresseplan baseret  

 på ITU´s anbefalinger X.400/F.401, skal anvendes Administration  

 Management Domain-adresser (ADMD-adresser), som udbyderen er tildelt af  

 Telestyrelsen.
 Stk. 3. Numre og adresser nævnt i stk. 1-2, skal  

 anvendes i overensstemmelse med de anbefalinger eller standarder, som ITU har  

 givet herfor.
Kapitel 6 Intern nummerering, adressering og identifikation i  

 telenettene § 18. For telenet, der opbygges på grundlag  

 af anbefalinger fra ITU og standarder udarbejdet af European  

 Telecommunications Standards Institute (ETSI), skal anvendes de nummer- og  

 adressesystemer, som ITU og ETSI har specificeret med henblik på  

 sammenkobling og identifikation, og som udbyderen er tildelt af  

 Telestyrelsen, jf. stk. 2-5.
 Stk. 2. Som International Signalling Point Code (ISPC)  

 anvendes nummerressourcer, der følger ITU s anbefaling Q.708.
 Stk. 3. Som Mobil Network Code (MNC), der er en del af  

 International Mobile Subscriber Identity (IMSI), anvendes nummerressourcer,  

 der følger ITU s anbefaling E.212 og ETSI s standard ETS 300 523.
 Stk. 4. Som Operator Identity (OPID), der er en del af Radio  

 Identity Code (RIC), anvendes nummerressourcer, der følger ITU s  

 anbefaling E.212 og ETSI s standard ETS 300 133-4.
 Stk. 5. Som Issuer Identification Number (IIN) anvendes  

 nummerressourcer, der følger ITU s anbefaling E. 118.
 Stk. 6. Nummerressourcer nævnt i stk. 2-5, skal  

 anvendes i overensstemmelse med de anbefalinger eller standarder, som ITU  

 eller ETSI har givet herfor.
Kapitel 7 Oplysningspligt § 19. Udbydere af telenet eller teletjenester, der  

 er tildelt numre, nummerserier eller adresser, skal afgive alle oplysninger  

 som Telestyrelsen finder nødvendige for administrationen af denne  

 bekendtgørelse, jf. § 14 i lov om tildeling og anvendelse af  

 nummerressourcer m.v.
Kapitel 8 Klager og sanktioner § 20. Efter § 12, stk. 1, i lov om  

 tildeling og anvendelse af nummerressourcer m.v., kan klager over manglende  

 overholdelse af § 3, stk. 1-3, og § 6, stk. 2, indbringes  

 for Telestyrelsen.
 § 21. Efter § 12, stk. 2, i lov om  

 tildeling og anvendelse af nummerressourcer m.v., kan Telestyrelsen meddele  

 påbud til udbydere af telenet eller teletjenester, hvis et telenet  

 eller en teletjeneste udbydes i strid med bestemmelserne i denne  

 bekendtgørelse.
 Stk. 2. Efter § 12, stk. 3, i lov om tildeling og  

 anvendelse af nummerressourcer m.v., kan Telestyrelsen pålægge en  

 udbyder dagbøder, hvis påbud givet i medfør af  

 stk. 1 ikke efterkommes.
§ 22. Med bøde straffes den, der 1)	overtræder § 3, stk. 1-3 og § 6,  

 stk. 2, 2)	ikke efterkommer påbud efter § 21, stk. 1, eller 3)	nægter at give de i § 19 omhandlede  

 oplysninger.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 9 Ikrafttrædelse og overgangsbestemmelser § 23. Bekendtgørelsen træder i kraft  

 den 1. januar 1999.
 § 24. Kortnumrene 110, 115, 119, 122, 123, 126,  

 130, 133, 134, 135, 140, 141, 144, 145, 146, 147, 148, 151, 152, 153, 154,  

 155, 156, 157, 158, 159, 160, 164, 170, 1800, 1801, 1803, 1804, 1805, 1806,  

 1807, 1808, 1809, 1810, 1817, 1819, 1820, 1822, 1843, 1846, 1847, 1848, 1873,  

 1876, 1877, 1878, 1880, 1881, 1882, 1883, 1884, 1885 og 1891 kan uanset  

 bestemmelserne i denne bekendtgørelse anvendes til det hidtidige  

 formål indtil den 1. juli 2000.
 Stk. 2. Kortnumrene 171, 172 og 173 kan uanset bestemmelserne  

 i denne bekendtgørelse anvendes til det hidtidige formål indtil  

 den 31. december 2000.
 Stk. 3. Kortnumrene 174, 175, 177 og 1831 kan uanset  

 bestemmelserne i denne bekendtgørelse anvendes til det hidtidige  

 formål indtil den 1. juli 2003.
 Stk. 4. Kortnumre allerede tildelt i 10-serien kan uanset  

 bestemmelserne i denne bekendtgørelse, anvendes til  

 datakommunikationstjenester indtil den 1. juli 2000.
 Stk. 5. Kortnumre i 17-serien kan uanset bestemmelserne i  

 denne bekendtgørelse, efter tildeling fra Telestyrelsen, anvendes til  

 4 cifrede kortnumre som adgang til VPN-tjenester indtil den 1. juli 2003,  

 såfremt udbyderen af telenet eller teletjenester ikke er tildelt  

 3-cifrede kortnumre til samme formål.
 Stk. 6. Efter udløbet af de i stk. 1-5  

 nævnte frister bortfalder tildelingen af de respektive kortnumre.
