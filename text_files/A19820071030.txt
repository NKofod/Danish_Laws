 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Fra og med undervisningsåret 1983-84 oprettes  

 der ikke hold for førsteårsstuderende til uddannelsen til lærer i folkeskolen  

 på Gedved statsseminarium.
 Stk. 2.  På seminariet afholdes lærereksamen sidste gang  

 senest i eksamensterminen maj-juni 1986.
 § 2.  Fra og med undervisningsåret 1984-85 oprettes  

 der ikke hold for førsteårsstuderende til læreruddannelsen på statsseminariet  

 på Emdrupborg.
 § 3.  Undervisningsministeren bemyndiges til pr. 1.  

 august 1984 på statens vegne at overtage den selvejende institution Blågård  

 Seminarium med tilhørende ejendomme til drift af et nyt statsseminarium i  

 København med den virkning, at staten overtager eller indfrier Blågård  

 Seminariums gældsforpligtelser uden dog at yde vederlag for overtagelsen af  

 seminariet.
§ 4.  Undervisningsministeren kan ophæve: (* 1) 1. Lov nr. 168 af 31. marts 1949 om oprettelse af et  

 statsseminarium i København.
 2. Lov nr 135 af 17. maj 1961 om statens overtagelse  

 af Gjedved Seminarium.
Givet på Amalienborg, den 22. december  

 1982 Under Vor Kongelige Hånd og Segl MARGRETHE R.
