Betænkning afgivet af Miljø- og Fødevareudvalget den 17. juni 2020 Betænkning over Forslag til folketingsbeslutning om forbud mod anvendelse af sprøjtegifte med aktivstoffet glyfosat på landbrugsarealer [af Søren Egge Rasmussen (EL) m.fl.]:
1. Indstillinger Et flertal i udvalget (S, V, DF, RV, KF, NB og LA) indstiller beslutningsforslaget til forkastelse ved 2. (sidste) behandling.
 Et mindretal i udvalget (SF, EL og Susanne Zimmer (UFG)) indstiller beslutningsforslaget til vedtagelse uændret.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Enhedslisten Enhedslistens medlemmer af udvalget finder, at brugen af sprøjtegifte, herunder de mest anvendte sprøjtegifte med aktivstoffet glyfosat, i landbruget er alt, alt for stort, da de udgør en alvorlig trussel mod vores drikkevand og vores natur.
Enhedslisten mener, at der bør lægges en plan for udfasning af sprøjtegifte.
Enhedslisten finder det bekymrende, at regeringen ikke vil gå foran sammen med f.eks.
Tyskland og  med henvisning til forsigtighedsprincippet  indføre forbud mod brug af glyfosatholdige sprøjtegifte på landbrugsarealer inden udgangen af 2022 (»Aktionsprogram Insektenschutz der Bundesregierung  Gemeinsam wirksam gegen das Insektensterben«, Bundesministerium für Umwelt, Naturschutz und nukleare Sicherheit, september 2019), men at regeringen blot vil afvente processen i EU.
Enhedslisten finder det dog positivt, at regeringen i svar på MOF alm. del  spørgsmål 4 stillet efter ønske fra Søren Egge Rasmussen har oplyst, at man tager den danske forskning, der viser, at biodiversiteten påvirkes negativt 10 m fra markskel, når der sprøjtes med sprøjtegifte, alvorligt, og at man vil arbejde for, at der bliver indført sprøjtefrie zoner på marker, der ligger op til § 3-beskyttede arealer, i forbindelse med at godkendelseskravene for en række sprøjtegifte skal revurderes.
Enhedslisten har derfor fremsat et ændringsforslag til lovforslag nr.
L164 om § 3-beskyttede arealer om netop dette, så der kan sættes skub i processen med at realisere de sprøjtefrie zoner.
Enhedslisten mener dog også, at regeringen bør afsøge mulighederne for at indføre sprøjtefrie zoner på marker, der ligger op til andre naturarealer, og til marker, der grænser op til offentlige arealer og private haver, for at beskytte den biodiversitet, der måtte være på disse arealer.
3. Udvalgsarbejdet Beslutningsforslaget blev fremsat den 14. november 2019 og var til 1. behandling den 14. januar 2020. Beslutningsforslaget blev efter 1. behandling henvist til behandling i Miljø- og Fødevareudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 3 møder.
Bilag Under udvalgsarbejdet er der omdelt 2 bilag på beslutningsforslaget.
Spørgsmål Udvalget har under udvalgsarbejdet stillet 4 spørgsmål til miljøministeren til skriftlig besvarelse, som ministeren har besvaret.
Anders Kronborg (S) Anne Paulin (S) Bjarne Laustsen (S) Christian Rabjerg Madsen (S) Kasper Roug (S) nfmd.
Malte Larsen (S) Mette Gjerskov (S) Troels Ravn (S) Zenia Stampe (RV) Rasmus Helveg Petersen (RV) Carl Valentin (SF) Anne Valentina Berthelsen (SF) Signe Munk (SF) Søren Egge Rasmussen (EL) Mai Villadsen (EL) Susanne Zimmer (UFG) Erling Bonnesen (V) Hans Christian Schmidt (V) Marie Bjerre (V) Torsten Schack Pedersen (V) Anni Matthiesen (V) Jacob Jensen (V) René Christensen (DF) fmd.
Pia Kjærsggaard (DF) Lise Bech (DF) Mette Abildgaard (KF) Orla Østerby (KF) Peter Seier Christensen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
