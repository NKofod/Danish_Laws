Bekendtgørelse om ændring af bekendtgørelse om inddrivelse af gæld til det offentlige § 1 I bekendtgørelse nr. 922 af 24. august 2011 foretages følgende ændringer:
 1. Indledningen affattes således:
»I medfør af § 4, stk. 1, i lov om Det Fælles Lønindeholdelsesregister, jf. lovbekendtgørelse nr. 601 af 19. august 1998, som ændret ved lov nr. 430 af 6. juni 2005 og lov nr. 1336 af 19. december 2008, § 91, stk. 3, og § 92, stk. 1, i lov om fuldbyrdelse af straf m.v., jf. lovbekendtgørelse nr. 435 af 15. maj 2012, § 1, stk. 1, § 2, stk. 1 og 7, § 3, stk. 6, § 4 a, § 5, stk. 2, § 6, § 10, stk. 3, 4, 7 og 8, § 12, stk. 3, § 14, stk. 2 og 3, § 16, stk. 2, og § 17, stk. 2, i lov nr. 1333 af 19. december 2008 om inddrivelse af gæld til det offentlige, som ændret ved lov nr. 252 af 30. marts 2011 og lov nr. 649 af 12. juni 2013, og § 35, stk. 2 i skatteforvaltningsloven, jf. lovbekendtgørelse nr. 175 af 23. februar 2011, og efter forhandling med justitsministeren fastsættes:« 2. § 1, stk. 2, affattes således:
»Stk. 2. En fordring under 100 kr. kan ikke overdrages til inddrivelse hos restanceinddrivelsesmyndigheden.
Er der for skyldneren udstedt proklama, inden fordringen er overdraget til restanceinddrivelsesmyndigheden, forestår fordringshaveren anmeldelsen af fordringen i skyldnerens bo.
Udstedes proklamaet efter overdragelsen, forestår restanceinddrivelsesmyndigheden anmeldelsen af fordringen i skyldnerens bo.« 3. § 4 affattes således:
»§ 4. Restanceinddrivelsesmyndigheden kan fastsætte nærmere retningslinjer for elektronisk dataudveksling med fordringshaverne.
Det kan herunder fastsættes, at fordringer kan overdrages manuelt eller elektronisk til restanceinddrivelsesmyndigheden.
Stk. 2. Ved overdragelse af fordringen til restanceinddrivelsesmyndigheden skal fordringshaveren eller dennes repræsentant benytte skyldners cpr-nr. eller cvr-nr. som journalnummer.
Oplysninger om cpr-nr. eller cvr-nr. kan dog undlades, hvis fordringshaveren eller dennes repræsentant godtgør, at det ikke har været muligt at fremskaffe sådanne oplysninger.
Fordringshaveren skal ved overdragelsen af fordringen til restanceinddrivelsesmyndigheden give alle oplysninger, som efter restanceinddrivelsesmyndighedens bestemmelse er nødvendige for inddrivelsen, herunder oplysning om fordringens stiftelsestidspunkt, forfaldstidspunkt, sidste rettidige betalingstidspunkt, rentesats, hovedstol, tilskrevne renter, gebyrer og omkostninger samt udsendte erindringsskrivelser og deres udsendelsesdatoer.
 Stk. 3. Fordringer, der overdrages til inddrivelse hos restanceinddrivelsesmyndigheden, med undtagelse af bøder, forrentes med en årlig rente svarende til renten i henhold til rentelovens § 5, stk. 1 og 2. Renten tilskrives fra den 1. i måneden efter modtagelsen hos restanceinddrivelsesmyndigheden.
 Stk. 4. Rentesatsen i stk. 3 finder ikke anvendelse på følgende fordringer:
1) Fordringer, der hviler på et gældsbrev, hvor morarenten fremgår af aftalen mellem parterne.
Dette gælder dog ikke, når det er aftalt, at morarenten reguleres i lov eller bekendtgørelse.
 2) Øvrige fordringer, hvor morarenten fremgår af en aftale mellem fordringshaveren og skyldneren, heriblandt fordringer, der hviler på et pantebrev, et udenretligt frivilligt forlig m.v.
3) Fordringer, der hviler på en retsafgørelse.
Såfremt en retsafgørelse giver en offentlig myndighed fuldt ud medhold vedrørende en bestående fordring, vil de oprindelige vilkår for fordringens afvikling dog være gældende.
 4) Konfiskationskrav og straffeprocessuelle sagsomkostninger.
 5) Told.
 6) Retsafgift og administrative omkostninger.
 7) Fordringer, der efter § 2, stk. 3, 4. pkt., i lov om inddrivelse af gæld til det offentlige er overdraget til restanceinddrivelsesmyndigheden, inden betalingsfristen er overskredet, og sædvanlig rykkerprocedure er gennemført.
 8) Studielån.
 9) Fordringer, der inden den 1. august 2013 er modtaget hos restanceinddrivelsesmyndigheden uden særskilt angivelse af hovedstol, renter og gebyrer, jf. dog stk. 5.
Stk. 5. For de i stk. 4, nr. 7, nævnte fordringer tilskrives renten efter stk. 3, 1. pkt., fra udløbet af den af fordringshaver fastsatte betalingsfrist, hvis fordringen er overdraget til restanceinddrivelsesmyndigheden inden udløbet af denne betalingsfrist.
Hvis fordringen er overdraget til restanceinddrivelsesmyndigheden efter den af fordringshaver fastsatte betalingsfrist, men inden gennemførelsen af den sædvanlige rykkerprocedure, tilskrives renten efter stk. 3, 1. pkt., i overensstemmelse med stk. 3, 2. pkt.
For de i stk. 4, nr. 9, nævnte fordringer tilskrives renten efter stk. 3, 1. pkt., fra den dag, hvor fordringshaveren giver restanceinddrivelsesmyndigheden oplysning om hovedstol, renter og gebyrer, hvis oplysningen gives senest den 1. februar 2014. For disse fordringer tilskrives renten efter stk. 3, 1. pkt., dog fra den 1. august 2013, hvis fordringshaver over for restanceinddrivelsesmyndigheden dokumenterer, at der kan beregnes renters rente af fordringen.« 4. § 12 affattes således:
 »§ 12. Lønindeholdelse efter § 8 kan ikke foretages i følgende A-indkomster:
 1) Kontanthjælp efter § 25 i lov om aktiv socialpolitik.
 2) Ressourceforløbsydelse efter § 68 i lov om aktiv socialpolitik.
 3) Løbende ydelser i henhold til lov om arbejdsskadesikring.
 4) Ydelser, som er nævnt under nr. 3, efter lov om erstatning til tilskadekomne værnepligtige m.fl.
 5) Ydelser, som er nævnt under nr. 3, efter §§ 19-22 i lov om erstatning til besættelsestidens ofre.
 6) Krigs-ulykkesforsikringsrente efter loven om krigs-ulykkesforsikringsrente til enker efter visse fiskere.
 7) Løbende ydelser i henhold til lov om invalideforsørgelse.
 8) Skattepligtig elevstøtte m.m. i henhold til lov om arbejdsmarkedsuddannelser.
 9) Skoleydelse, der udbetales af produktionsskoler i henhold til § 17 i lov om produktionsskoler.
 10) Skolepraktikydelse, der ydes til elever efter § 66 k, stk. 1, i lov om erhvervsuddannelser.
 11) Skoleydelse, der ydes til elever efter § 66 t, stk. 1, i lov om erhvervsuddannelser.
 12) Godtgørelse, der ydes efter § 11, stk. 1 og 2, i lov om Arbejdsgivernes Uddannelsesbidrag.
 13) Statens voksenuddannelsesstøtte (SVU), der udbetales til uddannelsessøgende i henhold til lov om statens voksenuddannelsesstøtte.
 14) Elevstøtte, der ydes efter lov om vejledning om uddannelse og erhverv samt pligt til uddannelse, beskæftigelse m.v.
 15) Skoleydelse i henhold til § 3, stk. 3, og § 5, stk. 3 og 4, i lov om erhvervsgrunduddannelse m.v.
 16) Godtgørelse i henhold til lov om godtgørelse og tilskud til befordring ved deltagelse i erhvervsrettet voksen- og efteruddannelse.
 17) Støtte til beskæftigede, der deltager i uddannelse som led i jobrotationsordninger i henhold til § 20, stk. 4, i lov om en aktiv arbejdsmarkedspolitik, jf. § 134 i lovbekendtgørelse om en aktiv beskæftigelsesindsats.
 18) Skattepligtige stipendier, der udbetales i henhold til SU-loven.
 19) Tilskud, som ph.d.-studerende modtager fra stipendiegiver til afholdelse af rejseudgifter til studierejser i Danmark og i udlandet, herunder den godskrevne værdi af billetter og lignende, når ydelsen berettiger den ph.d.-studerende til supplerende ph.d.-stipendium efter § 52 i SU-loven.
 20) Stipendium til dækning af leveomkostninger efter universitetsloven.
 21) Stipendium til dækning af leveomkostninger efter lov om stipendier til visse udenlandske studerende ved korte og mellemlange videregående uddannelser.
 Stk. 2. Restanceinddrivelsesmyndigheden kan træffe afgørelse om, at der ikke kan foretages lønindeholdelse i andre A-indkomster end de i stk. 1 nævnte.
Stk. 3. Indeholdelsespligtige, der udbetaler sådan A-indkomst, rekvirerer et skattekort m.v., hvori indeholdelsesprocenten for A-skat tillagt lønindeholdelsesprocenten for den særskilte lønindeholdelse er angivet separat.« 5. § 27, stk. 1, affattes således:
»§ 27. Restanceinddrivelsesmyndigheden kan i forhold til skyldneren afskrive en fordring til det offentlige, inklusive renter, gebyrer og andre omkostninger, herunder undlade at afbryde forældelse, hvis det må anses for åbenbart formålsløst eller forbundet med uforholdsmæssige omkostninger at fortsætte inddrivelsen.« 6. § 28 affattes således:
 »§ 28. For ekspedition af opgaver i forbindelse med inddrivelse af fordringer opkræver restanceinddrivelsesmyndigheden følgende gebyrer hos skyldner:
 1) Udsendelse af erindringsskrivelse 140 kr.
 2) Iværksættelse af lønindeholdelse 300 kr.
3) Tilsigelse til udlægsforretning 450 kr.« § 2 Bekendtgørelsen træder i kraft den 1. august 2013.
