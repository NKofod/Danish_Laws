Vejledning om regulering pr. 1. januar 2017 af satser på Beskæftigelsesministeriets område 1. I bilag 1 til denne vejledning oplyses størrelsen pr. 1. januar 2017 af satserne efter følgende love:
1) Lov om individuel boligstøtte, jf. lovbekendtgørelse nr. 174 af 24. februar 2016 med senere ændringer 2) Lov om aktiv socialpolitik, kap. 10 a, jf. lovbekendtgørelse nr. 468 af 20. maj 2016.
 3) Lov om social pension, jf. lovbekendtgørelse nr. 1239 af 13. oktober 2016 med senere ændringer.
4) Lov om højeste, mellemste, forhøjet almindelig og almindelig førtidspension m.v., jf. lovbekendtgørelse nr. 1240 af 13. oktober 2016 med senere ændringer 5) Lov om børnetilskud og forskudsvis udbetaling af børnebidrag, jf. lovbekendtgørelse nr. 1095 af 7. oktober 2014 med senere ændringer.
Ved satserne i bilagets tabeller henvises til lovhjemlen og en eventuel bekendtgørelseshjemmel.
Når der ved en lovhenvisning ikke angives lovens nummer og dato, er der tale om den af de 5 nævnte love, som pågældende tabel angår.
 2. Satserne i vejledningen gælder for perioden 1. januar - 31. december 2017, medmindre andet er anført ved den enkelte tabel.
Vejledningen afløser vejledning nr. 11284 af 17. december 2015 om regulering pr. 1. januar 2016 af satser på Beskæftigelsesministeriets område.
