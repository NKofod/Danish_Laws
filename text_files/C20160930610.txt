Cirkulære om organisationsaftale for medarbejdere med socialpædagogiske elevrelaterede opgaver på Kofoeds Skole 1. Generelle bemærkninger Ministeriet for Børn, Ligestilling, Integration og Sociale Forhold og Socialpædagogernes Landsforbund har den 5. marts 2015 indgået vedlagte organisationsaftale for medarbejdere med socialpædagogiske elevrelaterede opgaver på Kofoeds Skole.
 Organisationsaftalen udgør sammen med OAO-S-fællesoverenskomsten det samlede overenskomstgrundlag.
2. Ikrafttræden Dette cirkulære har virkning fra den 1. april 2015. Samtidig ophæves Finansministeriets cirkulære af 18. oktober 2013 om organisationsaftale for omsorgsmedarbejdere på Kofoeds Skole.
Social- og Indenrigsministeriet, den 31. marts 2016 P.M.V Helle Birkman Smith Bilag 1 Organisationsaftale for medarbejdere med socialpædagogiske elevrelaterede opgaver på Kofoeds Skole Denne organisationsaftale supplerer og/eller fraviger OAO-S-fællesoverenskomsten.
 Kapitel 1. Organisationsaftalens område mv.
§ 1. Dækningsområde Organisationsaftalen omfatter:
 1) Medarbejdere med socialpædagogiske elevrelaterede opgaver, der ikke har en uddannelse som anført i § 2.
 2) Medarbejdere med socialpædagogiske elevrelaterede opgaver med uddannelse som socialpædagog eller lign., jf. § 2.
3) Teamledere 4) Afdelingsledere § 2. Ansættelse Medarbejdere omfattet af § 1, nr. 2 forudsættes at have eksamen fra et statsanerkendt seminarium, professionshøjskole eller den socialpædagogiske uddannelse i Grønland.
Kofoeds Skole kan dispensere for uddannelseskravet efter orientering af Socialpædagogernes Landsforbund.
 Stk. 2. Teamledere forudsættes enten at have gennemgået en af de i stk. 1 nævnte uddannelser eller at have en anden relevant faglig uddannelse.
 Kapitel 2. Løn mv.
§ 3. Lønsystemet Lønsystemet er etableret i henhold den til enhver tid gældende rammeaftale om nye lønsystemer.
Stk. 2. Lønsystemet består af en basisløn, jf. § 4, der kan suppleres med en tillægsdel.
Tillægsdelen omfatter centralt aftalte tillæg, lokalt aftalte funktionstillæg, kvalifikationstillæg samt engangsvederlag.
 Stk. 3. Ved ansættelse på deltid ydes forholdsmæssig løn.
 Stk. 4. Basisløn og tillæg er angivet i årligt grundbeløb (niveau 31. marts 2012).
 Stk. 5. Alle tillæg er pensionsgivende, med mindre andet er anført.
§ 4. Basisløn Basisløn for medarbejdere omfattet af § 1, nr. 1 udgør: 226.613 kr.
 Basisløn for medarbejdere omfattet af § 1, nr. 2 udgør: 264.229 kr.
 Basisløn for teamledere omfattet af § 1, nr. 3 udgør: 287.952 kr.
 Basisløn for afdelingsledere omfattet af § 1, nr. 4 udgør: 315.607 kr.
§ 5. Særligt tillæg Der ydes et tillæg på 16.100 kr. (31. marts 2012-niveau) for medarbejdere omfattet af § 1, nr. 2, 3 og 4.
§ 6. Pension De ansatte optjener ret til pension i henhold OAO-S-fællesoverenskomsten § 7 stk. 2-7 om pension.
 Stk. 2. Pensionsbidraget indbetales til Pensionskassen for socialrådgivere og socialpædagoger som administreres af PKA.
Kapitel 3. Arbejdstid § 7. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
Kapitel 4. Timelønnede § 8. Timelønnede omsorgsmedarbejdere Timelønnede er ikke omfattet af OAO-S-Fællesoverenskomstens kapitel 1-6 samt bilag 1.
§ 9. Løn og pension til timelønnede Timelønnede medarbejdere med socialpædagogiske elevrelaterede opgaver, der ikke har en uddannelse som anført i § 2 aflønnes med en timeløn beregnet af basislønnen i § 4, jf. § 1, nr. 1.
 Stk. 2.  Timelønnede medarbejdere med uddannelse som socialpædagog eller lign., jf. § 2 aflønnes med en timeløn beregnet af basisløn og tillæg, jf. § 4, jf. § 1, nr. 2 og § 5.
 Stk. 3. Timelønnede ansatte aflønnes med mindst 3 timers betaling pr. fremmøde.
 Stk. 4. Timelønnede ansatte optjener ret til pension iht. § 6.
§ 10. Øvrige vilkår for timelønnede Ved sygdom under de første 3 uger af ansættelsen betragtes denne som ophørt.
Dette gælder dog ikke, såfremt sygdommen er opstået som følge af tilskadekomst i tjenesten.
Kapitel 5. Øvrige bestemmelser § 11. Ikrafttræden og opsigelse af aftalen Organisationsaftalen har virkning fra den 1. april 2015 og kan af parterne opsiges skriftligt med 3 måneders varsel til en 31. marts, dog tidligst 31. marts 2018. Samtidig ophæves organisationsaftale af 18. oktober 2013.
København, den 5. marts 2015 Bilag 1 a PROTOKOLLAT Protokollat i tilknytning til hovedaftale af 21. juni 1991 mellem Finansministeriet og Statsansattes Kartel, Overenskomstsektionen.
 Parterne er enige om nedenstående bemærkning til en bestemmelse i hovedaftalen:
Til § 5 Der er mellem parterne enighed om, at der i givet fald skal indgås en aftale, der som minimum sikrer et nødvendigt beredskab inden for de områder, der vil blive berørt af en arbejdsstandsning.
