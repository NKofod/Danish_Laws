Klage over raskmelding og manglende henvisning  

 til revalidering Patientklagenævnet fandt, at læge ikke havde udvist manglende  

 omhu og samvittighedsfuldhed ved udfærdigelsen af den generelle  

 helbredsattest.
Lægen vurderede således relevant, at patienten  

 snarest skulle raskmelde sig, ligesom der ikke var grundlag for at henvise  

 til revalidering.
 Nævnet oplyste, at lægen i en generel helbredserklæring  

 skal give udtryk for sin vurdering af patienten og på den baggrund  

 sætte kommunen i stand til selv at danne sig et skøn.  

 Erklæringen benyttes således til kommunens fortsatte vurdering  

 af, hvad der er mest hensigtsmæssigt for en given klient, og det er  

 kommunen, der træffer den endelige afgørelse.
 Nævnet fandt videre, at der udfra de diagnoser, der var  

 anført i erklæringen sammenholdt med patientens alder og  

 tidligere erhverv, ikke var lægefaglig indikation for at anbefale  

 revalidering.
