 Det meddeles herved, at Finansministeriet og HK den 27. maj 1987 har  

 indgået medfølgende tillægsaftale om ansættelsesforholdene for  

 materielfunktionærer under Civilforsvarsstyrelsen.
 Tillægsaftalen har virkning fra 1. april 1987 og afløser tillægsaftalen af  

 18. december 1985.
 For de af tillægsaftalen omfattede medarbejdere gælder som hidtil  

 ansættelsesvilkårene i kontorfunktionæroverenskomsten med HK af 6. april 1987  

 og den mellem overenskomstens parter indgåede hovedaftale.
 Ændringer i forhold til tillægsaftalen af 1985 er markeret ved streger i  

 margenen.
 Idet man i øvrigt henviser til tillægsaftalens bestemmelser, bemærkes  

 følgende:
 Fra 1. april 1987 anvendes som lønvilkår skalatrin og stedtillægsfordeling  

 fra tjenestemandssystemet.
Det bemærkes, at der nu er åbnet mulighed for lokalt at aftale en mere  

 fleksibel tilrettelæggelse af arbejdstiden.
Der henvises til § 15 i  

 kontorfunktionæroverenskomsten.
 Samtidig understreges det, at deltidsansattes arbejdstid med et varsel  

 svarende til et opsigelsesvarsel kan nedsættes forholdsmæssigt, hvor  

 nedsættelsen er sagligt begrundet (bevillingsmæssige,  

 arbejdstilrettelæggelsesmæssige eller andre forhold). Nedsættelsen kan max.  

 ske til 15 timer pr. uge.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Det tilføjes, at eventuelle tvivlsspørgsmål vedrørende tillægsaftalen  

 forventes forelagt Finansministeriet.
Finansministeriet Lønnings- og Pensionsdepartementet, Den 1. juni 1987 P.
M.
V.
E.
B.
N.
E.
Bisgaard TILLÆGSAFTALE Kapitel 1. Tillægsaftalens område.
 § 1.  Materielfunktionærer under  

 Civilforsvarsstyrelsen, der ikke er tjenestemænd eller ansat på  

 tjenestemandslignende vilkår, og som kan henføres under funktionærloven, er  

 omfattet af kontorfunktionæroverenskomsten af 6. april 1987 med de  

 afvigelser, der følger af nærværende tillægsaftale.
 Kapitel 2. Lønvilkår.
 § 2.  Afhængigt af de enkelte stillingers indhold  

 ansættes materielfumktionærer som materielassistent, materielforvalter II og  

 materielforvalter I.
Stk. 2.  Aflønningen sker efter følgende for  

 statstjenestemænd gældende skalatrin x)kan kun anvendes for materielassistenter, der efter hidtidige regler  

 aflønnes på det særlige løntrin.
 Stk. 3.  Materielassistenter, der ikke er fyldt 21 år,  

 aflønnes det første år med 95 pct. af skalatrin 7 (excl. dyrtidstillæg).
 Stk. 4.  Årslønnen på de enkelte skalatrin fastsættes og  

 reguleres som anført i de til enhver tid gældende aftaler om  

 tjenestemandslønninger m.v., jfr. dog § 39, stk. 3, i  

 kontorfunktionæroverenskomsten.
Stk. 5.  Lønnen stedtillægsfordeles som for  

 tjenestemænd.
Om kommunernes fordeling på stedtillægssatser henvises til  

 bilag 6 til kontorfunktionæroverenskomsten.
 Stk. 6.  Udover lønnen ydes der til samtlige skalatrin  

 et fast tillæg på 180 kr. årligt.
 Tillægget forhøjes pr. 1. april 1987 med 8,5435 pct. og pr. 1. april 1988  

 med yderligere 2,4857 pct.
 Pr. 1. april 1987, 1988, 1989 og 1990 foretages eventuel ekstraordinær  

 regulering af tillægget i overensstemmelse med § 14 i aftale om justering af  

 tjenestemandslønninger m.v. fra 1. april 1987.
 Stk. 7.  Lønnen udbetales månedsvis bagud.
 Stk. 8.  Materielfunktionærer, der er ansat pr. 1. april  

 1987, overføres til det til deres anciennitet svarende skalatrin.
 Note 1.
 Kapitel 3. Regler om lønmæssig placering ved ansættelsen.
§ 3.  Ved lønfastsættelsen i forbindelse med første  

 ansættelse som materielfunktionær kan indtil 5 års forudgående beskæftigelse,  

 der kan sidestilles med det arbejde, den pågældende skal bestride, medtages  

 som anciennitet.
Det samme gælder uddannelse på handelsdagskole i indtil 2 år  

 samt pligtig militærtjeneste og civilforsvarstjeneste, der har medført  

 afbrydelse af sådan beskæftigelse.
 Beskæftigelse efter 1. april 1987 i 15 timer pr. uge eller derover  

 medregnes som fuld anciennitet.
 Stk. 2.  Tvivlsspørgsmål afgøres af Finansministeriet  

 efter forhandling med Handels- og Kontorfunktionærernes Forbund i Danmark.
 Kapitel 4. Optjening af lønanciennitet.
 § 4.  For materielfunktionærer, som antages til eller  

 overgår til deltidsbeskæftigelse, indgår fra 1. april 1987 beskæftigelse i 15  

 timer pr. uge og derover som fuld anciennitet.
 Kapitel 5. Oprykning til højere stilling m.v.
 § 5.  For materielassistenter kan oprykning til  

 materielforvalter II finde sted, når materielassistenten er fyldt 27 år og  

 har en lønanciennitet på 7 år, heraf mindst 1 år på ansættelsesstedet,  

 såfremt de tjenstlige forhold i enhver henseende har været tilfredsstillende.
 Tvivlsspørgsmål afgøres af Finansministeriet efter forhandling med  

 Handels- og Kontorfunktionærernes Forbund i Danmark.
 Stk. 2.  Materielforvaltere II, som har stået på slutløn  

 i lønrammen i 2 år, oprykkes til aflønning svarende til skalatrinene 14, 15,  

 16, 17 og 18. Oprykningen finder sted efter reglerne i stk. 4.
Stk. 3.  Krav om oprykning til materielforvalter II og  

 til materielforvalter I, kan rejses enten af Handels- og  

 Kontorfunktionærernes Forbund i Danmark eller af vedkommende institutions  

 ledelse.
Afgørelse træffes først, når sagen har været forhandlet med  

 forbundet.
Stk. 4.  Ved oprykning som nævnt i stk. 1-3 sker  

 indplacering på det skalatrin, der ligger nærmest over den senest opnåede  

 skalaløn.
Såfremt materielfunktionæren i sin hidtidige stilling ved  

 anciennitetstillæg ville have opnået en løn, der svarer til eller er højere  

 end lønnen efter indplacering i den højere stilling, opnår den pågældende fra  

 samme tidspunkt nyt anciennitetstillæg.
 Stk. 5.  Ved oprykning til en højere stilling i et andet  

 stedtillægsområde, sker indplacering, som om oprykning var sket inden for  

 dette.
 Kapitel 6. Arbejdstid.
 § 6.  De i § 2 omhandlede lønninger er beregnede for  

 fuld arbejdstid, der er 39 timer (fra 1. september 1988: 38 timer og fra 1.  

 september 1990: 37 timer) ugentlig inclusive spisepause af indtil 1/2 timers  

 varighed pr. arbejdsdag.
I særlige tilfælde kan den ugentlige arbejdstid, hvis der er enighed  

 mellem institutionen og tillidsrepræsentanten herom, tilrettelægges med  

 varierende tider således, at den over en periode (max. 8 uger) i gennemsnit  

 udgør 39 (henholdsvis 38 og 37) timer.
Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdstidsnedsættelsen opspares til hele fridage til senere afvikling.
 Stk. 2.  Hvor det er muligt, tilrettelægges arbejdstiden  

 efter lokal forhandling på ugens 5 første hverdage.
Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen tilsvarende.
Såfremt et  

 andragende om nedsat arbejdstid afslås, skal afslaget efter anmodning  

 begrundes skriftligt.
 Stk. 4.  Materielfunktionærers arbejdstid kan  

 tilrettelægges efter de for tjenestemænd gældende regler.
 Note 2.
 Pauser.
 § 7.  Materielfunktionærer med nedsat arbejdstid har  

 ret til følgende spisepause:
 Stk. 2.  Spisepauser indgår som en del af arbejdstiden  

 og må ikke benyttes til forkortelse af denne.
 Note 3.
 Overarbejde.
 § 17.  Overarbejde bør så vidt muligt undgås.
Stk. 2.  For beordret overarbejde, beregnet for hver  

 påbegyndt halve time før påbegyndelsen og efter ophør af den for  

 arbejdsstedet gældende normale arbejdstid, samt for beordret overarbejde på  

 søn- og helligdage ydes der materielfunktionærer som overtidsbetaling et  

 beløb pr. præsteret overtime, der beregnes som 1/2028 (fra 1. september 1988:  

 1/1976 og fra 1. september 1990: 1/1924) af årslønnen ifølge § 2 med tillæg af 50  

 pct.
 Stk. 3.  Såfremt overarbejde ikke er varslet dagen før,  

 bør der tages hensyn til individuelle ønsker om fritagelse for overarbejde.
 Stk. 4.  Såfremt en materielfunktionær tilkaldes til  

 overarbejde efter ved normal arbejdstids ophør at have forladt arbejdsstedet,  

 og tilkaldet ikke sker under pålagt rådighedstjeneste, ydes der for tilkaldet  

 en timeløn med tillæg af 50 pct.
Med virkning fra 1. april 1988 ydes der ved tjeneste, som udføres efter,  

 at materielfunktionæren er tilkaldt, og hvor tjenesten ikke er et led i  

 rådighedstjeneste, afspadsering for mindst 3 timer.
Såfremt afspadsering ikke  

 har kunnet finde sted, ydes betaling efter stk. 2.
 Stk. 5.  Hvis arbejdet efter ledelsens skøn tillader  

 det, kan overarbejdet - efter underretning af tillidsrepræsentanten -  

 afspadseres imod udbetaling af differencen mellem ovennævnte overtidsbetaling  

 og den almindelige timeløn, beregnet som 1/2028 (fra 1. september 1988:  

 1/1976 og fra 1. september 1990: 1/1924) af den pågældendes årsløn på det  

 tidspunkt, da overarbejdet fandt sted.
 Stk. 6.  Har afspadsering ikke fundet sted i løbet af  

 den 14 dages-periode, der begynder at løbe på den første søndag efter  

 overarbejdsdagen, ydes fuld overtidsbetaling.
 Stk. 7.  Afspadsering af enkelte overtimer skal være  

 varslet senest den foregående arbejdsdag kl. 12.00, medens varslet, hvor  

 afspadsering afvikles som hele fridage, er mindst 48 timer forud for det  

 tidspunkt, da sidste tjeneste før afspadseringen påbegyndes.
 Stk. 8.  Ved opgørelse af arbejdstiden for de enkelte 14  

 dagesperioder medregnes eventuelle søgnehelligdage med det antal timer,  

 materielfunktionæren ville have gjort tjeneste på den pågældende ugedag, hvis  

 denne havde været arbejdsdag.
 Kapitel 7. Tillæg m.v.
 § 9.  For arbejde i tiden mellem kl. 17-6 ydes  

 godtgørelse efter de for tjenestemænd gældende regler.
 Stk. 2.  For arbejde på lørdage efter kl. 14 samt på  

 søn- og helligdage, hvor dette ikke er overarbejde, ydes tillæg efter de for  

 tjenestemænd gældende regler.
 Stk. 3.  Der ydes godtgørelse for delt tjeneste samt for  

 indgreb i på forhånd fastlagte fridage efter de for tjenestemænd gældende  

 regler.
 Kapitel 8. Udgiftsdækkende ydelser.
 § 10.  De for statens tjenestemænd gældende regler for  

 tilladelse til og godtgørelse for benyttelse af eget motorkøretøj i tjenesten  

 finder tillige anvendelse på det efter nærværende tillægsaftale ansatte  

 personale.
 Kapitel 9. Undtagelser.
 § 11.  Fra tillægsaftalen er undtaget kapitlerne 3-6,  

 9 og 16 samt § 32 i kontorfunktionæroverenskomsten.
 Kapitel 10. Varighed.
 § 12.  Nærværende tillægsaftale har virkning fra den  

 1. april 1987 og afløser tillægsaftale af 18. december 1985.
 Aftalens varighed følger kontorfunktionæroverenskomstens bestemmelser  

 herom.
København, den 27. maj 1987 Handels- og Kontorfunktionærernes  

 Forbund i Danmark Tom Petersen HK's Landsforening for statsansatte.
Hanne Hansen Finansministeriet Lønnings- og Pensionsdepartementet P.
M.
V.
E.
B.
