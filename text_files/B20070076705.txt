Bekendtgørelse  

 om diæter m.v. til medlemmer af menighedsråd, provstiudvalg, budgetudvalg og  

 stiftsudvalg samt til bygningskyndige deltagere i synsforretninger over  

 kirker  

 og præsteboliger I medfør af § 2, stk. 1, nr. 11, § 17 g,  

 stk. 2, og § 21, stk. 2, i lov om folkekirkens økonomi, jf.  

 lovbekendtgørelse  

 nr. 609 af 6. juni 2007, samt § 32 i lov om folkekirkens kirkebygninger  

 og  

 kirkegårde, jf. lovbekendtgørelse nr. 7 af 3. januar 2007, fastsættes:
Kapitel 1 Diæter m.v. til medlemmer af menighedsråd § 1.  

  

 Der  

 ydes diæter til valgte medlemmer af menighedsråd for deltagelse i syn over  

 kirkebygninger, kirkegårde med bygninger, præsteboliger, præstegårdes  

 avlsbygninger, menighedshuse og konfirmandbygninger.
Stk. 2.  

  

 Diæter  

 udgør 365 kr. pr. dag.
Diætsatsen forhøjes hvert år den 1. januar med 8 kr.,  

 første gang den 1. januar 2008.
 Stk. 3.  

  

 For dage,  

 hvor hvervet beslaglægger mere end 4 timer, ydes det dobbelte.
 Stk. 4.  

  

 Der ydes  

 kun ét diætbeløb, selvom der afvikles flere synsforretninger inden for 4  

 timer.
 § 2.  

  

 Der  

 kan endvidere ydes diæter til valgte medlemmer af menighedsråd for deltagelse  

 i  

 møder inden for normal arbejdstid, som vedkommende biskop indkalder til.  

 Selvom  

 mødet ikke er indkaldt af biskoppen, kan der ydes diæter, hvis biskoppen  

 tiltræder, at det er nødvendigt at beramme et ekstraordinært  

 menighedsrådsmøde,  

 en forhandling med et menighedsråd eller et møde inden for normal arbejdstid  

 i  

 et udvalg, der er nedsat af menighedsrådet.
 Stk. 2.  

  

 Biskoppen  

 træffer i hvert enkelt tilfælde bestemmelse om, hvorvidt der skal ydes diæter  

 for deltagelse i møder som nævnt i stk. 1.
 Stk. 3.  

  

 Der kan  

 ikke ydes diæter for deltagelse i indstillingsmøder i forbindelse med  

 præsteansættelser, hvortil der indkaldes af biskoppen, eller for deltagelse i  

 de budgetsamråd, der er nævnt i § 5 i lov om folkekirkens økonomi.
 Stk. 4.  

  

 § 1,  

 stk. 2-4, finder tilsvarende anvendelse ved fastsættelsen af  

 mødediæterne.
§ 3.  

  

 Ved  

 beregningen af møders og synsforretningers varighed medregnes den tid, der  

 medgår til befordring mellem bopæl og mødested.
Dette gælder dog kun ved  

 møder,  

 der afholdes uden for menighedsrådskredsen, og som er berammet i medfør af  

 § 2.
§ 4.  

  

 Der  

 ydes diæter til medlemmer af menighedsråd, der ved menighedsrådsvalg  

 medvirker  

 på valgdagen.
Disse diæter kan maksimalt fastsættes til et beløb, der svarer  

 til vederlaget for medvirken ved kommunale valg.
 § 5.  

  

 Der  

 kan ikke ydes diæter til valgte medlemmer af menighedsråd for deltagelse i  

 synsforretninger, såfremt de pågældende som kirkefunktionærer er forpligtede  

 til at deltage i synsforretningen.
Stk. 2.  

  

 Kirkeværger  

 og kasserere modtager diæter for deltagelse i synsforretninger.
Dette gælder  

 også, selvom de er valgt uden for rådets midte.
§ 6.  

  

 Der  

 tilkommer ikke medlemmer af menighedsråd befordringsgodtgørelse, time- og  

 dagpenge eller andre ydelser i forbindelse med deltagelse i menighedsrådets  

 møder og i synsforretninger.
Der ydes dog befordringsgodtgørelse for  

 deltagelse  

 i møder uden for menighedsrådskredsen i medfør af § 2.  

 Befordringsgodtgørelse ydes efter de regler, der er fastsat for statens  

 tjenestemænd.
 § 7.  

  

 Diæter, der ydes i medfør af §§ 1-2 og 4-5 afholdes af vedkommende  

 kirkekasse.
 Stk. 2.  

  

 Befordringsgodtgørelse, der ydes i medfør af § 6, afholdes af  

 vedkommende  

 kirkekasse.
Kapitel 2 Vederlag m.v. til bygningskyndige deltagere i  

 synsforretninger over kirker og præsteboliger § 8.  

  

 Der  

 kan ydes vederlag til bygningskyndige deltagere i menighedsrådets  

 synsforretning over kirke og kirkegård.
Stk. 2.  

  

 Vederlaget  

 fastsættes efter aftale mellem menighedsrådet og den bygningskyndige.  

 Vederlagets  

 størrelse skal fastsættes under hensyntagen til den bygningskyndiges  

 uddannelsesmæssige baggrund og erfaring m.v.
Det kan dog ikke kan overstige  

 vederlaget til provstiudvalgets bygningskyndige, jf. § 9.
 § 9.  

  

 Der  

 ydes vederlag til den af provstiudvalget udpegede bygningskyndige for  

 deltagelse i provstesyn over kirke og kirkegård.
 Stk. 2.  

  

 Vederlaget  

 udgør 667 kr. i timen.
 § 10.  

  

 Der ydes befordringsgodtgørelse efter de regler, der er fastsat for statens  

 tjenestemænd.
 § 11.  

  

 Bygningskyndige deltagere, der oppebærer vederlag i medfør af §§ 8 eller  

 9, kan ikke samtidig modtage diæter efter bestemmelserne i kapitel 1.
 § 12.  

  

 Vederlag og befordringsgodtgørelse i henhold til §§ 8-10 afholdes af  

 vedkommende kirkekasse.
Kapitel 3 Diæter m.v. til valgte medlemmer af  

 provstiudvalg, budgetudvalg og stiftsudvalg § 13.  

  

 For deltagelse i provstiudvalgenes eller budgetudvalgenes møder ydes der  

 diæter  

 til de valgte medlemmer. § 1, stk. 2-4, og § 3, 1. pkt.,  

 finder  

 tilsvarende anvendelse ved diæternes fastsættelse.
 § 14.  

  

 For  

 deltagelse i provstiudvalgets eller budgetudvalgets møder ydes der de valgte  

 medlemmer befordringsgodtgørelse efter de regler, der er fastsat for statens  

 tjenestemænd.
 Stk. 2.  

  

 Der ydes  

 ikke de valgte medlemmer af provstiudvalg eller budgetudvalg time- og  

 dagpenge  

 eller andre ydelser udover diæter og befordringsgodtgørelse.
 § 15.  

  

 Diæter og befordringsgodtgørelse til valgte medlemmer af provstiudvalget  

 eller  

 budgetudvalget for deltagelse i provstiudvalgs- eller budgetudvalgsmøder  

 afholdes af provstiudvalgskassen.
 § 16.  

  

 For deltagelse i stiftsudvalgenes møder ydes der som hidtil medlemmerne  

 diæter  

 og befordringsgodtgørelse efter de regler, der er fastsat i §§ 13-14.
 Stk. 2.  

  

 Diæter og  

 befordringsgodtgørelse efter stk. 1, afholdes af bevillinger fra  

 fællesfonden til stiftsadministrationens generelle virksomhed.
Kapitel 4 Godtgørelser m.v. til provsterne § 17.  

  

 Der tilkommer provster, der er ansat i provstier, som ikke er af overvejende  

 bymæssig karakter, godtgørelse til dækning af nødvendige merudgifter til  

 forplejning  

 under deltagelse i provstiudvalgsmøder og budgetudvalgsmøder og andre møder  

 inden for provstiet samt i forbindelse med deltagelse i synsforretninger,  

 uanset afstanden og mødets varighed.
 Stk. 2.  

  

 Der ydes  

 provsten befordringsgodtgørelse efter de regler, der er fastsat for statens  

 tjenestemænd.
 Stk. 3.  

  

 I  

 forbindelse med tjenesterejser uden for provstiet ydes der provsten time- og  

 dagpenge m.v. efter de regler, der er fastsat for statens tjenestemænd.
 § 18.  

  

 Godtgørelse til provsten for merudgifter ved tjenesterejser i forbindelse med  

 provstiudvalgsmøder og budgetudvalgsmøder afholdes af provstiudvalgskassen.
 Stk. 2.  

  

 Godtgørelse til provsten for  

 merudgifter ved tjenesterejser i forbindelse med deltagelse i andre møder end  

 de i stk. 1, beskrevne afholdes af fællesfonden.
 Stk. 3.  

  

 Godtgørelser til provsten i medfør af § 17 for deltagelse i  

 synsforretninger afholdes af vedkommende kirkekasse.
Kapitel 5 Ikrafttræden m.m.
 § 19.  

  

 Bekendtgørelsen træder i kraft den 9. juli 2007.
 Stk. 2.  

  

 Bekendtgørelse nr. 964 af 16 december 1998 om diæter m.v. til medlemmer af  

 menighedsråd, provstiudvalg og stiftsudvalg samt til bygningskyndige  

 deltagere  

 i synsforretninger over kirker og præsteboliger ophæves.
