I.
Arbejdsmænd Løn og øvrige ansættelsesvilkår § 1.  Arbejdsmænd ansættes og aflønnes med virkning  

 fra 1. april 1989 efter tilsvarende regler som anført i overenskomsten af 22.  

 marts 1990 mellem Finansministeriet og Specialarbejderforbundet i Danmark  

 vedrørende specialarbejdere m.fl. i statens tjeneste m.v.
II.
Pedeller Ansættelse § 2.  Der kan ved hver skole normalt kun beskæftiges  

 een pedel, og ansættelse af pedeller herudover kan kun ske efter forelæggelse  

 for det pågældende ministerium.
Løn § 3.  Lønnen til pedeller beregnes på grundlag af en  

 årsløn, der svarer til lønnen efter den for perioden 1. april 1989 -31. marts  

 1991 gældende lønjusteringsaftale for statens tjenestemænd.
Pedellerne  

 aflønnes med månedsløn svarende til 1/12 af årslønnen efter en lønramme,  

 bestående af skalatrinene 11, 12, 13, 14 og 15, der alle er to-årige på nær  

 skalatrin 11, der er et-årigt.
 Stk. 2. Ved oprykning til skalatrin 15 og ved fratræden bortfalder  

 eventuelt tillæg ydet i henhold til Finansministeriets regulativ af 24.  

 oktober 1983 vedrørende løn- og ansættelsesvilkår for de ved  

 indenrigsministeriets skoler for medicinsk personale ansatte pedeller og  

 arbejdsmænd.
 Stk. 3. En arbejdsmand, der er ansat i henhold til overenskomstens § 1,  

 indplaceres ved ansættelse som pedel på nærmeste højere skalatrin.
Øvrige ansættelsesvilkår § 4.  Pedeller følger i øvrigt regler svarende til de  

 i den i § 1 nævnte overenskomst af 22. marts 1990 for månedslønnede fastsatte  

 ansættelsesvilkår, dog således at der for pedeller med mindre end 2 års  

 anciennitet gælder et opsigelsesvarsel fra arbejdsgiveren på 1 måned.
III.
Fælles bestemmelser Deltidsansættelse § 5.  Ved ansættelse på deltid ydes løn i forhold til  

 den nedsatte tjenestetid.
Midlertidig tjeneste i højere stilling § 6.  De for tjenestemænd gældende regler om  

 midlertidig tjeneste i højere stilling finder tilsvarende anvendelse for  

 ansatte omfattet af nærværende regulativ.
Befordringsgodtgørelse § 7.  Der ydes godtgørelse for benyttelse af eget  

 befordringsmiddel på tjenesterejser efter de for statens tjenestemænd  

 gældende regler.
Ikrafttræden § 8.  Nærværende regulativ, der afløser  

 Finansministeriets regulativ af 19. oktober 1987 (LP.nr. 176/87) vedrørende  

 løn- og ansættelsesvilkår for pedeller og arbejdsmænd ved  

 Undervisningsministeriets skoler for sundhedsuddannelser m.v. samt  

 Indenrigsministeriets skoler for videreuddannelse af medicinsk personale, har  

 virkning fra 1. april 1989.
FINANSMINISTERIET Administrations- og Personaledepartementet, den 6. juli 1990 P.M.V.
 E.B.
