Klage  

 over ufuldstændig aktindsigt i lægejournal, ukorrekt journalføring,  

 videregivelse af fortrolige oplysninger til familiemedlem samt manglende  

 henvisning til gynækologisk undersøgelse i forbindelse blødningsforstyrrelser  

 opstået efter flere P-pillepauser Nævnet fandt grundlag for at kritisere lægen i  

 forbindelse med patientens anmodning om aktindsigt.
Nævnet lagde vægt på, at en sundhedsperson, som træffer  

 afgørelse om fuld aktindsigt, har ansvaret for at sikre sig, at det  

 foreliggende journalmateriale bliver fremsendt, og at den pågældende læge  

 ikke  

 kontrollerede indholdet af udskriften, inden det blev sendt.
Nævnet lagde  

 desuden vægt på, at der ikke stilles formkrav i forbindelse med anmodning om  

 aktindsigt, og patientens fornyede henvendelse måtte opfattes som en ny  

 anmodning om aktindsigt, hvorfor lægen burde have taget stilling til, om det  

 ønskede materiale kunne fremsendes.
 Nævnet fandt ikke grundlag for at antage, at lægen  

 havde overtrådt sin tavshedspligt, da der forelå modstridende oplysninger  

 mellem lægen og patienten omkring dette klagepunkt, og der ikke var muligt at  

 belyse sagen yderligere.
Nævnet fandt derudover ikke grundlag for at kritisere  

 lægens journalføring.
Nævnet lagde vægt på, at årsagerne til alle patientens  

 kontakter med lægen såvel telefonisk eller i form af konsultation fremgik af  

 journalen, ligesom objektive fund samt henvisninger og svar herpå var anført  

 i  

 denne.
Derudover havde lægen løbende journalført både brede og mere  

 specifikke  

 overvejelser om mulige årsager til helbredsklagerne.
Nævnet fandt endelig ikke anledning til at kritisere  

 lægens behandling af patienten.
Nævnet lagde vægt på, at lægen foretog en  

 relevant vurdering og håndtering i forhold til de fremførte underlivsklager  

 alene i form af uregelmæssige blødninger, og at en gynækologisk undersøgelse  

 ikke blev unødigt udskudt.
