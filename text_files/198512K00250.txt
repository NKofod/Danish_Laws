Nr LSF 250 Forslag til Lov om ændring af lov om beskatning til kommunerne af faste  

 ejendomme (Rammer for grundskyldpromiller m.v.) Fremsat af Lykketoft (S) Henning Rasmussen (S) Stavad (S) Bernhard  

 Baunsgaard (RV) Ole Vig Jensen (RV) Aase Olesen (RV) den 6. maj 1986 § 1 I lov om beskatning til kommunerne af faste ejendomme, jfr.
lovbekendtgørelse nr. 388 af 28. august 1979, som senest ændret ved lov nr. 251 af 6. juni 1985, foretages følgende ændringer:
 1. § 2, stk. 2, affattes således:
»Stk. 2. Grundskyldpromillen i en kommune skal udgøre mindst 6 og højst 24, i Københavns og Frederiksberg kommuner dog med tillæg af den for amtskommunal grundskyld fastsatte promille.« 2. I § 2 indsættes efter stk. 2 som nye stykker:
»Stk. 3. En kommune, der for indkomståret 1986 har fastsat en grundskyldpromille, der overstiger den i stk. 2 angivne maksimumsgrænse med mere end 6 promille, eller som ligger under den i stk. 2 angivne minimumsgrænse, kan i de efterfølgende indkomstår fravige de i stk. 2 angivne grænser, idet der dog fra og med indkomståret 1987 skal ske en tilnærmelse til de anførte grænser med mindst 2 promille pr. indkomstår.
Stk. 4. En kommune, der i medfør af stk. 3 fra og med indkomståret 1987 fastsætter en højere grundskyldpromille end det i stk. 2 angivne maksimum, skal dog for ejendomme eller dele af ejendomme, der anvendes til beboelse, anvende den grundskyldpromille, der svarer til det i stk. 2 angivne maksimum.« 3. I § 2 indsættes efter stk. 2 som nyt stykke, der bliver stk. 5:
»Stk. 5. Kommuner, der for indkomståret 1986 har fastsat en grundskyldpromille, der overstiger den i stk. 2 angivne maksimumsgrænse med 6 promille eller derunder, kan dog uanset bestemmelserne i stk. 4 i de efterfølgende indkomstår fastsætte en grundskyldpromille, der giver et provenu svarende til det foregående års grundskyldprovenu.
Grundskyldpromillen må dog ikke overstige det foregående års promille og skal senest i skatteåret 1991 være inden for de i stk. 2 angivne grænser.« 4. § 5, stk. 1, affattes således:
»Uanset § 2 i lov om udskrivning af skat til amtskommunen udskrives amtskommunal grundskyld for skatteårene 1987-1990 med 10 promille af den afgiftspligtige grundværdi.« § 2 Loven har virkning fra og med skatteåret 1987.
Oprindeligt fremsat lovforslag Blad nr 825 § 1 I lov om beskatning til kommunerne af faste ejendomme, jfr.
lovbekendtgørelse nr. 388 af 28. august 1979, som senest ændret ved lov nr. 251 af 6. juni 1985, foretages følgende ændringer:
 1. § 2, stk. 2, affattes således:
»Stk. 2. Grundskyldpromillen i en kommune skal udgøre mindst 6 og højst 24, i Københavns og Frederiksberg kommuner dog med tillæg af den for amtskommunal grundskyld fastsatte promille.« 2. I § 2 indsættes efter stk. 2 som nye stykker:
»Stk. 3. En kommune, der for indkomståret 1986 har fastsat en grundskyldpromille, der overstiger den i stk. 2 angivne maksimumsgrænse med mere end 6 promille, eller som ligger under den i stk. 2 angivne minimumsgrænse, kan i de efterfølgende indkomstår fravige de i stk. 2 angivne grænser, idet der dog fra og med indkomståret 1987 skal ske en tilnærmelse til de anførte grænser med mindst 2 promille pr. indkomstår.
Stk. 4. En kommune, der i medfør af stk. 3 fra og med indkomståret 1987 fastsætter en højere grundskyldpromille end det i stk. 2 angivne maksimum, skal dog for ejendomme eller dele af ejendomme, der anvendes til beboelse, anvende en grundskyldpromille, der ligger inden for de i stk. 2 anførte grænser.« 4. § 5, stk. 1, affattes således:
»Uanset § 2 i lov om udskrivning af skat til amtskommunen udskrives amtskommunal grundskyld for skatteårene 1987-1990 med 10 promille af den afgiftspligtige grundværdi.« § 2 Loven har virkning fra og med skatteåret 1987.
BEMÆRKNINGER TIL LOVFORSLAGET Hensigten med lovforslaget er at fastsætte rammer for de primærkommunale grundskyldpromiller, således at disse fremover skal være mindst 6 promille og højst 24 promille.
I Københavns og Frederiksberg kommuner, hvor der ikke svares amtskommunal grundskyld, lægges den for amtskommunal grundskyld fastsatte promille til disse grænser.
Den amtskommunale grundskyld for vurderingsperioden 1987-1990 foreslås fastsat til 10 promille.
Lovforslaget afskaffer samtidig den gældende regel om, at primærkommunerne skal opkræve mindst 10 promille i grundskyld, hvis en skatteyder rammer marginalskatteloftet i indkomståret.
Af hensyn til de kommuner, der i øjeblikket befinder sig under den foreslåede minimumsgrænse for primærkommunal grundskyld, fastsættes en overgangsregel, hvorefter optrapning sker med mindst 2 promille pr. år, indtil den primærkommunale grundskyldpromille er mindst 6.
Ligeledes gennemføres en overgangsregel for de kommuner, som i øjeblikket har fastsat en grundskyldpromille, der væsentligt overstiger loftet på 24 (34) promille.
Der kan nedtrappes til maksimumsgrænsen med kun 2 promille pr. år i forhold til den faktiske grundskyldpromille i 1986, såfremt denne er fastsat til en højere promille end 30 (40). Dog skal maksimumpromillen straks fra 1987 ubetinget gælde ejendomme, der anvendes til beboelse.
Den gradvise optrapning til minimum 6 promille sker således i de 111 kommuner, der i 1986 har en lavere grundskyldpromille end 6, ensartet for alle ejendomme med mindst 2 promille årligt, indtil minimum nås senest i 1989.
I kommuner med højere grundskyld end 30 promille (i Københavns og Frederiksberg kommuner 40 promille) nedsættes grundskylden for erhvervsejendomme gradvis med 2 promille årligt, indtil man når ned på maksimumpromillen.
Derimod nedsættes den udskrevne promille på beboelsesejendommes grundværdi straks fra 1987 til højst 24 promille (i Københavns og Frederiksberg kommuner 34 promille).
 De foreslåede maksimumregler vil berøre 5 kommuner:
A = Grundskyldpromille (ekskl. den del, der svarer til den amtskommunale grundskyld) B = Faktisk promille i 1986 C = Skønnet 1987-promille, hvis uændret kr. provenu af grundbeskatningen uanset stigende grundværdier Det ses, at der med den forventede udvikling i grundpriserne vil være meget beskedne provenumæssige konsekvenser for de fem højgrundskyldkommuner ved tilpasningen til maksimum.
Når specielt Københavns kommune forventes at kunne holde sig omkring maksimum uden stort provenutab, skyldes det udsigten til en kraftig opvurdering af erhvervsejendommes grunde pr. 1.1.1986.
