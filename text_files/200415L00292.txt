Tillægsbetænkning afgivet af Sundhedsudvalget den 15.  

 december 2004 Tillægsbetænkning over Forslag  

 til lov om ændring af lov om offentlig sygesikring, lov om social pension og  

 lov om højeste, mellemste, forhøjet almindelig og almindelig førtidspension  

 m.v.
(Ændring af regler om tilskud til lægemidler) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 11. november 2004 og var til 1.  

 behandling den 17. november 2004. Lovforslaget blev efter 1. behandling  

 henvist  

 til behandling i Sundhedsudvalget.
Udvalget afgav betænkning den 8. december  

 2004. Lovforslaget var til 2. behandling den 14. december 2004, hvorefter det  

 blev henvist til fornyet behandling i Sundhedsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Udvalget har efter afgivelse af betænkning over lovforslaget  

 modtaget skriftlige henvendelser fra Dansk Epilepsiforening, Dansk Parkinsonforening, Patientforeningen Danmark og Peter Wolf, overlæge, Rigshospitalets  

 Neurocenter.
Indenrigs- og sundhedsministeren har over for udvalget kommenteret  

 de skriftlige henvendelser med undtagelse af henvendelsen fra Dansk  

 Parkinsonforening.
Denne henvendelse forventes kommenteret af indenrigs- og  

 sundhedsministeren inden 3. behandling af lovforslaget.
Spørgsmål Udvalget har efter afgivelse af betænkning over lovforslaget  

 stillet 8 spørgsmål til indenrigs- og sundhedsministeren til skriftlig  

 besvarelse, som denne har besvaret, med undtagelse af spørgsmål 61, som  

 forventes besvaret inden 3. behandling af lovforslaget.
 2 af udvalgets spørgsmål til indenrigs- og sundhedsministeren og  

 dennes svar herpå er optrykt som bilag 2 til tillægsbetænkningen.
2. Indstillinger Udvalget  

  

 indstiller  

 lovforslaget til  

  

 vedtagelse  

  

 i den  

 affattelse, hvori det foreligger efter 2. behandling.
 Enhedslisten, Tjóðveldisflokkurin, Inuit Ataqatigiit og Siumut var  

 på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Hans Andersen (V)   

 Ester Larsen (V)   

 Preben Rudiengaard (V)   

 Jørgen Winther (V)  

  

  nfmd.  

  

 Birthe Skaarup (DF)  

  

  fmd.  

  

 Anita Knakkergaard (DF)   

 Else Theill Sørensen (KF)   

 Pia Christmas‑Møller (KF)   

 Tove Videbæk (KD)   

 Jette Bergenholz Bautrup (S)   

 Lars Kramer Mikkelsen (S)   

 Lone Møller (S)   

 René Skau Björnsson (S)   

 Sophie Hæstorp Andersen (S)   

 Lene Garsdal (SF)   

 Kamal Qureshi (SF)   

 Naser Khader (RV) Enhedslisten, Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 102 omdelt  

 efter afgivelse af betænkning 16 Pressemeddelelse af 8/12-04 fra Dansk Epilepsiforening:  

 »Lovforslag har elementer der udsætter visse epilepsipatienter for fare« 17 Henvendelse af 8/12-04 fra overlæge Peter Wolf,  

 Rigshospitalet 18 Henvendelse af 8/12-04 fra Patientforeningen Danmark 19 Betænkning afgivet den 8/12-04 20 Henvendelse af 10/12-04 fra Dansk Parkinsonforening 21 1. udkast til tillægsbetænkning Oversigt over spørgsmål og svar vedrørende L 102 efter  

 afgivelse betænkning 54 Spm. om kommentar til pressemeddelelse af 8/12-04 fra  

 Dansk Epilepsiforening, til indenrigs- og sundhedsministeren, og ministerens  

 svar herpå 55 Spm. om kommentar til henvendelse af 8/12-04 fra overlæge  

 Peter Wolf, Rigshospitalets Neurocenter, til indenrigs- og  

 sundhedsministeren,  

 og ministerens svar herpå 56 Spm., om ministeren vil garantere, at patienterne ikke  

 får forhøjede udgifter som følge af lægernes honorarer, til indenrigs- og  

 sundhedsministeren, og ministerens svar herpå 57 Spm., om ministeren vil garantere, at patienterne samlet  

 set ikke kommer til at betale mere for deres medicin, såfremt lægen udskriver  

 honorar for udfærdigelse af ansøgning om forhøjet tilskud, til indenrigs- og  

 sundhedsministeren, og ministerens svar herpå 58 Spm., om ministeren vil fastsætte et loft på  

 lægehonorarer for udarbejdelse af ansøgninger om forhøjet tilskud, til  

 indenrigs-  

 og sundhedsministeren, og ministerens svar herpå 59 Spm. om præcisering af, at lægehonoraret ved ansøgning om  

 forhøjet tilskud, er et engangsbeløb, til indenrigs- og sundhedsministeren,  

 og ministerens svar herpå 60 Spm. om kommentar til henvendelse af 8/12-04 fra  

 Patientforeningen Danmark, til indenrigs- og sundhedsministeren, og  

 ministerens svar herpå 61 Spm. om kommentar til henvendelse af 10/12-04 fra Dansk  

 Parkinsonforening Bilag 2 2 af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar herpå er  

 optrykt efter ønske fra udvalget.
 Spørgsmål 54:
Ministeren bedes kommentere pressemeddelelsen af 8. december  

 2004 fra Dansk Epilepsiforening »Lovforslag har elementer der udsætter visse  

 epilepsipatienter for fare«, jf.
L 102  bilag 16.
Pressemeddelelse af 8/12-04 fra Dansk Epilepsiforening Dansk Epilepsiforening Pressemeddelelse  

 fra Dansk Epilepsiforening, 8/12 2004:
Lovforslag har elementer der udsætter visse epilepsipatienter  

 for fare Dansk Epilepsiforening er stærkt bekymret over, at indenrigs- og  

 sundhedsminister Lars Løkke Rasmussen nu lægger op til, at danske  

 epilepsipatienter skal udsættes for anfaldsrisiko, hvis de skal have en  

 chance  

 for at få forhøjet tilskud til deres livsnødvendige medicin.
 Det er helt uacceptabelt for foreningen.
Dansk Epilepsiforenings landsformand, Lone Nørager Kristensen,  

 udtaler: »Vi synes, ministeren løber fra sit ansvar.
Det er meget forbavsende  

 at konstatere, at der tilsyneladende er så lidt lydhørhed over for, hvad vi  

 og  

 førende eksperter mener kan være et meget stort og potentielt farligt  

 problem.  

 Ikke alene for personer med epilepsi, men også for den omverden de færdes i,  

 f.eks. i trafikken osv.« Ca. 55.000 danskere har epilepsi.
For dem alle gælder det, at  

 det absolut vigtigste i dagligdagen er at være anfaldsfri.
Det kan heldigvis  

 lade sig gøre for ca. ¾ af dem, som har epilepsi.
Men et nyt lovforslag som  

 netop nu behandles på Christiansborg (L 102: Ændring af regler om tilskud til  

 lægemidler),  

 kan ifølge førende eksperter på området være potentielt farligt for  

 epilepsipatienter.
Lovforslaget sikrer patienter tilskud til det billigste præparat  

 på markedet.
Det betyder, at patienten risikerer at få forskellige  

 præparater, hver  

 gang han eller hun er på apoteket.
Men lovforslaget tager ikke højde for, at  

 originalpræparater og kopipræparater ikke er helt ens.
Og den lille forskel  

 mellem de to typer præparater er ifølge eksperter på området nok til, at  

 epilepsipatienter risikerer at få anfald.
Hvis lægen i samråd med patienten vil sikre, at patienten  

 forbliver i behandling, med et præparat, der ikke er det billigste, kan lægen  

 på patientens vegne søge Lægemiddelstyrelsen om et såkaldt forhøjet tilskud.  

 Men for at få det forhøjede tilskud, skal patienten bevise, at vedkommende  

 ikke  

 kan tåle det billigere præparat.
I yderste fald kan personen kun bevise det  

 ved  

 at tage den billige medicin og udsætte sig for fare.
En ganske uacceptabel  

 situation for de mange, som er dybt afhængige af at være anfaldsfrie for  

 overhovedet at kunne køre bil, passe deres arbejde, passe deres børn osv.
 Dansk Epilepsiforening har kunnet konstatere på Lars Løkke  

 Rasmussens svar på de mange spørgsmål der er stillet under udvalgsarbejdet,  

 at  

 ministeren tilsyneladende ikke er indstillet på at undgå, at  

 epilepsipatienter  

 skal stille med dette ultimative bevis.
»Det er ikke rimeligt at risikere at sætte anfaldsfriheden over  

 styr for at bevise over for myndighederne, at man bør have højeste tilskud.  

 Hvordan beviser man, at en person med epilepsi ikke kan tåle alternativet, på  

 andre måder end ved at de får anfald? Det er meget utilfredsstillende.
Hvis  

 ministeren  

 og Lægemiddelstyrelsen mener, at det er rimeligt, er vi stærkt uenige«, siger  

 Lone Nørager Kristensen.
Som Danmarks eneste professor i epilepsi, dr.med.
Peter Wolf,  

 skriver i et brev til Folketingets sundhedsudvalg: »Den eneste sikre måde til  

 at undgå disse alvorlige risici er derfor regler, der udelukker alle  

 præparatskift af antiepileptika, som ikke er medicinsk begrundet.
Der er  

 intet  

 i vejen med at vælge det billigste alternativpræparat i behandlingens  

 begyndelse, men det skulle derefter bibeholdes selvom et andet præparat  

 senere  

 skulle blive billigere.« Lone Nørager Kristensen: »Vi håber at man på målstregen finder  

 frem til en løsning, som alle parter kan være trygge ved.« Henvendelse om denne pressemeddelelse kan rettes til Landsformand Lone Nørager Kristensen, tlf. 61169137 Socialrådgiver Per Olesen, tlf. 2658 2869 Svar:
 Såvel pressemeddelelsen fra Dansk Epilepsiforening som  

 henvendelsen fra overlæge Peter Wolf synes at bygge på en fejlagtig  

 opfattelse  

 af, at lovforslagets bestemmelser om beregning af tilskudspriser indebærer,  

 at  

 patienterne risikerer at blive påtvunget et uønsket præparatskift.
 Jeg vil meget gerne slå fast, at dette ikke er tilfældet.
Det er til enhver tid  

  

 lægens  

  

 opgave at sikre, at patienten ordineres den korrekte medicin.
Såfremt  

 patienten  

 ikke kan tåle det billigste lægemiddel i gruppen af synonyme lægemidler,  

 eller  

 såfremt patienten ikke bør udsættes for præparatskift, er det lægens opgave  

 og  

 ansvar - ved angivelse af Ej S på recepten - på forhånd at sikre, at der ikke  

 foretages substitution på apoteket.
Denne ordning videreføres uændret med  

 lovforslaget.
 Det er derfor ikke korrekt, når Dansk Epilepsiforening i sin  

 pressemeddelelse anfører, at lovfor-  

  

 slaget betyder, at patienten risikerer at få forskellige præparater, hver  

 gang  

 han eller hun er på apoteket.
Lovforslaget omhandler spørgsmålet om  

  

 beregningen af sygesikringstilskuddet  

  

 til den ordinerede medicin.  

 Lovforslaget indebærer, at der for alle lægemidler i en synonymgruppe med  

 generelt tilskud beregnes tilskud til disse lægemidler på grundlag af prisen  

 på  

 det billigste lægemiddel i gruppen.
Hertil kommer, at der som hidtil er  

 mulighed  

 for at få et forhøjet tilskud, hvis der er behandlingsmæssige årsager til, at  

 patienten bør være i behandling med et bestemt lægemiddel inden for gruppen  

 af  

 synonyme lægemidler.
Lægemiddelstyrelsen foretager  som beskrevet i  

 besvarelsen  

 af spørgsmål 11 og 39  en konkret vurdering af en ansøgning om forhøjet  

 tilskud på baggrund af samtlige i ansøgningen angivne relevante oplysninger.
 Således som jeg forstår pressemeddelelsen fra Dansk  

 Epilepsiforening, er det foreningens opfattelse, at patienten  for at  

 blive  

 berettiget til forhøjet tilskud  skal bevise, at vedkommende ikke kan  

 tåle det  

 billigere præparat, hvilket ifølge foreningen i yderste konsekvens ville  

 kunne  

 betyde, at patienten skal »udsætte sig for fare«.
 Der er naturligvis ikke tale om, at epilepsipatienter skal  

 stille med et sådant ultimativt bevis, idet der som nævnt foretages en  

 konkret  

 vurdering i hvert enkelt tilfælde på grundlag af de hensyn, som oplyses af  

 patientens læge.
 Jeg må samtidig bemærke, at jeg ville finde det uansvarligt, såfremt  

 en læge gennem sin medicinordination bevidst udsatte sin patient for de i  

 Epilepsiforeningens pressemeddelelse beskrevne risici.
 Spørgsmål 55:
Ministeren bedes kommentere henvendelsen af 8. december 2004 fra  

 overlæge Peter Wolf, Rigshospitalets Neurocenter, jf.
L 102  bilag 17.
Henvendelse af 8/12-04 fra overlæge Peter Wolf, Rigshospitalets  

 Neurocenter Peter Wolf, overlæge, prof., dr.med., Epilepsiklinikken, Rigshospitalets  

 Neurocenter Folketingets sundhedsudvalg Christiansborg 1240 København K Vedr.: Lovforslag L  

 102 om ændring af offentlig sygesikring etc.; substitution af antiepileptisk  

 medicin Vedrørende dette lovforslag er jeg blevet bedt om, at tage  

 stilling til Sundhedsministeriets svar på Folketingets Sundhedsudvalgs  

 spørgsmål, særligt til spørgsmålene 21 og 27, hvor det drejer sig om  

 bioækvivalensrammen og dens anvendelse.
Positivt er, at lægemiddelstyrelsen har anerkendt, at  

 epilepsimedicin hører til den gruppe af lægemidler, hvor den gængse  

 bioækvivalensramme af 80  120 % ikke bør anvendes, da den kan skabe  

 terapeutiske problemer.
Alligevel ville en indsnævring af rammen til 90  

  110 %  

 rigtignok mindske, men ikke fjerne problemerne. Årsagen hertil er metoden,  

 der  

 anvendes til bestemmelse af bioækvivalens mellem kopi- og originalpræparat,  

 da  

 denne ikke sikrer mere end, at i en gruppe af raske personer, der tager en  

 enkelt dosis af de to præparater, 90 % ligger indenfor rammen, mens 5 % hver  

 kan over- eller underskride den.
For det første tager denne metode ikke højde  

 for behandlingssituationen, hvor det ikke drejer sig om en enkelt dosis, men  

 om  

 kronisk medicinindtagning.
Under den sker en kumulation af  

 medicinkoncentrationen i kroppens væv og væsker, der kan forstørre en mindre  

 afvigelse efter en enkelt dosis; desuden vil den pågældende medicin i mange  

 tilfælde ikke blive brugt som enkeltstofbehandling, men i kombination med  

 andre  

 midler (både antiepileptika og anden medicin), med mange muligheder til  

 farmakokinetiske interaktioner, som igen kan føre til større afvigelser.
Et  

 andet aspekt ved kronisk behandling, der kan lede til større afvigelser i  

 biotilgængelighed end dem der observeres ved enkeltdosering, er biologiske  

 svingninger i medicinnedbrydningen, fx i menstruationscyklens forløb, som de  

 er  

 blevet påvist for i hvert fald et antiepileptisk middel, lamotrigin.
For det  

 andet, selv hvis resultaterne af prøven med raske testpersoner kunne direkte  

 overføres til den kliniske behandlingssituation, ville et urimeligt højt  

 procenttal af patienterne blive udsat til uacceptable risici.
Ca. 5 % af  

 patienterne ville udsættes til risiko af dosisafhængige bivirkninger.
Disse  

 ville være en gene af den art, som derefter, ifølge svaret på spørgsmål 2,  

 ville berettige til forhøjet tilskud, så genen ikke gentages.
Men ved  

 underkanten af rammen ville 5 % af de anfaldsfri patienter være udsat til en  

 risiko for recidivanfald, der kan have alvorlige konsekvenser: hvis patienten  

 har en arbejdsplads med forhøjet risiko ved fald, bevidsthedstab e.l., kan  

 arbejdspladsen være tabt.
Kørekort ville mistes for det mindste midlertidigt,  

 og det kan forhindre vedkommende til at komme frem til arbejdspladsen.
Men  

 det  

 er frem for alt muligt, at allerede et eneste uventet anfald som følge af  

 underskridning af den individuelle terapeutiske tærskel pga. præparatskift  

 fører til et uheld med alvorlige skader eller død af patienten eller/og andre  

 personer.
Den eneste sikre måde til at undgå disse alvorlige risici er  

 derfor regler, der udelukker alle præparatskift af antiepileptika, som ikke  

 er  

 medicinsk begrundet.
Der er intet i vejen med at vælge det billigste  

 alternativpræparat i behandlingens begyndelse, men det skulle derefter  

 bibeholdes selvom et andet præparat senere skulle blive billigere.
Med venlig hilsen Peter Wolf Svar:
Overlæge Peter Wolf anfører i sin henvendelse til Folketingets  

 Sundhedsudvalg, at en indsnævring af bioækvivalensrammen for epilepsimedicin  

 fra 80  120 pct. til 90  110 pct. vil mindske men ikke fjerne  

 risikoen for  

 terapeutiske problemer ved præparatskift.
Peter Wolf anfører, at den eneste  

 sikre måde, hvormed man ville kunne undgå alvorlige risici, ville være at  

 fastsætte regler, der udelukker alle præparatskift af antiepileptika, som  

 ikke  

 er medicinsk begrundede.
Ifølge Peter Wolf er der intet i vejen med at vælge  

 det billigste præparat i behandlingens begyndelse, men dette skulle herefter  

 bibelholdes, også selvom et andet præparat senere skulle blive billigere.
 Som nævnt i besvarelsen af spørgsmål 54 er det lægens opgave at  

 ordinere den korrekte medicin til den enkelte patient og i den forbindelse  

 fravælge substitution, såfremt der for patienten er risici forbundet med et  

 præparatskift.
Den omhandlede indsnævring af grænserne for bioækvivalens vil  

 under alle omstændigheder bidrage til, at patienternes risiko for anfald  

 foranlediget af et eventuelt præparatskift er reduceret mest muligt.  

 Lægemiddelstyrelsen oplyser i den forbindelse, at der  også når  

 patienten  

 altid er i behandling med det samme lægemiddel  kan være forskelle i  

 bioækvivalens (90  105 pct.) mellem forskellige batches af samme  

 lægemiddel.
Hertil  

 kommer, at der fra dag til dag er variation i optagelsen af lægemidlet i  

 kroppen hos den enkelte patient.
At der ikke foretages præparatskift, vil  

 således ikke kunne garantere epilepsipatienterne frihed fra anfald.
Lægemiddelstyrelsen har forelagt den i spørgsmål 54 og 55  

 omhandlede problemstilling for formanden for Lægemiddelstyrelsens  

 Medicintilskudsnævn, overlæge i neurologi, dr. med.
Mogens Laue Friis,  

 Epilepsiklinikken på Odense Universitetshospital.
Lægemiddelstyrelsen har på  

 baggrund heraf oplyst:
»Mogens Laue Friis er enig i, at der ikke er fagligt belæg for  

 at introducere særlige undtagelsesregler for tilskudsprissystemet for  

 bestemte  

 patientgrupper, herunder epilepsipatienter.
Mogens Laue Friis udtaler  

 endvidere, at hvis der er ganske særlige grunde til, at patienter, herunder  

 epilepsipatienter, enten ikke kan behandles med det billigste lægemiddel i en  

 tilskudsgruppe for eksempel på grund af allergi overfor hjælpestoffer i de  

 billigere lægemidler eller er ganske særlig følsom for præparatskift, kan  

 lægen  

 søge forhøjet tilskud til den pågældende patient.
