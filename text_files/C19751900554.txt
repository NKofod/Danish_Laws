 Social- og sundhedsforvaltningen i en kommune har spurgt, hvorledes der  

 skal forholdes, når der er forsøgt udpantning hos en arbejdsgiver for udlagte  

 dagpenge, men denne har afgivet en insolvenserklæring.
Sikringsstyrelsen har meddelt, at det skyldige beløb efter styrelsens  

 opfattelse som hovedregel må kunne afskrives som uerholdeligt, da det i  

 almindelighed ikke vil være økonomisk forsvarligt, at der foretages mere i  

 sagen.
Det udlagte dagpengebeløb kan herefter anmeldes til refusion på  

 sædvanlig måde.
 Forvaltningen bør dog være opmærksom på muligheden for senere at inddrive  

 tilgodehavendet helt eller delvis, eventuelt på grundlag af oplysninger fra  

 skattevæsenet.
 P.s.v.
