Forord Under Teknologistyrelsen (TS) kan Teknologirådet (TR) og Produktivitets-  

 og konsulentudvalget (PogK) yde tilskud til gennemførelse af  

 »almennyttige projekter«.
I det følgende gives en vejledning for  

 ansøgere.
 Det er en betingelse for opnåelse af TS-tilskud til et almennyttigt  

 projekt, at det lader sig hensigtmæssigt afgrænse (m.h.t. formål. tid,  

 omkostninger m.v.), og at de opnåede resultater gøres offentligt tilgængelige  

 (f.eks. i en projektrapport) eller på anden måde nyttiggøres.
Tilskud kan ydes til alle, både institutter og organisationer og - for  

 TR's vedkommende - tillige til virksomheder og enkeltpersoner.
Visse  

 statsinstitutioner kan dog ikke modtage projekttilskud.
Det er væsentligt, at en ansøgning belyser den effekt, som forventes  

 opnået gennem projektet.
For nogle projekter gælder det, at de egner sig til  

 en særligt dybtgående effektvurdering.
Disse projekter vil blive udvalgt til  

 en sådan vurdering af TS i forbindelse med stillingtagen til ansøgningen.
Om  

 gennemførelsen af selve det mere dybtgående vurderingsarbejde vil blive  

 indgået særlig aftale.
Et særligt bilag belyser en række forhold i denne  

 forbindelse.
Vejledning vedrørende ansøgning Ansøgning indsendes til:
Industriministeriet Teknologistyrelsen Tagensvej 135 2200 København N Styrelsens telefonnummer er: (01) 85 10 66 hvor yderligere oplysninger kan  

 indhentes.
En række oplysninger bedes givet på et særligt skema, der er et supplement  

 til den egentlige ansøgning.
Skemaet kan - hvis det ikke er vedlagt denne  

 vejledning - fås ved henvendelse til TS.
I en række tilfælde vil dette skema  

 være det eneste materiale, som sammen med styrelsens indstilling forelægges  

 for de besluttende organer.
Ansøgningen indsendes i 4 eksemplarer til TS.
Særligt fyldige bilag  

 indsendes dog kun i 1 eksemplar.
 Det er ikke fastsat særlige ansøgningsfrister.
 Følgende disposition bedes fulgt ved udarbejdelsen af ansøgningen: 1)  

 Ansøgeren 2) Projektets formål og resultat 3) Fremgangsmåden ved projektets  

 gennemførelse 4) Personale og andre ressourcer 5) Tidsplan 6) Omkostnings- og  

 finansieringsbudgetter.
1. Ansøgeren Her redegørese for på hvis vegne, der ansøges (privat virksomhed,  

 institut, organisation etc.). Har ansøgeren ikke tidligere søgt TS om tilskud  

 til almennyttige projekter, vedlægges ansøgningen oplysende materiale om  

 ansøgeren.
Hvis den praktiske administration af tilskuddet skal udføres af en  

 anden end ansøgeren, beder dette anført.
2. Projektets formål og resultat I dette afsnit fremlægger ansøgeren argumentationen for, hvorfor der bør  

 ydes tilskud til projektet.
Afsnittet bør indeholde følgende seks punkter:
2.1. Baggrunden for projektet Den direkte anledning til projektet anføres, herunder en kort beskrivelse  

 af problemets karakter.
Hvem har dette problem? Hvorfor er det opstået?  

 Hvilke ulemper giver det anledning til? Hvilken viden er der for øjeblikket  

 om problemet? 2.2. Formålet med projektet Her gives en kort og præcis beskrivelse af formålet med projektet:  

 Hvilke(t) spørgsmål skal besvares eller belyses gennem projektet? Hvilke  

 faglige resultater forventes opnået? 2.3. Målgruppen for projektet Der gives en beskrivelse af, hvem der først og fremmest har interesse i,  

 at projektet gennemføres, d.v.s. projektets primære målgruppe beskrives -  

 også kvantitativt.
Hvis projektresultaterne også kan nyttiggøres af sekundære  

 målgrupper, anføres dette.
2.4. Formidling af projektets resultat Resultatet af projektet skal meddeles en større kreds, herunder især den  

 primære målgruppe, med henblik på praktisk udnyttelse.
De metoder og midler,  

 der ønskes anvendt hertil både inden for og uden for pojektets rammer,  

 beskrives (rapporter, artikler, temamøder, kurser o.s.v.). Eventuelle aftaler  

 om samarbejde om formidling af projektresultaterne beskrives også.
I bilaget  

 »Formidling af projektresultater og Effektvurdering af projekter«  

 er der givet en yderligere belysning af formålet med (og inspiration til  

 indholdet af) de overvejelser, der skal gå forud for ansøgerens beskrivelse  

 af dette punkt i ansøgningen.
2.5. Forventet effekt af projektet hos målgruppen og iøvrigt Ansøger skal altid kvalitativt og så vidt muligt også kvantitativt  

 redegøre for den effekt, projektet forventes at have hos målgruppen og i  

 samfundet etc. (f.eks. projektresultatets økonomiske betydning for  

 målgruppens virksomheder, projektets beskæftigelses- og  

 betalingsbalanceeffekt eller lign.). Også her kan inspiration hentes i  

 bilaget.
2.6. Eventuelle særlige argumenter for TS-tilskud Her kan anføres eventuelle særlige argumenter for at søge TS-tilskud eller  

 andre forhold, der har betydning for TS's vurdering af ansøgningen.
3. Fremgangsmåden ved projektets gennemførelse Det beskrives, hvorledes projektet rent praktisk skal gennemføres,  

 herunder i hvilke faser det skal opdeles.
Dette er særligt vigtigt, hvis  

 projektet helt eller delvis tænkes gennemført ved hjælp af projektansatte,  

 jf. punkt 4. Såfremt der skal gennemføres et forprojekt, før det egentlige  

 projekt påbegyndes, skal dette fremgå tydeligt.
For et faseopdelt projekt bør  

 forventede delresultater og målepunkter undervejs anføres.
I tilfælde af at  

 hele eller dele af projektet gennemføres af andre i form af underleverancer,  

 skal det fremgå, hvem der gennemfører hvilke dele af projektet.
4. Personale og andre ressourcer Det beskrives, hvilke kvalifikationer ansøgeren har til at gennemføre  

 projektet.
Specielt redegøres der for kvalifikationerne hos den, der skal  

 være leder af projektet.
Såfremt hele eller dele af projektet skal  

 gennemføres af underleverandører, beskrives disse kvalifikationer ligeledes.  

 Det oplyses, om der tænkes knyttet personale til projektet på en sådan måde,  

 at dette i en eventuel pause mellem to faser i projektet ikke kan beskæftiges  

 med andet arbejde (»projektansatte«). Ved teknologiske projekter  

 bør der endvidere redegøres for, hvilke ressourcer af udstyrsmæssig,  

 lokalemæssig og anden art, der er til rådighed for projektet, og for  

 hvorledes eventuelle mangler tænkes afhjulpet (skal f.eks. udstyr lånes eller  

 lejes?).
5. Tidsplan Der redegøres for, hvor lang tid det vil tage at gennemføre projektet med  

 dets forskellige faser, herunder såvel afrapportering som formidling.
Det  

 oplyses, hvornår delresultater (evt. delrapporter) vil kunne foreligge.  

 Vejledende kan det oplyses, at projekter af længere varighed end 1-2 år  

 normalt ønskes opdelt i faser.
Helst således at hver projektfase har  

 selvstændig værdi.
6. Omkostnings- og finansieringsbudgetter Budgetterne udarbejdes i det faktiske prisniveau, som forudsættes gældende  

 i den periode, projektet tænkes gennemført.
Det oplyses, hvilken årlig  

 pris-/lønudvikling der er lagt til grund ved budgettets udarbejdelse.  

 Omkostningsbudgettet skal vise de samlede omkostninger ved projektet og ikke  

 blot de omkostninger, som søges dækket af TS.
Budgetterne faseopdeles, hvis  

 der er tale om et projekt med flere faser.
Endvidere opdeles budgetterne på  

 finansår (= kalenderår).
 Omkostningerne ved projektet specificeres på følgende måde:
 Egne personaleomkostninger opgøres pr. personalekategori.
Godkendte teknologiske serviceinstitutter skal altid anføre  

 personaleomkostninger som kapacitetsomkostninger, d.v.s. timer multipliceret  

 med afregningstakster, for hver medarbejderkategori, som medvirker ved  

 projektets gennemførelse.
De i beregningerne benyttede takster skal oplyses.  

 Såfremt ansøgeren er en institutenhed på et godkendt institut med flere  

 institutenheder, opdeles denne post i ansøgerens egne kapacitetsomkostninger  

 og andre institutenheders kapacitetsomkostninger.
Erhvervs- og arbejdsmarkedsorganisationer, der anvender egne konsulenter  

 med tilskud fra PogK, kan indregne disses tidsanvendelse med en fast sats,  

 der oplyses af TS.
For ansøgninger til PogK gælder, at organisationers  

 indsats af egen arbejdskraft (ud over konsulenter under tilskudsordningen)  

 ikke kan indgå i tilskudsberegningen.
Underleverancer fra andre, f.eks. fra konsulentvirksomheder eller andre  

 virksomheder og institutter.
Såfremt underleverancer fra andre har noget  

 væsentligt omfang, redegøres der for, hvad budgetposten omfatter, idet der  

 gives oplysninger om arbejdets art, omfang og kalkulationsgrundlag.
 Forbrugsmaterialer og rejseudgifter.
 Publikationsudgifter, incl. porto og 11 frieksemplarer til TS og landets  

 tekniske biblioteker.
Udstyrsanskaffelser, idet det bemærkes, at udstyrsanskaffelser kun kan  

 forventes finansieret gennem projekttilskud, såfremt udstyret anskaffes  

 specielt med henblik på det konkrete projekt.
Anskaffelse af generelt  

 anvendelig udstyrsbestand kan ikke finansieres gennem projekttilskud.
 Andre udlæg der kommer til.
Moms, såfrems projektets aktiviteter repræsenterer en momspligtig ydelse.  

 Som hovedregel gælder, at alle på nær statsinstitutioner skal beregne moms af  

 projektilskud.
I tvivlstilfælde anbefales ansøger at kontakte enten  

 Teknologistyrelsen eller det lokale toldkammer.
I finansieringsplanen må gøres rede for, hvorledes ansøgeren har tænkt sig  

 projektets budgetterede omkostninger finansieret.
Er der tale om indtægter i  

 forbindelse med projektarbejdet (salg af publikationer eller lign.?). Er  

 andre statslige eller private fonds end TS ansøgt om medfinansiering af  

 projektet, og foreligger der i givet fald allerede tilsagn fra disse? I  

 hvilken udstrækning er ansøgeren selv med til at finansiere projektet? 7. Projektsamarbejde I tilfælde af at to eller flere ansøgere ønsker at samarbejde om  

 gennemførelse af et projekt, belyses det valgte samarbejdsforhold.
En mulighed er, at ansøgerne hver for sig indsender ansøgning om tilskud  

 til hver sin selvstændigt beskrevne og budgetterede del af den samlede  

 aktivitet.
I så fald bør ansøgningerne indsendes samtidig til TS tillige med  

 en redegørelse for, hvorledes helheden i projektet tænkes sikret.  

 Ansøgningerne imødekommes i givet fald ud fra en helhedsvurdering, og aftaler  

 om forbrug m.v. indgås parallelt med alle ansøgerne.
En anden mulighed er, at en af ansøgerne vælges til projektansvarlig  

 således, at de øvrige involverede lader denne optræde som aftalepartner i  

 forholdet til TS.
I dette tilfælde indgår TS aftale med hovedentreprenøren,  

 der så pålægges ansvar for at underleverandører overholder aftaler i  

 forbindelse med projektets rammer m.v.
Bilag FORMIDLING AF PROJEKTRESULTATER og EFFEKTVURDERING AF PROJEKTER Formålet med dete bilag er at give ansøgere inspiration til, hvilke typer  

 effekt det kan være relevant at redegøre for, og hvilke overvejelser  

 projektansøgere bør gøre sig i den forbindelse, jf. selve  

 ansøgningsvejledningens punkter 2.4 og 2.5.
Det overordnede formål med TS's almennyttige virksomhed er at bidrage til,  

 at aktuelle samfundsmæssige mål nås.
TS prioriterer for tiden følgende mål  

 for denne indsats højest:
øget beskæftigelse, forbedret betalingsbalance, bedre energi- og ressourceudnyttelse og bedre arbejdsmiljø og samarbejdsforhold.
 Effektvurdering af TS-projekter gennemføres med det formål:
at give politikere og myndigheder mulighed for at vurdere effekten af  

 denne type af erhvervsfremmende foranstalninger, at give den, der gennemfører et givet projekt, inspiration til at  

 tilrettelægge projektarbejdet således, at det bedst muligt tilgodeser det  

 almennyttige sigte, TS-projekter skal have, samt at inspirere til at planlægge projektarbejdet således, at den tilsigtede  

 og den realiserede effekt af projektet kan sammenholdes og eventuelle  

 afvigelser nyttiggøres i fremtidigt projektarbejde.
 Det er TS's erfaring, at det ofte er relevant at overveje et projekts  

 forventede effekt på følgende fire »niveauer«:
effekten i forbindelse med formidlingen af projektets resultater effekten hos projektets definerede målgruppe - målgruppeeffekten samfundseffekten og effekten hos den, der gennemfører projektet - den interne effekt.
Formidling af projektets resultater Kommunikation med målgruppen under og efter projektarbejdet kan f.eks. ske  

 i form af:
rapporter artikler og generel information TV og radio styre- og følgegruppe-relationer foredrag samspil i øvrigt med målgruppen.
 En effekt på dette niveau kan altså f.eks. vurderes i forhold til:
deltagelse i møder/kurser konferencer køb af rapporter forespørgsler rekvirering af konsulentbistand.
Målgruppeeeffekten En forudsætning for enhver overvejelse om målgruppeeffekten af et givet  

 projekt er, at målgruppen for projektet er så præcist defineret som  

 overhovedet muligt.
Når målgruppen er præcist defineret, skal det overvejes, dels hvor stor en  

 andel af målgruppen der må foventes at få nytte af projektet, dels hvilke  

 typer effekt projektresultaterne må forventes at give anledning til, og dels  

 hvornår effekterne forventes at optræde.
Endelig skal den forventede før- og  

 eftersituation hos den enkelte bruger af projektresultaterne beskrives og  

 helst kvantificeres.
 Forskellige typer projekter giver anledning til forskellige typer effekter  

 hos målgruppen.
 Proces- og produktionsorienterede projekter kan f.eks. give anledning til:
materialebesparelser, energibesparelser, mindre arbejdskraftforbrug, mindre forbrug af udstyrskapacitet og anvendelse af ny produktionsteknologi.
I de fleste af disse situationer opnås lavere produktionspriser på det  

 samme produkt og dermed forbedret konkurrenceevne via rationalisering.
Dette  

 har igen betydning for bekæftigelsen og økonomien i virksomhederne, herunder  

 virksomhedernes eksport/import-konkurrenceevne.
 Produktorienterede projekter effektvurderes i relation til størrelsen af  

 den nye produktion og dennes betydning for beskæftigelsen og økonomien i  

 virksomheden.
Andre projekter har ikke som primært mål at opnå beskæftigelsesmæssige og  

 økonomisk målelige resultater i virksomhederne.
Det vil f.eks. gælde for  

 projekter vedrørende arbejdsmiljø og forurening.
Effektmålingen kan her  

 f.eks. omhandle:
reduktion af den miljømæssige belastning af medarbejdere, reduktion af udslip af skadelige stoffer og reduktion af omkostninger ved at afhjælpe miljøproblemer.
 I mange tilfælde giver projektresultater anledning til effekter som  

 f.eks.:
kvalitetsforbedringer, kvalifikationsforbedringer, effektivisering af organisations- og ledelsesformer og bedre udnyttelse af markedsmuligheder.
 Det vil dog ofte være vanskeligt både at måle størrelsen/værdien af  

 sidstnævnte former for effekter og at henføre dem blot nogenlunde entydigt  

 til konkrete projektresultater.
Samfundseffekten En væsentlig del af den samfundsmæssige effekt udgøres af summen af  

 effekten på virksomhedsniveau, jf. forrige afsnit.
Er effekten her  

 kvantificeret, kan samfundseffekten også anføres kvantitativt med hensyn til  

 beskæftigelsen, øget eksport og mindsket import.
En vurdering af den samlede samfundsmæssige effekt omfatter imidlertid  

 også en vurdering af andre mulige effekter - hos målgruppen, hos målgruppens  

 kunder og konkurrenter o.s.v.
Det vil ofte være vanskeligt at genemføre  

 kvantitative effektmålinger heraf, men de kan være meget væsentlige, og de  

 bør derfor så vidt muligt indgå i vurderingen.
 Eksempler på effekt af denne type er:
færre offentlige udgifter til social- og sundhedssektor, højere grad af udnyttelse af danske råvarer, lavere import af råvarer på grund af substitution, længere levetid eller  

 genbrug, større samlet eksport af produkter med høj forædlingsgrad, lavere energiforbrug hos brugere p.g.a. nye produkter/foranstaltninger og lavere import af forbrugsvarer p.g.a. bedre service/vedligeholdelse og  

 genbrug.
Den interne effekt I forbindelse med gennemførelsen af et projekt med et almennyttigt sigte,  

 opbygges der som regel en kompetence hos den organisation, der gennemfører  

 projektet.
Denne opbygning kan senere give anledning til, at projektets  

 målgruppe rekvirerer bistand (f.eks. konsulentbistand) fra den pågældende  

 organisation.
 Forventningerne til effekten på dette niveau skal medtages i ansøgningen,  

 og det er som regel muligt at beskrive denne forventede effekt ret præcist.  

 Beskrivelsen bør være både kvalitativ og kvantitativ og vedrøre den  

 kompetence, organisatonen etablerer, og som senere kan udnyttes af  

 målgruppen, herunder f.eks.:
specialviden hos et antal personer, opbygning af tekniske faciliteter, international accept; herunder f.eks. påvirkning af normer og standarder.
 Det skal dog præciseres, at der ikke ydes projekttilskud til en ansøger  

 alene med den begrundelse, at der hos denne vil optræde en intern effekt.  

 Afgørelser vedrørende ansøgninger om projekttilskud vil hovedsagelig basere  

 sig på de tidligere anførte overvejelser.
