Patentankenævnet tiltrådte, at Patentdirektoratet med rette havde  

 afslået at registrere et varemærke på grund af forvekslelighed med et  

 tidligere registreret mærke.
Efter berigtigelse i form af begrænsning af  

 ansøgningen overfor Patentankenævnet blev ansøgningen sendt tilbage til  

 direktoratet til registrering.
År 1992, den 28. december afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 9. juli 1987 indleverede klageren en ansøgning om registrering af  

 varemærket KOLLOPAL (ordmærke) for visse varer i klasse 5 og 10.
 I skrivelse af 8. marts 1989 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærke: VR  

 0080 1928, KOLLOPIN.
 Klageren ansøgte og fik flere fristforlængelser under henvisning til  

 pågående samtykkeforhandlinger.
 I skrivelse af 24. maj 1991 meddelte direktoratet bl.a. følgende:
»En senere fristanmodning med samme begrundelse vil ikke blive  

 imødekommet, og ansøgningen vil blive afslået.« Ved skrivelse af 6. september 1991 anmodede klageren om yderligere  

 forlængelse af svarfristen:
»Herved tillader jeg mig at anmode om, at fristen i ovennævnte sag må  

 blive forlænget med 4 måneder til den 8. januar 1992, idet der foregår  

 samtykkeforhandlinger.
Disse forhandlinger er blevet forsinket på grund af at  

 der forhandles om samtykke til flere lande, men jeg håber, at disse  

 forhandlinger snarest er færdige.« Patentdirektoratet afslog den 10. september 1991 ansøgningen med følgende  

 begrundelse:
»Ansøgningen afslås herved, da mærket er fundet forveksleligt med det  

 nedennævnte registrerede varemærke, jf. bestemmelsen i § 14, stk. 1, nr. 6 i  

 varemærkeloven, jf. lovbekendtgørelse nr. 249 af 17. april 1989: VR 0080  

 1928.« Denne afgørelse har klageren ved skrivelse af 6. november 1991 indbragt  

 for Patentankenævnet.
Som klagebegrundelse anførtes i skrivelsen:
 »Jeg skal henstille til, at sagen hjemvises til Patentdirektoratet  

 til fornyet behandling, hvor jeg anmoder om, at nævnte ansøgning tages op til  

 fornyet realitetsbehandling, idet varefortegnelsen ændres til:
 Klasse 10:Kirurgiske hjælpemidler, nemlig kirurgiske instrumenter,  

 endoproteser, og implantater.
 Jeg mener, at der herefter kan ses bort fra modholdet af mærket reg. 0080  

 1928 KOLLOPIN.
 Sagens nærmere omstændigheder er som følger:
Den 9. juli 1987 anmeldte jeg på mine klienters vegne E.
Merck, Tyskland,  

 varemærket KOLLOPAL i klasserne 5 og 10 for nærmere specificerede varer.
Direktoratet meddelte med skrivelse af den 8. november 1988, at mærket  

 reg.nr. 0080 1928 KOLLOPIN var fundet forveksleligt med mærket KOLLOPAL, og  

 endvidere at ansøgningen ville kunne stilles i bero på færdigbehandlingen af  

 ans. nr. 0804 1987 COLOPAL, såfremt ansøgningen var berigtiget i forhold til  

 mærket KOLLOPIN inden udløbet af fristen den 8. marts 1989. Jeg har  

 efterfølgende anmodet direktoratet om forlængelser af de officielle  

 svarfrister frem til den 8 januar 1992, idet jeg ved den første anmodning om  

 forlængelse af fristen ikke angav nogen begrundelse og efterfølgende har  

 angivet begrundelsen, at der foregik samtykkeforhandlinger.
Den 8. maj 1991  

 angav jeg som begrundelse for forlængelse, at der foregik  

 samtykkeforhandlinger, og at disse forhandlinger havde trukket ud, idet der  

 foregik samtykkeforhandlinger vedrørende flere lande, herunder Norge.
Den 24.  

 maj 1991 modtog jeg et brev fra direktoratet, som oplyste, at den ønskede  

 frist var bevilget til den 8. september 1991, og endvidere meddelte  

 direktoratet, at det tidligere fremdragne mærke ans. 0804 1987 COLOPAL nu var  

 registreret under reg.nr. 4465 1988, og at direktoratet efter fornyet  

 overvejelse nu har set bort fra dette mærke.
Endvidere meddelte direktoratet,  

 at en fristanmodning med samme begrundelse ikke ville blive imødekommet.
Jeg anmodede herefter direktoratet om en yderligere fristforlængelse fra  

 den 8. september 1991 til den 8. januar 1992, hvor jeg angav, at der stadig  

 foregik samtykkeforhandlinger, og at disse forhandlinger var blevet  

 forsinket, på grund af at der forhandles om samtykke til flere lande og ikke  

 kun til Danmark.
Jeg modtog herefter det ovennævnte brev fra direktoratet om  

 at ansøgningen var afslået, idet mærket er fundet forveksleligt med mærket  

 reg. nr. 0080 1928 KOLLOPIN.
 Hoslagt fremsendes kopier af den med direktoratet førte korrespondance.
Direktoratet har ændret praksis vedrørende fristforlængelser i  

 varemærkeansøgninger, hvilket vil sige, at praksis vedrørende  

 fristforlængelser er blevet ændret under denne ansøgnings behandling, senest  

 ved den generelle orientering om direktoratets retningslinier i sager om  

 fristforlængelser i varemærkeansøgninger dateret den 21. februar 1991. Det  

 fremgår af disse retningslinier under punkt 1, at der i ansøgninger, hvor der  

 forhandles om samtykke fra indehavere af ældre rettigheder kan gives  

 fristforlængelser op til 1 år fra udløbet af den første frist, dvs. 3  

 forlængelser a 4 måneder, forudsat at der gives oplysning om  

 samtykkeforhandlingers forløb.
I særlige tilfælde, hvor det dokumenteres, at  

 der foregår forhandlinger, kan fristen dog forlænges yderligere.
I den forbindelse kan jeg meddele, at jeg mener, at der med min sidste  

 anmodning om fristforlængelse, nemlig fra den 8. september 1991 til den 8.  

 januar 1992, må være tale om en fristforlængelse i et særligt tilfælde, og  

 jeg mener derfor, at denne fristforlængelse burde være bevilget.
Som nævnt  

 ovenfor, gives der fristforlængelser i særlige tilfælde, hvor der foregår  

 forhandlinger, og da der i denne sag foregår samtykkeforhandlinger ikke alene  

 i Danmark, men i flere lande, kan det ikke forventes, at disse forhandlinger  

 kan afsluttes inden for et år.
Da der forhandles om samtykke til flere lande,  

 og da mine klienter kun er interesseret i at få mærket registreret i Danmark  

 mod at mærket registreres i flere andre lande samtidigt, mener jeg, at der er  

 tale om fristforlængelser i et særligt tilfælde, således som det er beskrevet  

 i direktoratets retningslinier i sager om fristforlængelser i  

 varemærkeansøgninger under punkt 1, og netop det, at der forhandles om  

 samtykke i flere forskellige lande, må betragtes som et særligt tilfælde, og  

 jeg mener derfor, at ovennævnte ansøgning må hjemvises til fornyet  

 realitetsbehandling.« I anledning af klagen har Patentdirektoratet ved skrivelse af 13. maj 1992  

 afgivet følgende udtalelse:
 »Klageren har i sit brev af 6. november 1991 anmodet om, at sagen på  

 det foreliggende grundlag tilbagesendes til Patentdirektoratet til videre  

 foranstaltning og har begrænset ansøgningen til alene at omfatte kirurgiske  

 hjælpemidler, nemlig kirurgiske instrumenter, endoproteser og implantater i  

 klasse 10. Ansøgningen omfattede ved indgivelsen også visse varer i klasse 5.
I brev herfra af 8. november 1988 oplyste direktoratet, at ovennævnte  

 varemærke var blevet anset for forveksleligt med det under VR 0080 1928  

 registrerede varemærke, bestående af ordet KOLLOPIN.
Registreringen omfatter  

 bl.a. kemiske produkter til medicinsk brug og desinfektionsmidler i klasse 5,  

 og der var derfor sammenfald med den varefortegnelse, der var anført i  

 ansøgningen.
Direktoratet oplyste endvidere, at ansøgningen ville kunne  

 stilles i bero på færdigbehandlingen af det under VA 0804 1987 ansøgte  

 varemærke COLOPAL, såfremt ansøgningen var berigtiget i forhold til mærket  

 KOLLOPIN inden udløbet af fristen den 8. maj 1989. Ansøger anmodede herefter  

 flere gange om frist, hver gang på nær den første med henvisning til, at der  

 foregik samtykkeforhandlinger, den 8. maj 1991 suppleret med oplysning om, at  

 forhandlingerne trak ud, da der blev forhandlet om samtykke vedrørende flere  

 lande.
Den 24. maj 1991 meddelte direktoratet, at en yderligere frist med  

 samme begrundelse ikke ville blive imødekommet, samt at direktoratet efter  

 fornyet overvejelse havde set bort fra det under VA 0804 1987 ansøgte  

 varemærke, nu registreret under Vr 4465 1988. Den 6. september 1991 anmodede  

 firmaet Chas.
Hude om frist til den 8. januar 1992 med samme begrundelse som  

 den 8. maj 1991.
 Direktoratet afslog herefter ansøgningen den 10. september 1991 af hensyn  

 til den fremdragne registrering VR 0080 1928.
 Afslaget må herefter anses for givet med rette.
Firmaet Chas.
Hude har i klagebegrundelsen samtidig begrænset ansøgningen  

 til alene at omfatte visse varer i klasse 10. Hvis Ankenævnet herefter  

 tillader, at ansøgningen tilbagesendes til direktoratet til fornyet  

 behandling, vil mærket kunne bekendtgøres som registreret i Dansk  

 Varemærketidende, da der ikke længere vil være sammenfald med den under VR  

 0080 1928 foretagne registrering.« Der har ikke været afholdt mundtlig forhandling i sagen.
 Herefter findes sagen at kunne tilbagesendes til direktoratet, idet det  

 dog tiltrædes, at direktoratets afgørelse er truffet med rette.
Herefter bestemmes:
 Sagen tilbagesendes til direktoratet til fortsat behandling.
Grønning-Nielsen.
Hans Chr.
Thomsen.
J.C.
Warnich-Hansen.
