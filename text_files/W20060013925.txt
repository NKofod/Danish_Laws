Skrivelse  

 om, hvorvidt et byrådsmedlem, der har vedtaget et  

  

 bødeforelæg for overtrædelse af færdselslovens § 4, stk. 1, er  

  

 valgbar (Valgbarhedsnævnets skrivelse af 8. november 2006 til et  

 byråd) Ved brev af 11. august 2006 har X Byråd i henhold til  

 den kommunale valglovs § 101, stk. 4, indberettet til Valgbarhedsnævnet, at  

 byrådsmedlem NN har modtaget et bødeforelæg for overtrædelse af  

 færdselslovens §  

 4, stk. 1.
 Det fremgår af sagen, at den pågældende den  .. 2006 har  

 vedtaget et bødeforelæg på 1.000 kr. for overtrædelse af færdselslovens § 4,  

 stk. 1, ved den  .. 2006 at have ført en personbil med tilkoblet  

 påhængskøretøj  

 ad en vejstrækning med mindst 75 km/t, selv om det ved færdselstavle er  

 angivet, at hastigheden ikke må overstige 60 km/t.
 I den anledning skal man meddele, at Valgbarhedsnævnet  

 har fundet, at den begåede handling ikke i almindeligt omdømme gør den  

 pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
