 I medfør af lov om tilskud til dræning og vanding, jfr. lovbekendtgørelse  

 nr. 97 af 26. februar 1981, fastsættes:
A.
Almindelige bestemmelser § 1.  I finansårene 1981 til 1985 kan der på de i  

 lovens § 1 anførte betingelser gives tilsagn om et tilskud af statskassen til  

 dræningsarbejder og udførelse af mekaniske vandingsanlæg på jordbrugs- og  

 skovarealer.
Stk. 2.  Tilskuddet til dræningsarbejder udgør 33 1/3  

 pct. af samtlige de med arbejdet forbundne omkostninger.
Tilskud til gravefri  

 dræningsarbejder kan dog ikke overstige udgiften til projektering, tilsyn og  

 udgiftsopgørelse, jfr. lovens § 1 b.
Stk. 3.  Tilskuddet til udførelse af mekaniske  

 vandingsanlæg udgør 33 1/3 pct. af udgifterne til fast jordledning med  

 hydranter, jordarbejde, el-installation til pumpemotor, benyttet ny boring  

 eller ny brønd, projektering og tilsyn.
Er den nævnte boring udført eller  

 påbegyndt, inden tilsagn om tilskud er givet, kan udgiften hertil normalt  

 medregnes ved tilskuddets beregning, såfremt boringen er iværksat efter  

 forudgående forhandling med den stedlige jordbrugskommission.
Stk. 4.  Ved beregningen af tilskuddene efter stk. 2 og  

 3 bortses fra vederlag for eget arbejde samt fra merværdiafgift og  

 finansieringsomkostninger, herunder kurstab, låneindskud og renter m. m. af  

 lån til den løbende finansiering af arbejdet.
Tilskud under 1.500 kr.  

 udbetales ikke.
 § 2.  Statens jordlovsudvalg træffer afgørelser efter  

 den nævnte lov og denne bekendtgørelse, jfr. dog § 11.
Stk. 2.  Statens jordlovsudvalgs afgørelser efter stk. 1  

 kan påklages til landbrugsministeriet.
Klagefristen er 4 uger fra den dag,  

 afgørelsen er meddelt ansøgeren.
 § 3.  Ansøgning om tilskud indgives til den stedlige  

 jordbrugskommission på blanketter, der fås hos kommissionen.
 Stk. 2.  De i § 2, stk. 2, og § 3, stk. 1, i  

 bekendtgørelse nr. 225 af 29. april 1974 om grundforbedringslån indeholdte  

 regler om udarbejdelse af arbejdsplaner, overslag over udgifterne og tilsyn  

 med arbejdets udførelse gælder tilsvarende i sager om tilskud til  

 dræningsarbejder og vandingsanlæg med den i stk. 3 anførte tilføjelse.
 Stk. 3.  Overslaget over udgifterne skal indeholde  

 særskilt angivelse af de med arbejdet forbundne tilskudsberettigede  

 omkostninger.
Stk. 4.  Er tilsagn om tilskud givet, udarbejder den  

 tilsynsførende, efter at arbejdet er udført, en opgørelse over samtlige med  

 arbejdet forbundne omkostninger med angivelse af, hvilke af disse der er  

 tilskudsberettigede.
Opgørelsen forsynet med den tilsynsførendes erklæring om  

 arbejdets forsvarlige udførelse i overensstemmelse med planen indsendes i 2  

 eksemplarer med de fornødne bilag til vedkommende jordbrugskommission, der  

 med sin påtegning om opgørelsens rigtighed videresender det ene eksemplar til  

 statens jordlovsudvalg.
Samtidig sender den tilsynsførende en bekræftet  

 afskrift af opgørelsen til tilskudsmodtageren.
 Stk. 5.  Til regnskabsopgørelsen anvendes en særlig  

 blanket, der fås hos jordbrugskommissionerne.
 § 4.  Ansøgning om tilskud efter § 1, jfr. § 6, til  

 mekaniske vandingsanlæg skal ledsages af en foreløbig eller endelig  

 tilladelse til vandindvinding, jfr. miljøministeriets bekendtgørelse nr. 3 af  

 4. januar 1980 om vandindvinding og vandforsyning.
 Stk. 2.  Det er en betingelse for at give tilsagn om  

 tilskuddet, at den i stk. 1 nævnte tilladelse til vandindvinding kan  

 godkendes af statens jordlovsudvalg.
 § 5.  Såfremt der ydes tilskud efter lov om tilskud  

 til dræning og vanding, kan der ikke ydes støtte til det pågældende arbejde  

 efter lov om støtte til modernisering af jordbrugsbedrifter eller efter lov  

 om tilskud til produktions-, beskæftigelses- og miljøfremmende  

 foranstaltninger i det private skovbrug.
B.
Forhøjet tilskud til visse vandingsanlæg § 6.  Tilskuddet efter § 1 for mekaniske vandingsanlæg  

 forhøjes til 50 pct., jfr. dog stk. 2, hvis vandingsanlægget skal tilsluttes  

 et vandforsyningsanlæg, der er fælles for flere mekaniske vandingsanlæg,  

 eller hvis boring efter grundvand til forsyning af vandingsanlægget som følge  

 af myndighedernes planlægningsforanstaltninger skal have en særlig  

 beliggenhed eller dybde, og den samlede anskaffelsesudgift for  

 vandingsanlægget ved de nævnte forhold forøges med 50 pct. eller mere, jfr.  

 stk. 1, nr. 1, og stk. 2 i lovens § 1 a.
 Stk. 2.  Statens jordlovsudvalg kan nedsætte  

 procentsatserne i stk. 1 i tilfælde, hvor forholdene taler derfor.
 Stk. 3.  Tilskuddet efter stk. 1, jfr. stk. 2, kan ikke  

 overstige et beløb svarende til den i stk. 1 nævnte forøgelse af den samlede  

 anskaffelsesudgift med tillæg af det tilskudsbeløb, der kunne ydes efter § 1  

 til udførelse af vandingsanlægget, hvis udgiftsforøgelsen ikke forelå.
 § 7.  Det er en betingelse for anvendelsen af reglerne  

 i § 6, at overslaget over udgifterne ved arbejdet, jfr. § 3, stk. 2 og 3,  

 suppleres med et af den projekterende udarbejdet specificeret overslag over  

 den i § 6, stk. 1, nævnte udgiftsforøgelse.
 Stk. 2.  Opgørelsen over omkostningerne ved arbejdet,  

 jfr. § 3, stk. 4, skal ledsages af en af den tilsynsførende udarbejdet og  

 begrundet opgørelse over den del af de samlede omkostninger, der kan anses  

 som en udgiftsforøgelse af den i § 6, stk. 1, nævnte art.
C.
Nedbringelse af okkergener i vandløb § 8.  Det er en betingelse for ydelse af tilskud efter  

 § 1 til dræningsarbejder i Sønderjyllands, Ribe, Ringkøbing, Viborg og  

 Nordjyllands amtskommuner, at det afklares, hvorvidt miljøstyrelsen efter  

 ansøgning finder grundlag for at yde støtte efter lov om tilskud til  

 nedbringelse af okkergener i vandløb, jfr. miljøministeriets bekendtgørelse  

 nr. 317 af 16. juni 1981, til dækning af udgifterne ved gennemførelse og  

 drift af anlæg eller andre foranstaltninger til nedbringelse af okkergener  

 fra det pågældende dræningsanlæg i vandløb, søer eller havet.
 Stk. 2.  Anvendelsen af reglen i stk. 1 begrænses  

 tilsvarende ved gennemførelse af en nærmere geografisk afgrænsning i medfør  

 af § 2, stk. 1, i den i stk. 1 nævnte bekendtgørelse af de indgrebskrævende  

 områder inden for de i stk. 1 nævnte amtskommuner.
 § 9.  Ansøgning om tilskud til dræningsarbejder i de i  

 § 8 nævnte områder skal indeholde oplysning om, at den i miljøministeriets i  

 § 8, stk. 1, nævnte bekendtgørelse, § 5, stk. 1, omhandlede vurdering af  

 jordbundsforholdene er foretaget.
 § 10.  Har miljøstyrelsen givet tilsagn om støtte som  

 nævnt i § 8, stk. 1, er tilskud efter § 1 til dræningsarbejdet betinget af,  

 at de af miljøstyrelsens tilsagn om støtte omfattede foranstaltninger  

 udføres, og at betingelserne for udbetalingen af den nævnte støtte i øvrigt  

 opfyldes.
 § 11.  Landbrugsministeren kan efter ansøgning og  

 efter forhandling med miljøministeren fravige reglerne i § 8, stk. 1, og § 10  

 i tilfælde, hvor forholdene taler derfor.
 Stk. 2.  Ansøgning efter stk. 1 skal indgives til den  

 stedlige jordbrugskommission.
D.
Ikrafttræden m. m.
 § 12.  Bekendtgørelsen træder i kraft den 1. juli  

 1981.
 Stk. 2.  §§ 8-11 finder alene anvendelse, for så vidt  

 angår ansøgninger om tilskud efter § 1 til dræningsarbejder indgivet før 1.  

 januar 1984.
 Stk. 3.  Bekendtgørelse nr. 607 af 11. december 1975 om  

 tilskud til dræning og vanding ophæves.
