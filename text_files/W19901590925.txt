 Kvinde klager over at have pådraget sig en øjensygdom i.f.m.
operation for blindtarmsbetændelse.
Patientklagenævnet fandt det  

 sandsynliggjort, at behandlingsskaden var opstået som følge af lægelig fejl  

 og at lægen under udførelsen af anæstesien havde udvist manglende omhu  

 hvilket nævnet beklagede overfor ham 5.4.5. Fejl under udførelse af anæstesi.
 47-årig kvinde klager over, at hun i forbindelse med en operation for  

 formodet blindtarmsbetændelse har pådraget sig en øjensygdom (Horners  

 syndrom) på højre øje.
Det fremgår af sagen, at klageren blev indlagt og opereret akut på  

 mistanke om blindtarmsbetændelse.
I andet døgn efter operationen opdagede  

 klageren, at der var noget galt med højre øje, og at hun havde en række blå  

 mærker på højre side af halsen.
Der tilkaldtes øjenlægetilsyn, og diagnosen  

 Horners syndrom blev stillet.
Dette syndrom viser sig ved hængen af øvre  

 øjenlåg og formindskning af pupillen og er udtryk for påvirkning af de  

 sympatiske nerver til øjenregionen.
En mulig årsag kan være et tryk mod  

 halsen.
Ved klagers bedøvelse benyttedes en såkaldt »crash-induction«.  

 Lægen som foretog bedøvelsen, udtalte, at der under bedøvelsen udøves et  

 fast, men ingenlunde hårdt eller brutalt tryk i ca. 1 minut svarende til  

 skjoldbrusken.
Lægen mente kun at have berørt selve skjoldbrusken og ikke  

 andre steder på halsen.
Sundhedsstyrelsen udtalte, at Horners syndrom som regel udløses på grund  

 af læsion af den sympatiske grænsestreng/de sympatiske ganglion i  

 skjoldbruskregionen.
Tilstanden kan opstå spontant, men det er oftest som  

 udtryk for en lokal sygdomsproces.
En sådan var ikke påvist eller antaget som  

 mulig årsag i det konkrete tilfælde.
Da der endvidere var nøje tidsmæssig  

 sammenhæng mellem anæstesien og syndromets opståen, anså Sundhedsstyrelsen  

 det for overvejende sandsynligt, at der var årsagsmæssig forbindelse mellem  

 det udførte håndgreb og klagerens symptomer.
Patientklagenævnet, der kunne tilslutte sig Sundhedsstyrelsens vurdering  

 af sagen, fandt det sandsynliggjort, at behandlingsskaden var opstået som  

 følge af en lægelig fejl, og at den måtte være opstået ved, at lægen under  

 udførelsen af anæstesien havde udvist manglende omhu ved at have udøvet et  

 for hårdt tryk mod skjoldbruskregionen på halsen, hvorved der var sket beskadigelse af  

 sympatiske nervetråde.
Patientklagenavnet meddelte lægen en beklagelse af det  

 passerede under henvisning til lægelovens § 6, stk. 1.
