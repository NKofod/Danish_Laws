Fremsat den 15. januar 2002 af  

 Ole Sohn (SF), Aage Frandsen (SF) og  

 Holger K.
Nielsen (SF) Forslag til folketingsbeslutning om øget tilskyndelse til at arbejde i  

 efterlønsperioden Folketinget opfordrer regeringen til i dette  

 folketingsår at iværksætte en analyse af, hvorledes  

 specielt lavere lønnede lønmodtagergrupper kan tilskyndes til  

 at arbejde i efterlønsperioden og til efterfølgende at  

 fremsætte forslag til de nødvendige lovændringer.
Bemærkninger til forslaget Den nye fleksible efterlønsordning  

 virker ikke efter hensigten.
Indgrebet i efterlønsordningen i 1998  

 blev forsvaret med, at lønmodtagerne til gengæld ville få  

 mere fleksible muligheder for at trække sig tilbage.
Men de nye regler  

 giver ikke noget reelt incitament for de lavtlønnede til at udnytte  

 disse muligheder.
En lavtlønnet kan meget vel ende med kun at tjene  

 10 til 15 kr. ekstra efter skat ved at gå på arbejde ved siden af  

 efterlønnen.
Tidligere kunne eksempelvis en lavtlønnet SiD er  

 på efterløn tjene ca. 60 kr. i timen efter skat ved at gå  

 på arbejde i de 200 timer, som den gamle ordning gav mulighed for.  

 Vedkommende kunne således tjene langt mere på 200 timer under den  

 gamle ordning, end han kan på 300 timer under den nye ordning.
Dette  

 fremmer selvsagt ikke incitamentet hos lavtlønnede til en mere  

 fleksibel tilbagetrækning fra arbejdsmarkedet.
En aktuel undersøgelse fra SiD s a-kasse viser, at  

 der under den gamle efterlønsordning var ca. 20 pct. af kassens  

 medlemmer, der arbejdede ved siden af efterlønnen.
Under den nye  

 ordning er tallet helt nede på 5,5 pct.
Der foreligger endnu ikke sammenlignelige tal fra f.eks.  

 Akademikernes Arbejdsløshedskasse.
Men det vil være  

 forventeligt, at grupper som akademikerne bruger den nye ordning relativt  

 mere, eftersom den nye ordning jo er bygget op på en måde, der  

 betyder, at gevinsten ved arbejde i efterlønsordningen er  

 større, jo mere man tjener.
Det har næppe været tilsigtet af partierne bag  

 efterlønsindgrebet at lave en ordning, der udpræget er til  

 fordel for de højtlønnede, mens incitamentet for de  

 lavtlønnede til gradvis at trække sig tilbage fra  

 arbejdsmarkedet stort set er fjernet.
Forslagsstillerne har med tilfredshed  

 noteret sig, at statsministeren i valgkampen   bl.a. i tv-debatter  

 erklærede sig åben over for at finde en løsning på  

 denne sociale skævhed.
Forslagsstillerne har et konkret forslag til en  

 ændring, der kan forbedre lavtlønnedes incitament til at arbejde  

 i efterlønsperioden.
SF foreslår, at der indføres en ret  

 til en begrænset arbejdsindtægt på f.eks. 30.000 kr. ved  

 siden af efterlønnen.
Overstiger arbejdsindtægten i samme  

 kalenderår dette beløb, skal der ske modregning med brug af den  

 gældende omregningssats i dagpengesystemet (p.t. 144,20 kr./time).
 Andre former for indtægt vil skulle modregnes efter  

 de gældende regler.
Et regneksempel viser, at en chauffør (SiD) i dag  

 kun har ca. 10 kr. i timen efter skat som økonomisk incitament til at  

 arbejde i efterlønsperioden.
Med SF s forslag vil chaufførens  

 incitament være en fortjeneste på omkring 54 kr. i timen efter  

 skat for de første ca. 300 timer.
 En sådan ændring vil indebære:
 en langt større retfærdighed, idet de lavtlønnede  

 får de samme reelle muligheder for at tjene ekstra ved at trappe  

 gradvis ned fra arbejdsmarkedet.
 at flere lavtlønnede vil have et reelt incitament til arbejde  

 ved siden af efterlønnen.
Det vil kunne bidrage til at skaffe flere hænder til  

 bl.a. at sikre en ordentlig velfærd inden for bl.a. hjemmehjælp,  

 social- og sundhedsassistentarbejde, pædagogisk medhjælp,  

 kommunal vedligeholdelse, m.v.
Mere end 1.000 ekstra hænder (omregnet  

 til helårsbeskæftigede) vil være et realistisk bud.
En vedtagelse af beslutningsforslaget indebærer, at  

 regeringen skal foretage en analyse af mulighederne for at øge  

 tilskyndelsen til at arbejde i efterlønsperioden for specielt de  

 lavere lønnede lønmodtagergrupper, og at regeringen i  

 forlængelse heraf er forpligtet til at fremsætte forslag til  

 lovændringer herom.
Regeringen vil derimod ikke være forpligtet  

 til at fremsætte lovforslag, der præcist følger det oven  

 for nævnte forslag.
Skriftlig fremsættelse Ole Sohn Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om øget  

 tilskyndelse til at arbejde i efterlønsperioden.
(Beslutningsforslag nr.
B 48).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
