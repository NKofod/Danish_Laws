(Lærer og censor) Bedømmelsen af de skriftlige arbejder ved handelsskolernes  

 statskontrollerede prøver foretages af een, henholdsvis to af direktoratet  

 beskikkede censorer.
I de tilfælde, hvor der kun beskikkes en censor,  

 betragtes faglæreren som anden censor.
Fordelingen af censuren foretages af direktoratet for  

 erhvervsuddannelserne, der ved hjælp af censor/lærerkort giver censorerne  

 meddelelse om den tildelte censur.
Skolerne får meddelelse om censorernes  

 navne og adresse gennem eksamensplaner.
Såfremt en censor er forhindret i at  

 påtage sig den tildelte censur, returneres censor/lærerkortet til  

 direktoratet med en påtegning herom.
 Ved gennemførelse af censorarbejdet er der følgende ting at bemærke:
 1. Straks efter prøvens afholdelse sendes  

 opgavebesvarelserne som anbefalede pakker til den, der på eksamensplanen er  

 angivet som første censor.
 2. Censorerne kontrollerer om de modtagne opgaver  

 svarer til den tildelte censur.
 3. Hver censor skal personlig udføre det  

 censorarbejde, der er tildelt ham hende.
 4. I eksamensbesvarelserne må censorerne ikke  

 foretage rettelser  eller tilføje bemærkninger, ligesom understregninger  

 af fejl ikke må finde sted.
 5. Når censor har tilendebragt rettearbejdet, sendes  

 opgavebesvarelserne i anbefalet pakke til anden censor.
6. I fag, hvori der gennemføres forcensur, foretages  

 rettearbejdet, idet de udarbejdede råscoringslister anvendes som vejledning.  

 Råscoringslisten vil blive tilsendt censorerne samme dag som prøverne finder  

 sted.
Samtidig vil der blive tilsendt pointfordelingslister.
Opgaverne  

 bedømmes ved, at der til hver opgave tildeles et bestemt antal point.  

 Pointene sammentælles og opføres på pointfordelingslistene, der tilsendes  

 direktoratet senest 12 dage efter prøvens afholdelse.
På baggrund af  

 pointfordelingslisterne udarbejder direktoratet vejledende  

 omsætningstabeller, der tilsendes censorerne, hvorefter karakterfastsættelsen  

 finder sted.
7. Karakterfastsættelsen kan foretages som  

 telefoncensur eller ved møde mellem de enkelte censorpar.
Ved censureringen  

 skal hver censor møde med sine optegnelser om hvert enkelt arbejde og med den  

 på dette grundlag fastsatte særkarakter.
 8. Efter karakterfastsættelsen indføres karaktererne  

 på de af skolerne fremsendte karakterlister, som underskrives af begge  

 censorer og fremsendes til skolerne.
9. Såfremt en censor finder, at en eksamen ikke  

 afholdes forskriftmæssigt, eller resultatet af eksaminationen afviger  

 væsentligt fra det sædvanlige, skal censorindberetning indsendes til  

 direktoratet.
Skulle en censor i øvrigt ønske at afgive en skriftlig  

 udtalelse i forbindelse med mundtlig eksamination eller i forbindelse med  

 censur af skriftlige opgaver, anvendes en censorindberetning i stubsæt.
Der  

 anvendes samme type formularer til samtlige eksamensformer inden for  

 handelsskolerne.
Censorerne kan efter ønske rekvirere censorinberetninger på  

 hjemskolen eller på den eksamensafholdende skole.
10. Ved udførelse af censorhvervet må der iagttages  

 fornøden diskretion.
Således bør der ikke gives udenforstående adgang til at  

 gøre sig bekendt med de til bedømmelse modtagne eksamensarbejder, ligesom der  

 heller ikke bør meddeles udenforstående nogen oplysning om den enkelte  

 censors bedømmelse af disse arbejder.
 11. Efter endt censorarbejde fremsender de  

 handelskyndige censorer afregning for censuren til direktoratet, der  

 foranlediger, at beløbet refunderes gennem købmandsskolens edb-udbetalinger.  

 Censorerne, der er tilknyttet handelsskolerne som lærere, afregner gennem  

 hjemstedsskolen.
 P.D.V.
