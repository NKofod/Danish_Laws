§ 1 I bekendtgørelse nr. 639 af 21. juli 1995 om folkeskolens afsluttende  

 prøver m.v. og om karaktergivning i folkeskolen foretages følgende ændringer:
 1. I § 19, stk. 3, indsættes efter 1. pkt.:
 »Dog kan færdighedsdelen af folkeskolens afgangsprøve i matematik  

 udfærdiges med blyant, jf. § 29, stk. 2-4.«.
 2. § 29, stk. 2 og 3, ophæves og i stedet  

 indsættes:
» Stk. 2.  Den skriftlige del af prøven består af  

 to elementer på tilsammen 4 timers varighed.
Eleven skal inden for den  

 samlede prøvetid kunne behandle matematiske problemstillinger og anvende  

 matematik til løsning af problemer af rutinemæssig og af åben karakter fra  

 dagligliv, samfundsliv og naturforhold.
I bedømmelsen vil der blive lagt vægt  

 på elevens brug af færdigheder og faglige redskaber.
Ligeledes vil de faglige  

 begrundelser, herunder anvendelse af matematiske modeller, indgå i  

 bedømmelsen samt elevens anvendelse af forklarende tekst, algebraiske udtryk  

 og tegninger m.v.
I de mere åbne opgaver vurderes, hvorledes eleven på  

 grundlag af de foreliggende oplysninger og data kan formulere problemer,  

 beskrive løsningsstrategier og løsninger ved hjælp af matematikken.
Stk. 3.  Det ene element af prøven er en færdighedsdel.  

 Til besvarelsen af denne del af prøven gives 1 time af den samlede prøvetid.  

 Eleven skal i færdighedsdelen prøves i færdigheder og brugen af faglige  

 redskaber.
Det andet element af prøven er en problemløsningsdel.
Til  

 besvarelsen af denne del af prøven gives 3 timer af den samlede prøvetid.  

 Eleven skal i problemløsningsdelen kunne behandle og løse problemer ved brug  

 af matematikken.
Der gives en samlet karakter for de to elementer i prøven og  

 en for orden i problemløsningsdelen.
Ordenskarakteren gives ud fra et  

 helhedsindtryk, idet der lægges vægt på besvarelsens kommunikationsværdi.
Stk. 4.  Ved færdighedsdelen må benyttes de nødvendige  

 praktiske hjælpemidler.
Der må ikke anvendes lommeregner eller andre  

 datatekniske hjælpemidler.
Ved problemløsningsdelen må eleven medbringe den  

 af Undervisningsministeriet udarbejdede formel- og tabelsamling suppleret med  

 egne optegnelser samt de nødvendige praktiske hjælpemidler.
Af datatekniske  

 hjælpemidler er alene lommeregner tilladt.
Hvis der til et opgavesæt skal  

 anvendes særlige hjælpemidler, vil dette blive meddelt skolerne ved  

 opgavernes udsendelse.«.
 Stk. 4-7 bliver herefter stk. 5-8.
§ 2 Bekendtgørelsen træder i kraft den 5. februar 1997.
