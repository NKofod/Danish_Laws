Skriftlig fremsættelse (9. november 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om forebyggende foranstaltninger mod  

 hvidvask af udbytte og finansiering af terrorisme (Hvidvaskloven) (Lovforslag nr.
L 47).
 Lovforslaget skal sikre, at Danmark bidrager til den  

 internationale kamp mod hvidvask af penge og terrorfinansiering.
Det vurderes, at der er områder, som i dag ikke er omfattet  

 af hvidvaskloven, hvor der er risiko for at gennemføre hvidvask af penge  

 eller  

 finansiering af terrorisme.
For at gøre det sværere at hvidvaske penge og  

 finansiere terrorisme foreslås det derfor, at lovens anvendelsesområde  

 udvides  

 til at omfatte udbydere af tjenesteydelser til virksomheder, f.eks. personer  

 der erhvervsmæssigt opretter selskaber for tredjemand og kontorhoteller.
Det foreslås ligeledes at indføre et kontantforbud, så  

 forhandlere af genstande og auktionsholdere ikke må modtage kontantbetalinger  

 på 15.000 euro eller derover.
Dette vurderes at være en effektiv måde at  

 dæmme  

 op for, at disse kanaler anvendes til hvidvask og terrorfinansiering.
Det foreslås endvidere, at kravene til kundekendskab  

 skærpes, eksempelvis ved, at der stilles øgede krav til kendskabet til  

 kunder,  

 der vurderes at være såkaldte politisk udsatte personer.
Kravet  

 er begrundet  

 særligt med hensynet til at bekæmpe korruption.
Af hensyn til ikke at pålægge  

 de af loven omfattede virksomheder og personer uforholdsmæssige store  

 administrative byrder, foreslås det, at oplysningerne kan indhentes efter en  

 risikovurdering.
Lovforslaget skal endvidere søge at forhindre hvidvask af og  

 terrorfinansiering med midler, der stammer fra andre overtrædelser end  

 straffelovsovertrædelser.
Det foreslås derfor, at pligten til at underrette  

 Statsadvokaten for særlig økonomisk kriminalitet ved mistanke om hvidvask  

 eller  

 terrorfinansiering ændres fra alene at gælde overtrædelser af straffeloven  

 til  

 at gælde overtrædelser af al lovgivning, der kan straffes med fængsel i over  

 1  

 år.
 Af hensyn til at sikre lovens overholdelse foreslås det  

 endelig, at tilsynet med loven udvides.
 Lovforslaget skal desuden sikre, at Danmark lever op til de  

 internationale forpligtelser til at bekæmpe hvidvask og terrorfinansiering,  

 som  

 fremgår af 3. hvidvaskdirektiv og af anbefalingerne fra  

 Financial  

 Action  

 Task  

 Force  

 on  

 Money  

 Laundering  

 (FATF), der blev vedtaget i juni 2003.
 Det foreslås, at lovforslaget træder i kraft den 1. februar  

 2006. For at sikre at branchen kan nå at omstille sig til de skærpede krav,  

 foreslås det imidlertid at udskyde ikrafttrædelse af dele af lovforslaget til  

 1. januar 2007.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
