1. Finansministeriet har i bekendtgørelse nr. 517 af  

 28. juni 1991 efter indhentet udtalelse fra Lønningsrådet fastsat bestemmelser om ansættelse af EF-statsborgere i staten, folkeskolen og folkekirken på tilsvarende vilkår som tjenestemænd, jf. tjenestemandslovens § 58 c, stk. 2, og tjenestemandspensionslovens § 19, stk. 2.
 Bekendtgørelsen er medtaget som bilag (* 1) til dette cirkulære.
2. Bekendtgørelsen omfatter personer, der ansættes i  

 staten, folkeskolen eller folkekirken i henhold til De Europæiske  

 Fællesskabers regler om arbejdskraftens frie bevægelighed.
De grundlæggende  

 regler om arbejdskraftens frie bevægelighed findes i EØF-Traktatens art. 48  

 og i Rådets forordning nr. 1612/68/EØF af 15. oktober 1968 (EFT nr.
L 257 af  

 19. oktober 1968) med senere ændringer.
Opmærksomheden henledes på  

 Kommissionens meddelelse om anvendelsen af art. 48, stk. 4, om ansættelser i  

 den offentlige administration (EFT nr.
C 72 af 18. marts 1988, s. 2).
3. Udgangspunktet i EF-retten er, at EF-statsborgere  

 skal have mulighed for at blive ansat i en anden medlemsstat uanset deres  

 statsborgerskab.
Efter EØF-Traktatens art. 48, stk. 4, gælder bestemmelserne  

 om arbejdskraftens frie bevægelighed dog ikke ansættelser i »den  

 offentlige administration«.
Dette udtryk omfatter dels stillinger, hvis  

 hovedindhold er af traditionel administrativ karakter, dels stillinger, der  

 indebærer udøvelse af offentlig myndighed.
Der gælder dog også her et  

 almindeligt princip om forholdsmæssighed.
Hvis en person i en bestemt  

 stilling f.eks. hovedsageligt skal undervise eller hovedsageligt skal fungere  

 som læge, afskærer det ikke en EF-statsborger fra at opnå ansættelse, at  

 stillingen også indebærer et vist element af myndighedsudøvelse, f.eks. i  

 form af deltagelse som eksaminator ved eksaminer.
 4. Bekendtgørelsen finder efter § 3 ikke anvendelse  

 ved ansættelser, som efter almindelige regler sker på andre vilkår end  

 tjenestemandsvilkår, f.eks. ansættelse i henhold til overenskomst eller  

 individuel kontrakt eller ansættelse på tjenestemandslignende vilkår.
 5. Efter bekendtgørelsens § 1 ansættes de pågældende  

 EF-statsborgere på tilsvarende vilkår som tjenestemænd og behandles i  

 pensionsmæssig henseende efter reglerne i lovgivningen om  

 tjenestemandspension.
Det indebærer f.eks., at tjenestemandslovens kapitel 4 om suspension,  

 disciplinærforfølgning og injuriesøgsmål, § 32 om rådighedsløn ved  

 nedlæggelse af stillingen samt kapitel 12 om Tjenestemandsretten finder  

 anvendelse.
Det samme gælder løn- og andre ansættelsesvilkår, der er fastsat  

 efter tjenestemandslovens §§ 45-47.
 Ved anvendelsen af bestemmelserne i lov nr. 264 af 22. maj 1986 om  

 åremålsansættelse af tjenestemænd og ansatte på tjenestemandslignende vilkår  

 sidestilles den, der er ansat på de i bekendtgørelsen nævnte vilkår, med  

 tjenestemænd.
 6. I opslag af stillinger, der kan besættes på de i  

 bekendtgørelsen nævnte vilkår, må der ikke stilles krav om dansk indfødsret  

 på en måde, der kan afholde EF-statsborgere fra at søge stillingen.
7. Det skal fremgå af ansættelsesbrevet, at den  

 pågældende i henhold til tjenestemandslovens § 58 c, stk. 2, og  

 tjenestemandspensionslovens § 19, stk. 2, ansættes på tilsvarende vilkår som  

 tjenestemænd.
Formular Fi 32 kan ikke anvendes.
8. Udnævnelse foretages af vedkommende minister eller  

 af den myndighed, der i øvrigt udnævner tjenestemænd.
Bestemmelserne om  

 kongelig udnævnelse i kapitel I i lov nr. 173 af 28. april 1971 om kongelig  

 udnævnelse og åremålsansættelse af visse tjenestemænd finder ikke anvendelse,  

 jf. bekendtgørelsens § 2.
 Afskedigelse foretages af den myndighed, der afskediger tjenestemænd.
 9. Eventuelle tvivlsspørgsmål om anvendelsen af  

 bekendtgørelsen forelægges for Finansministeriet, Administrations- og  

 Personaledepartementet.
Finansministeriet, den 28. juni 1991 Henning Dyremose / C.
E.
Johansen (* 1) Forskriften er udeladt her, da den forefindes i Lovtidende og  

 Retsinformation.
