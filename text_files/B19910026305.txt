I henhold til § 138 b i lov om social bistand, jf. lovbekendtgørelse nr. 187 af 6. december 1990, meddeles:
 § 1.  Socialministeren har den 29. april 1991 tilladt,  

 at der i Ringe Kommune gennemføres en forsøgsordning, således at dagplejerens  

 egne børn, mod betaling, indgår i det antal børn, dagplejeren får løn for at  

 modtage.
 § 2.  Forsøgsgodkendelsen indebærer, at § 64, jf. §  

 63, stk. 1, i lov om social bistand ikke fuldt ud gælder i Ringe Kommune.
 § 3.  Forsøgsgodkendelsen har virkning fra den 1. maj  

 1991 og gælder til og med 30. april 1993.
Stk. 2.  Forsøgsgodkendelsens nærmere indhold fremgår af  

 Socialministeriets brev af 29. april 1991. Brevet kan rekvireres i  

 Socialministeriet, Slotsholmsgade 6, 1216 København K.
Telf. 33 92 33 77.
