Bekendtgørelse om beskyttelse af vilde  

 dyr og planter ved kontrol af handlen hermed (Washingtonkonventionen/CITES)1) I medfør af § 30, stk. 1, § 70, § 71, stk. 3, § 73, stk. 4 og § 89,  

 stk. 3, i lov om naturbeskyttelse, jf. lovbekendtgørelse nr. 835 af 1.  

 november 1997 og under hensyn til Rådets forordning (EF) nr.  

 338/97 af 9. december 1996 samt de hertil knyttede til enhver tid  

 gældende kommissionsforordninger, fastsættes:
 § 1. Ved forordninger forstås i denne  

 bekendtgørelse Rådets forordning (EF) nr. 338/97 af 9. december  

 1996 (bilag 1) og de hertil knyttede til enhver tid gældende  

 kommissionsforordninger (bilag 2).
 Stk. 2. Ved CITES-dokumenter forstås i denne  

 bekendtgørelse importtilladelse, eksporttilladelse,  

 reeksporttilladelse, certifikat, importmeddelse og plantesundhedscertifikat  

 udstedt i henhold til forordningerne nævnt i stk. 1.
 § 2. De tilladelser og certifikater, der er nævnt i  

 forordningerne, meddeles for så vidt angår enheder af dyr og  

 ikke-levende planter og plantedele af Skov- og Naturstyrelsen og for så  

 vidt angår enheder af levende planter og plantedele af  

 Plantedirektoratet.
§ 3. Skov- og Naturstyrelsen påser  

 overholdelsen af reglerne i Rådets forordning og Kommissionens  

 forordninger for så vidt angår enheder af dyr og ikke-levende  

 planter og plantedele.
Plantedirektoratet påser overholdelsen af  

 reglerne for så vidt angår enheder af levende planter og  

 plantedele.
 Stk. 2. Skov- og Naturstyrelsen eller Plantedirektoratet  

 træffer afgørelse om, hvorvidt en enhed er omfattet af  

 forordningerne.
 Stk. 3. Skov- og Naturstyrelsen eller Plantedirektoratet  

 kan, når der er tvivl om, hvorvidt en enhed er omfattet af  

 forordningerne, eller det i øvrigt skønnes fornødent,  

 foretage eller lade foretage en artsbestemmelse af enheden.
 Stk. 4. Skov- og Naturstyrelsen eller Plantedirektoratet  

 kan meddele påbud med henblik på overholdelse af forordningernes  

 bestemmelser.
Stk. 5. Skov- og Naturstyrelsen eller Plantedirektoratet  

 kan meddele indehaveren påbud om returnering af tilladelser og  

 certifikater, som er udstedt i henhold til bekendtgørelse nr. 23 af  

 25. januar 1984 om anvendelse af konventionen om international handel med  

 udryddelsestruede vilde dyr og planter (Washington-konventionen), når 1)	gyldighedsperioden er udløbet, 2)	pågældende levende enheder er døde, 3)	pågældende levende dyr er undsluppet, 4)	pågældende enheder er tilintetgjort, eller 5)	angivelserne i dokumenterne om indehaver, opholdssted,  

 mærkning eller beskrivelse af pågældende enheder ikke  

 længere svarer til de faktiske forhold.
Levende dyr § 4. Indførsel af levende dyr, der er  

 omfattet af forordningerne, fra lande udenfor Den Europæiske  

 Union kan kun ske over grænsetoldstederne i Københavns Havn og  

 Københavns Lufthavn.
Indførslen skal anmeldes til Skov- og  

 Naturstyrelsen, senest kl. 12.00 dagen før dyrenes ankomst til  

 grænsetoldstedet, når ankomsten sker på en hverdag herunder  

 på en lørdag.
Ankommer dyrene på en søndag, skal  

 indførslen anmeldes til Skov- og Naturstyrelsen senest kl. 12.00  

 fredagen før.
Ankommer dyrene på en helligdag, skal  

 indførslen anmeldes til Skov- og Naturstyrelsen senest kl. 12.00 den  

 sidste hverdag før helligdagen, der ikke er en lørdag.
 Stk. 2. Udførsel af levende dyr, der er omfattet  

 af forordningerne, til lande uden for den Europæiske Union kan ske over  

 alle grænsetoldsteder i Danmark, med mindre Skov- og Naturstyrelsen  

 bestemmer, at en sending levende dyr skal udføres over et bestemt  

 grænsetoldsted.
Levende planter og plantedele § 5. Indførsel og udførsel af  

 levende planter og plantedele, der er omfattet af forordningerne, fra og til  

 lande uden for Den Europæiske Union kan kun ske over  

 grænsetoldstederne i Frederikshavn, Esbjerg, Københavns Havn,  

 Københavns Lufthavn, Århus, Billund Lufthavn og Odense.  

 Erhvervsmæssig indførsel af levende planter og plantedele skal  

 anmeldes til Plantedirektoratet, senest 24 timer før planternes  

 ankomst til grænsetoldstedet.
Dele og produkter af dyr og ikke-levende planter § 6. Indførsel og udførsel af  

 dele og produkter af dyr og ikke-levende planter, der er omfattet af  

 forordningerne, fra og til lande uden for Den Europæiske Union kan ske  

 ved alle danske grænsetoldsteder.
 § 7.  Skov- og Naturstyrelsen kan gøre undtagelse fra  

 bestemmelserne i § 4, stk. 1. Plantedirektoratet kan gøre undtagelse  

 fra bestemmelserne i § 5.
 § 8. Skov- og Naturstyrelsen og Plantedirektoratet bistår  

 toldmyndighederne med verifikation af gyldigheden af de CITES-dokumenter, der  

 skal forelægges ved grænsetoldstedet.
 § 9. Skov- og Naturstyrelsens og  

 Plantedirektoratets afgørelser efter § 2, § 3, § 4, stk. 2, § 7 og § 8  

 kan ikke indbringes for anden administrativ myndighed.
 Stk. 2. Miljøministeren kan give Skov- og  

 Naturstyrelsen og Plantedirektoratet instruktioner vedrørende  

 udøvelsen af de beføjelser, der i medfør af  

 bekendtgørelsen er henlagt til disse myndigheder.
§ 10. Med mindre højere straf er forskyldt efter anden  

 lovgivning, straffes med bøde den, der 1)  overtræder bekendtgørelsens § 4 og § 5, 2)  handler i strid med vilkår, der er fastsat i en afgørelse  

 meddelt i henhold til bekendtgørelsen eller i henhold til  

 forordningerne, 3)  undlader at efterkomme forbud eller påbud udstedt i henhold til  

 bekendtgørelsens § 3, stk. 4 og 5, 4)  til brug for opnåelse af CITES-dokumenter giver urigtige eller  

 vildledende oplysninger eller fortier oplysninger af betydning for sagens  

 afgørelse, 5)  afgiver urigtige eller vildledende oplysninger eller undlader at give  

 oplysninger, der er påkrævet i forordningerne, 6) forsender enheder til, fra eller i transit gennem  

 Fællesskabet i strid med forordningerne, 7)  indfører enheder i eller udfører enheder fra  

 Fællesskabet i strid med forordningerne, 8)  køber, afgiver tilbud om køb, anskaffer i kommercielt  

 øjemed, anvender med kommerciel gevinst for øje, udstiller i  

 kommercielt øjemed, sælger, opbevarer med henblik på salg,  

 udbyder til salg, transporterer med henblik på salg, bytter eller  

 udlejer enheder i strid med forordningerne, 9)  gør brug af falske eller forfalskede dokumenter med henblik  

 på opnåelse af CITES-dokumenter, eller til andet formål i  

 tilknytning til forordningerne, 10) forfalsker eller ændrer CITES-dokumenter, eller gør brug  

 af CITES-dokumenter på andre enheder end de, dokumenterne angår,  

 eller i øvrigt gør brug af CITES-dokumenter på en  

 måde, der strider mod disses bestemmelse, 11) undlader at forelægge importmeddelelse, eller forelægger  

 falsk importmeddelelse i strid med forordningerne, 12) fjerner eller ændrer en mærkning af enheder, som er  

 bestemt af eller meddelt til Skov- og Naturstyrelsen eller Plantedirektoratet  

 som led i administrationen af forordningerne, eller 13) undlader at returnere orignalen og alle kopier af udløbne eller  

 ubrugte import-, eksport- og reeksporttilladelser.
Stk. 2. Straffen kan stige til fængsel i indtil 1  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)  voldt skade på de interesser, som lov om naturbeskyttelse  

 tilsigter at beskytte, jf. lovens § 1, eller fremkaldt fare derfor eller 2)  opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 11. Bekendtgørelsen træder i kraft  

 den 1. marts 2002.
 Stk. 2. Bekendtgørelse nr. 499 af 27. maj 1997 om  

 beskyttelse af vilde dyr og planter ved kontrol af handelen hermed  

 (Washingtonkonventionen/CITES) ophæves.
 Stk. 3. Afgørelser, som er truffet i medfør  

 af den bekendtgørelse, der er nævnt i stk. 2, bevarer deres  

 gyldighed, indtil der efter denne bekendtgørelse træffes nye  

 afgørelser, eller de hidtidige afgørelser udløber.
 Stk. 4. Afgørelser, som er truffet i medfør  

 af bekendtgørelse nr. 23 af 25. januar 1984 om anvendelse af  

 konventionen om international handel med udryddelsestruede vilde dyr og  

 planter (Washington-konventionen), bevarer deres gyldighed, indtil der efter  

 denne bekendtgørelse træffes nye afgørelser, eller de  

 hidtidige afgørelser udløber.
Miljøministeriet, den 23. januar  

 2002 Hans Chr.
Schmidt /Jens Peter Simonsen Bilag 1. Rådets Forordning (EF) Nr. 338/97 af 9.  

 december 1996 om beskyttelse af vilde dyr og planter ved kontrol af handelen  

 hermed.
 Bilag 2. Oplysninger om de til enhver tid gældende  

 kommissionsforordninger kan fås ved henvendelse til Skov- og  

 Naturstyrelsen.
 Ved bekendtgørelsens ikrafttræden den 1. marts 2002  

 gælder Kommissionens Forordning (EF) Nr. 1808/2001 af 30. august 2001  

 om gennemførelsesbestemmelser til Rådets forordning (EF) nr.  

 338/97 om beskyttelse af vilde dyr og planter ved kontrol af handelen  

 hermed.
 1)   Bekendtgørelsen  

 indeholder bestemmelser, der gennemfører Rådets Forordning (EF)  

 Nr. 338/97 af 9. december 1996 om beskyttelse af vilde dyr og planter ved  

 kontrol af handelen hermed.
