 I medfør af § 1, stk. 1 og 2, § 4, § 22, stk. 2, og § 24 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 462 af 26. maj 1994, og §  

 10, § 20, § 21 og § 23, i lov nr. 342 af 14. maj 1992 om mælk, mælkeprodukter  

 og margarine m.v., fastsættes:
Bekendtgørelsens område § 1.  Denne bekendtgørelse vedrører:
§ 2.  Plantedirektoratet foretager kontrol med  

 overholdelse af de i § 1 nævnte ordninger.
Kontrollen med de i § 1, nr. 5,  

 nævnte ordninger for så vidt angår iblanding af smør og smørkoncentrat i  

 småkager, chokoladevarer, sukkervarer, rådej og fiskeriprodukter  

 (færdigvarekontrol), foretages dog af Told- og Skattestyrelsen.
 Stk. 2.  For oste nævnt under § 1, nr. 1 og nr. 2,  

 foretages kontrollen på tilvirkningsstedet og på lagre uden for  

 tilvirkningsstedet, men under dettes kontrol, samt på prøver udtaget af  

 partier, der udføres under anvendelse af Det Europæiske Fællesskabs  

 forordninger om udbetaling af eksportrestitutioner.
 § 3.  EU-direktoratet varetager administrationen af de  

 i § 1 nævnte ordninger.
 Stk. 2.  Administrationen af de i § 1, nr. 1, jf. bilag  

 1, og nr. 3, jf. bilag 3, nævnte karakteristikker foretages af  

 Plantedirektoratet, når de nævnte produkter afsættes på det interne marked.
Ost Definitioner og betegnelser § 4.  Oste kan i stedet for varebetegnelsen efter  

 Veterinærdirektoratets bekendtgørelse nr. 902 af 29. november 1993, jf. § 12,  

 § 14 eller § 15 benævnes og indplaceres i restitutionsnomenklaturen som  

 fastlagt i forordning (EØF) nr. 3846/87 under anvendelse af et af de i bilag  

 1 nævnte navne, hvis osten opfylder den tilhørende karakteristik.
 Stk. 2.  Plantedirektoratet kan i særlige tilfælde  

 tillade, at oste ved udførsel til tredjelande under anvendelse af Det  

 Europæiske Fællesskabs forordninger om udbetaling af eksportrestitutioner  

 anvender de i bilag 1 nævnte navne, uanset at visse af de enkelte  

 betingelser, for den enkelte ost afviger fra karakteristikken.
§ 5.  For ostens alder i henhold til bilag 1, lægges  

 mejeriindberetningsugen til grund.
En mejeriindberetningsuge regnes fra  

 mandag til søndag.
Som uge nummer 1 i et år betegnes den uge, der indeholder  

 den første torsdag i januar måned.
 Stk. 2.  Undtaget fra aldersbestemmelserne, angivet  

 under hver af ostene i bilag 1, er:
 1. Oste, der anvendes til oparbejdning til smelteost  

 eller ostepulver i Danmark og andre EU-lande.
 2. Oste, for hvilke der er meddelt særlig tilladelse  

 fra Plantedirektoratet.
 3. Oste omfattet af bilag 1, der er fraført  

 tilvirkningsstedet, men som opbevares på lagre udenfor tilvirkningsstedet,  

 men under dettes kontrol, hvis osten ikke udleveres eller udføres fra lageret  

 før den fastsatte aldersbestemmelse.
§ 6.  Ost, der er revet eller granuleret, betegnes ved  

 indplacering i den i § 4 nævnte restitutionsnomenklatur som »revet  

 ost« eller »granuleret ost«, suppleret med angivelse af  

 indholdet af mælkefedt, eventuelt som fedt i tørstof.
Revet ost og granuleret  

 ost kan være underkastet en tørring.
Stk. 2.  Udskåret modnet ost samt strimlet modnet ost  

 med en bredde på over 3 mm, en tykkelse på 1 mm eller derover og i  

 almindelighed længere end 10 mm, skal ved indplacering i  

 restitutionsnomenklaturen betegnes som »udskåret ost« eller  

 »strimlet ost«, suppleret med angivelse af indhold af mælkefedt,  

 eventuelt som fedt i tørstof.
Udskåret eller strimlet ost kan være  

 underkastet tørring.
 Stk. 3.  Frisk ost (ikke modnet eller lagret), herunder  

 valleost og ostemasse m.v., indplaceres i position 040610 i  

 restitutionsnomenklaturen, uanset om produktet benævnes »revet«,  

 »granuleret«, »strimlet« eller »skåret« ost.
Stk. 4.  De i stk. 1 og 2, nævnte oste kan, hvis de er  

 fremstilllet af en bestemt ost, jf. bilag 1, supplerende betegnes med  

 karakteristiknavnet.
Karakteristiknavnet kan erstatte ordet »ost«.
 § 7.  Ved fremstilling af smelteost bestemt for  

 udførsel til tredjelande under anvendelse af Det Europæiske Fællesskabs  

 forordninger om udbetaling af eksportrestitutioner, skal de i bilag 2 nævnte  

 supplerende betingelser være opfyldt.
Smør af første kvalitet Definition, betegnelse og privat oplagring § 8.  Hvis statslig kvalitetkontrol af smør ønskes,  

 rettes henvendelse til Plantedirektoratet, som kontrollerer, om det  

 pågældende smør opfylder de i forordning (EØF) nr. 804/68, artikel 6, stk. 2,  

 fastsatte specifikationer.
 Stk. 2.  Smør, der opfylder den i bilag 3 nævnte  

 karakteritik, kan betegnes smør af første kvalitet.
 § 9.  Anmodning om privat oplagring af smør, herunder  

 oplagring af dansk smør af første kvalitet eller fløde fremsættes overfor  

 EU-direktoratet.
Interventionskøb af smør § 10.  Interventionskøb af smør er bl.a. betinget af,  

 at de i artikel 6, stk. 1, i forordning (EØF) nr. 804/68 nævnte betingelser  

 er opfyldt.
 § 11.  Tilbud om salg til intervention skal fremsættes  

 over for EU-direktoratet på en formular, som rekvireres hos dette.
 Stk. 2.  Hvis tilbuddet kan accepteres, fastsætter  

 EU-direktoratet tid og sted for indlagring af det tilbudte smør på et af  

 Plantedirektoratet godkendt frysehus.
 § 12.  Uanset købelovens bestemmelser overgår risikoen  

 for smør, der overtages ved interventionskøb, først til EU-direktoratet på  

 dagen for smørrets indlagring på det udpegede frysehus.
Smør, koncentreret smør eller fløde til særlige formål § 13.  Virksomheder, der foretager produktion,  

 indførsel, indkøb her i landet, videresalg og/eller anden anvendelse af smør,  

 koncentreret smør, herunder smørolie, eller fløde under de i § 1, nr. 5)-7),  

 nævnte ordninger, jf. forordning (EØF) nr. 570/88, er undergivet den i § 2,  

 stk. 1, nævnte kontrol, jf. dog §§ 14 og 15.
 § 14.  Tilsætning af røbestoffer til smør eller fløde  

 eller fremstilling af koncentreret smør, herunder smørolie, samt emballering  

 af disse varer i henhold til en af de i § 1, nr. 5)-7), nævnte ordninger må  

 kun foretages i virksomheder, der er godkendt hertil af Plantedirektoratet.
 Stk. 2.  De i stk. 1, nævnte processer samt indførsel,  

 indkøb her i landet, videresalg og/eller anvendelse af smør, koncentreret  

 smør, herunder smørolie, eller fløde til konditorvarer, konsumis og andre  

 levnedsmiddelprodukter (færdigvarer), herunder produkter på mellemstadiet, må  

 kun finde sted i henhold til bevilling meddelt af Told- og skatteregionerne,  

 medmindre kontrollen varetages af Plantedirektoratet, jf. § 2.
 Stk. 3.  Virksomheder skal ikke have bevilling til  

 iblanding af produkter med røbestoffer i færdigvarer, hvis den endelige  

 bruger skriftligt forpligter sig i løbet af en periode på et år til højst at  

 købe 9 tons smørækvivalenter, heraf i givet fald højst 14 tons fløde eller  

 for smør og koncentreret smør en tilsvarende mængde mellemprodukter.
 § 15.  Hvis forarbejdningen til mellemprodukter  

 og/eller iblandingen i færdigvarer sker på samme virksomhed, som fremstiller  

 de støtteberettigede produkter (smør, koncentreret smør eller fløde med  

 røbestoffer), gives tilladelsen af Plantedirektoratet, jf. § 14, stk. 1.
§ 16.  Den godkendte virksomhed skal til  

 Plantedirektoratet fremsende et fuldstændigt fremstillingsprogram for hvert  

 bud senest 4 dage forud for påbegyndelsen af den i § 14, stk. 1, nævnte  

 produktion.
Fremstillingsprogrammet skal indeholde en angivelse af  

 produktionsdatoer samt angivelse af de mængder, som ønskes produceret de  

 pågældende datoer.
 Stk. 2.  Hvis fremstillingsprogrammet ønskes ændret,  

 skal anmodning herom indsendes til Plantedirektoratet senest 4 dage før  

 ændringen skal finde sted, med angivelse af det ændrede program.
Kasein og kaseinater § 17.  Støtte, jf. forordning (EØF) nr. 2921/90, kan  

 kun ydes til skummetmælk, der er forarbejdet til kasein og kaseinater på  

 virksomheder (produktionssteder), der er registreret hos Plantedirektoratet.
 Stk. 2.  Ydelse af støtte er betinget af, at prøver af  

 det fremstillede kasein eller kaseinater er udtaget og undersøgt af  

 Plantedirektoratet, samt at analyseresultatet viser, at de pågældende krav er  

 opfyldt.
 Stk. 3.  Virksomheden skal senest 8 arbejdsdage forud  

 for den dag, hvor virksomheden ønsker de i stk. 2 omhandlede prøver udtaget  

 af et parti kasein eller kaseinater, fremsætte anmodning herom til  

 Plantedirektoratet med oplysning om partiets størrelse og sammensætning.
 § 18.  Plantedirektoratet udsteder efter ansøgning  

 autorisation for en 12 måneders periode til anvendelse af kasein og  

 kaseinater ved fremstilling af produkter anført i bilaget til forordning  

 (EØF) nr. 2742/90.
Skummetmælk til foderbrug (returmælk) § 19.  Mejerivirksomheder, der ønsker at opnå støtte  

 til skummetmælk til foderbrug, jf. forordning (EØF) nr. 1105/68, skal  

 registreres hos EU-direktoratet.
 § 20.  Erklæring om, at støtteberettiget skummetmælk  

 udelukkende anvendes til opfodring i egen bedrift, skal af modtagerne af  

 skummetmælken afgives på en formular, som rekvireres hos EU-direktoratet.  

 Forinden leverancer af skummetmælk påbegyndes, skal et eksemplar af  

 erklæringen indsendes til det distrikt under Plantedirektoratet, hvorunder  

 støttemodtageren hører.
 § 21.  Anmodning om støtte skal fremsættes over for  

 EU-direktoratet på en særlig formular til indberetning vedrørende støtte til  

 skummetmælk til foderbrug, som rekvireres hos direktoratet.
 § 22.  Støttebeløb, der ydes i henhold til de i § 19  

 nævnte virksomheder, skal anvendes til nedsættelse af den pris, som modtagere  

 af støtteberettiget skummetmælk til foderbrug betaler for mælken.
 Stk. 2.  Plantedirektoratet kan forlange dokumentation  

 for overholdelse af de til enhver tid gældende maksimalpriser for skummetmælk  

 til foderbrug og for omkostningerne for transport af mælken fra mejeri til  

 modtager.
Skummetmælk og skummetmælkspulver, der forarbejdes til foderbrug § 23.  En virksomhed, der ønsker at opnå støtte til  

 skummetmælk, mælkefedtdelen i delvis skummetmælk, skummetmælkspulver eller  

 mælkefedtdelen i pulver af delvis skummetmælk, som virksomheden forarbejder  

 til foderbrug, jf. forordning (EØF) nr. 1725/79, skal godkendes af  

 Plantedirektoratet.
Amodning her om skal indsendes til Plantedirektoratet på  

 en formular, der rekvireres hos direktoratet.
§ 24.  Den godkendte virksomhed skal senest 4  

 arbejdsdage forud for påbegyndelsen af fremstillingen af mælken eller  

 pulveret, eller foretagelsen af en denaturering af skummetmælkspulver anmelde  

 dette til Plantedirektoratet.
Anmeldelsen skal ske på en blanket, der  

 rekvireres hos Plantedirektoratet.
 Stk. 2.  Den godkendte virksomhed skal senest 2  

 arbejdsdage forud for påbegyndelsen af transport af mælken eller pulveret med  

 henblik på forarbejdning her i landet anmelde dette til Plantedirektoratet.  

 Anmeldelsen skal ske på en blanket, der rekvireres hos direktoratet.
 Stk. 3.  Ved denaturering af skummetmælkspulver skal  

 virksomheden denaturere mindst 15 tons skummetmælkspulver i den enkelte  

 daglige denatureringsproces inden for den normale arbejdstid.
 § 25.  Anmodning om støtte fremsendes til  

 Plantedirektoratet på en særlig formular, som rekvireres hos direktoratet.
 Stk. 2.  Støttebeløbet udbetales af EU-direktoratet.
 § 26.  Ydelse af støtte til skummetmælk og  

 skummetmælkspulver, som forarbejdes til foderbrug, er betinget af, at det  

 forarbejdede produkt ved salg opfylder den danske foderstoflovgivnings  

 bestemmelser.
Eksportcertifikater § 27.  Plantedirektoratet udsteder certifikater eller  

 udarbejder grundlaget herfor om oprindelse og kvalitetsnormer m.v. til brug  

 ved eksport af mejeriprodukter m.v.
Generelle bestemmelser § 28.  Virksomheder, som modtager støtte efter kapitel  

 2 til 5 og kapitel 7 til 8 skal i mindst 5 år fra produktionstidspunktet af  

 de støtteberettigede produkter opbevare købs- og salgsbilag, leveringsbeviser  

 og øvrige relevante dokumenter.
 Stk. 2.  Virksomheder, som producerer kasein eller  

 kaseinater, jf. kapitel 6, skal i mindst 5 år efter udløbet af virksomhedens  

 regnskabsår opbevare de for dette regnskabsår gældende optegnelser, købs- og  

 salgsbilag, leveringsbeviser og øvrige relevante dokumenter.
Klageadgang, straffebestemmelser og  

 ikrafttræden § 29.  Afgørelser truffet af EU-direktoratet i medfør  

 af § 3, stk. 1, kan indbringes for Landbrugs- og Fiskeriministeriet,  

 Departementet inden 4 uger efter, at afgørelsen er meddelt klageren.
 Stk. 2.  Afgørelser truffet af Plantedirektoratet i  

 medfør af § 3, stk. 2, vedrørende identitetskontrollen med de i bilag 1  

 fastsatte ostekrakteristikker, samt den i bilag 3 fastsatte karakteristik for  

 smør af første kvalitet, når de nævnte produkter afsættes på det interne  

 marked, kan indbringes for Landbrugs- og Fiskeriministeriet, Departementet  

 inden 4 uger efter, at afgørelsen er meddelt klageren.
 § 30.  Medmindre højere straf er forskyldt efter anden  

 lovgivning, straffes med bøde den, der overtræder § 4, jf. bilag 1, § 6, § 7,  

 jf. bilag 2, § 8, stk. 2, § 14, § 16, § 17, stk. 3, § 22, § 24, stk. 2 og §  

 28.
 Stk. 2.  For overtrædelser begået af et aktieselskab,  

 anpartsselskab eller lignende, kan der efter § 27 i lov om administration af  

 Det Europæiske Økonomiske Fællesskabs forordninger om markedsordninger for  

 landbrugsvarer m.v. eller efter § 22, stk. 4, i mælkeproduktloven pålægges  

 selskabet som sådant bødeansvar.
 § 31.  Bekendtgørelsen træder i kraft den 21. juni  

 1995.
 Stk. 2.  Samtidig ophæves:
