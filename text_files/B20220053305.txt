Bekendtgørelse om ændring af bekendtgørelse om pant på og indsamling m.v. af emballager til visse drikkevarer § 1 I bekendtgørelse nr. 1787 af 28. november 2020 om pant på og indsamling m.v. af emballager til visse drikkevarer foretages følgende ændringer:
 1. § 10, stk. 6, nr. 2, ophæves.
 Nr. 3-7 bliver herefter nr. 2-6.
 2. I § 10, stk. 8, 1. pkt., ændres »skal« til: »kan«, og i 2. pkt., udgår »yderligere«.
 3. § 42, stk. 1, affattes således:
»Dansk Retursystem A/S skal hver kalendermåned stille en revideret liste over samtlige mellemhandlere og returmodtagere, som skal indberette markedsførte emballager, til rådighed for alle udbydere, tilmeldte mellemhandlere og distributører, jf. dog § 45, stk. 3.« 4. I § 46, stk. 1, § 48, stk. 1, § 60, stk. 1, og Bilag 3, punkt 3, ændres »§ 80« til: »§ 81«.
 5. § 46, stk. 1, nr. 1, ophæves.
 Nr. 2 og 3 bliver herefter nr. 1 og 2.
 6. I § 46, stk. 1, nr. 2, der bliver nr. 1, udgår »til hver enkelt mellemhandler og returmodtager«.
 7. § 46, stk. 2, nr. 1, ophæves.
 Nr. 2 og 3 bliver herefter nr. 1 og 2.
 8. I § 46, stk. 2, nr. 2, der bliver nr. 1, udgår »til hver enkelt butik«.
 9. I § 72, stk. 4, udgår »betaling til staten samt«.
 10. I § 73, stk. 1, og Bilag 3, punkt 3, udgår », betaling til staten«.
§ 2 Bekendtgørelsen træder i kraft den 1. maj 2022.
