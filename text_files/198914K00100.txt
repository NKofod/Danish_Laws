Nr BTL 100 Betænkning over Forslag til lov om afgift af affald og råstoffer   

 Nr L 100 1989-90, 1. samling Afgivet af Miljø- og Planlægningsudvalget Afgivet: 19891213 Udvalget har behandlet lovforslaget i nogle møder og har herunder stillet spørgsmål til miljøministeren, som denne har besvaret dels skriftligt og dels i samråd.
Nogle af disse spørgsmål og besvarelserne heraf er tillige optrykt som bilag til nærværende betænkning.
 Endvidere har udvalget modtaget skriftlige henvendelser fra:
Advokatfirmaet B.
Helmer Nielsen, Danske Vognmænd, Hare, Niels Jørgen, advokat, Kommunernes Landsforening og Reno Sam, Affaldsselskabssamarbejde i Danmark.
 Der er af et flertal stillet ændringsforslag, hvorom henvises til de  

 ledsagende bemærkninger.
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse uændret.
Et andet mindretal (Socialdemokratiets og Socialistisk Folkepartis  

 medlemmer af udvalget) kan ikke medvirke til lovforslagets vedtagelse.  

 Mindretallet gav ved 1. behandling tilsagn om at ville indgå i en fordomsfri  

 drøftelse af det foreliggende lovforslag.
Men mindretallet måtte, til trods  

 for ministerens ofte gentagne ord om ønskeligheden af brede forlig,  

 konstatere, at ministeren ikke på noget tidspunkt viste tegn på interesse for  

 en sådan drøftelse.
Det er mindretallets klare indtryk, at manglen på  

 forhandlingslyst havde en nøje sammenhæng med, at ministeren havde besluttet  

 sig for at gennemføre denne miljølovgivning med Fremskridtspartiets stemmer.
Mindretallet har måttet konstatere, at ministeren ikke vil give tilsagn om  

 en øget tilbageførsel af økonomiske midler til decentrale initiativer.
Det  

 har heller ikke været muligt at opnå ministerens tilsagn om, at der kunne  

 ydes støtte til anlægsudgifter i kommunerne med det formål at øge  

 affaldssorteringen og derved nedbringe affaldsmængden.
 Ethvert forsøg på at ændre lovens sigte fra at være rent fiskalt til også  

 at have et miljøpolitisk indhold er blevet afvist.
 Et tredje mindretal (Centrum-Demokraternes medlem af udvalget) kan  

 ligeledes ikke medvirke til lovforslagets vedtagelse.
Mindretallet er tilhænger af lovforslagets afsnit om afgift på affald.  

 Mindretallet er derimod imod lovforslagets afsnit om råstofafgift.
Efter  

 mindretallets opfattelse vil råstofafgiften pålægge såvel byggeriet som  

 eksempelvis cementindustrien en øget byrde.
Denne samlede nye belastning af  

 erhvervene finder CD ikke forsvarligt på nuværende tidspunkt.
Derfor vil  

 partiet undlade at stemme ved lovforslagets 3. behandling.
Ændringsforslag Af et flertal (S, SF og CD):
Til § 36 1) Efter stk. 1 indsættes som nyt stykke:
»Stk. 2. §§ 9-12 træder dog i kraft 1. marts 1990.« Til § 37 2) I stk. 1 ændres »der er registreringspligtige efter denne  

 lov« til: »der er registreringspligtige efter denne lovs kapitel  

 1«.
 3) Efter stk. 1 indsættes som nyt stykke:
»Stk. 2. Virksomheder, der er registreringspligtige efter denne lovs  

 kapitel 2, og som ikke allerede er registreret hos toldvæsenet efter reglerne  

 i § 38, skal anmelde sig til registrering hos toldvæsenet senest den 1. marts  

 1990.« Stk. 2-4 bliver herefter stk. 3-5.
Til § 38 4) I paragraffen ændres »Følgende lovbestemmelser ophæves« til:  

 »Følgende lovbestemmelser ophæves med virkning fra 1. marts 1990«.
Bemærkninger Til nr. 1 Ændringsforslaget tilsigter at give kommuner og private den fornødne  

 omstillingstid.
Til nr. 2-4 Ændringsforslagene er konsekvensændringer af ændringsforslag nr. 1.
Ahlmann-Ohlsen (KF) fmd.
Ole Bernt Henriksen (KF) Rønholt (KF) Svend  

 Erik Hovmand (V) Hanne Severinsen (V) Aage Brusgaard (FP) Marianne Jelved  

 (RV) Duetoft (CD) Glønborg (KRF) Helen Beim (S) Dorte Bennedsen (S) Erik  

 Holst (S) Helge Mortensen (S) Henning Nielsen (S) Trøjborg (S) Margrete Auken  

 (SF) nfmd.
Leif Hermann (SF) Bilag Nogle af udvalgets spørgsmål til miljøministeren og dennes besvarelse  

 heraf Spørgsmål 7:
Hvilke foranstaltninger er der truffet med henblik på, at affaldsafgiften  

 kan få virkning allerede fra 1. januar 1990 for fyldpladser? Vil der i den  

 forbindelse blive givet de fornødne dispensationer? Svar:
Som nævnt i besvarelsen af spørgsmål 6 har Miljøministeriets  

 bekendtgørelse nr. 118 af 23. februar 1989 udvidet begrebet »kommunale  

 renovationsordninger«, således at disse pr. 1. januar 1990 omfatter en  

 kommunes anvisning af bortskaffelsesmulighed.
En række virksomheder -  

 herunder fyldpladser - vil følgelig blive registreringspligtige.
 I det omfang der på disse virksomheder ikke forefindes en godkendt vægt,  

 er Direktoratet for Toldvæsenet indstillet på at dispensere fra kravet om  

 etablering af vægt pr. 1. januar 1990 i samme omfang som ved affaldsafgiftens  

 indførelse i 1986.
 I praksis vil afgiften for dispensationsperioden følgelig typisk blive  

 opgjort på basis af et skøn over den tilførte affaldsmængde.
Det kan i øvrigt oplyses, at Direktoratet for Toldvæsenet i løbet af få  

 dage vil udsende en cirkulæreskrivelse til samtlige kommuner.
Skrivelsen vil  

 indeholde en orientering om anvisningspligten m.v. i henhold til  

 affaldsbortskaffelsesbekendtgørelsen.
Endvidere vil kommunen på begæring fra  

 toldkamrene blive bedt om at oplyse navn og adresse på de »nye«  

 fyldpladser.
 Endelig vil toldkamrene blive bedt om at udsende en meddelelse til de  

 registreringspligtige fyldpladser.
 Spørgsmål 10:
Påtænkes lovforslaget senere indarbejdet sammen med de øvrige  

 miljøafgifter? Svar:
 De eksisterende miljøafgifter (vedrørende CFC, engangsservice,  

 detailsalgsemballage samt mindre bekæmpelsesmiddelbeholdere) samt en  

 batteriafgift har ikke sammenhæng med FFL 1990.
 Det har kun råstof- og affaldsafgifterne, hvilket er baggrunden for, at de  

 nu gennemføres særskilt.
 Da man fra brancheside har ønsket tid til en grundigere drøftelse af  

 spørgsmålet om en batteriafgift, vil de første måneder af det nye år blive  

 brugt til en nøjere gennemgang.
På baggrund af disse drøftelser vil der blive taget stilling til  

 batteriafgiften.
En sammenskrivning af de eksisterende miljøafgifter vil  

 ligeledes blive overvejet til den tid.
 Spørgsmål 11:
Hvor stort et provenu vil ministeren tilbageføre til kommunerne? Svar:
Det er ikke muligt at angive et samlet beløb.
Som eksempel på større  

 områder kan nævnes genanvendelsesområdet, hvor omkring halvdelen af provenuet  

 vil blive tilbageført til kommunerne i form af tilskud.
 Spørgsmål 12:
Vil Miljøministeriet blive kompenseret ved et mindre provenu end forudsat  

 i lovforslaget? Svar:
 Miljøministeriet og Finansministeriet har sammen udarbejdet en  

 budgetanalyse af den fremtidige budgetstyring på Miljøministeriets område.
 Af den fremgår det, at ændringer i afgiftsprovenuet fra og med 1990 ikke  

 umiddelbart skal ledsages af ændringer i Miljøministeriets rammer.
 Der vil således herefter - i finansårets løb - som hovedregel ikke være  

 nogen sammenhæng mellem udgifter og de indtægter, der optages på  

 indtægtsbudgettet.
Der kan dog blive tale om at foretage modsvarende korrektioner af  

 totalrammens/budgetteringsrammernes størrelse, således at øgede afgifter  

 medfører øgede rammer.
Dette må ske efter forudgående forhandlinger mellem  

 Miljø- og Finansministerierne.
 Spørgsmål 16:
Vil ministeren iværksætte egentlige kildesorteringsordninger? Svar:
 Den 1. december fremsendte jeg min handlingsplan for øget genanvendelse  

 1990-1992. I planen er der lagt vægt på en markant indsats med indsamling af  

 de komposterbare dele og de materialegenanvendelige dele af dagrenovationen.
 Der afsættes i planen over 100 mio. kr. til udviklingsarbejde og  

 anlægsinvesteringer i grønne systemer, således at 1/2 mio. husstande ved  

 periodens slutning forventes at kildesortere deres affald.
Endvidere forventer jeg en kraftig udbygning af kildeindsamlingen af  

 returpapir fra erhvervsvirksomheder, således at papirfabrikkernes stigende  

 returpapirbehov kan honoreres.
I løbet af 1991 bør der gøres status over de  

 indsamlede mængder returpapir.
Såfremt den indsamlede mængde ikke er nået op  

 på et tilfredsstillende niveau, må den obligatoriske indsamling udvides til  

 også at omfatte private kontorer og industri.
 Spørgsmål 17:
Bliver kommunerne kompenseret for ekstraudgifter i forbindelse med  

 lovforslagets forhøjede affaldsafgift? Svar:
 Ja, det fremgår af lovbemærkningerne, at kommuner og amter kompenseres for  

 merudgifter, som skønnes at udgøre henholdsvis ca. 3,5 mio. og 3 mio. kr. om  

 året.
 Spørgsmål 21:
Er de 20 mio. kr. til en kompensationsordning til  

 genanvendelsesvirksomheder nok til, at disse i praksis kan friholdes for  

 afgiftsstigninger? Svar:
 Affaldsafgiften blev i sin tid gennemført med det formål at øge  

 incitamentet til genanvendelse gennem en fordyrelse af traditionel  

 affaldsbehandling, hvilket forstærkes af den foreslåede forhøjelse.
 Genanvendelige materialer og produkter fremkommer ved en frasortering af  

 uønsket materiale, hvorfor der typisk vil være større mængder restprodukter i  

 forbindelse med returmaterialebaseret produktion end ved produktion baseret  

 på primære råvarer.
De genanvendelsesvirksomheder, der producerer halvfabrikata og  

 færdigvarer, konkurrerer med alternative produkter, hvis prisfastsættelse  

 sker efter almindelige regler om udbud og efterspørgsel.
Der kan ikke ske en  

 overvæltning af den forøgede omkostning til affaldsbortskaffelse for så vidt  

 angår returmaterialebaseret produktion med deraf følgende reduceret  

 konkurrenceevne eller fjernelse af det økonomiske grundlag for en sådan  

 produktion.
 Dette kan f.eks. være tilfældet ved genanvendelse af landbrugsplast.
 Der er således en risiko for, at visse af disse virksomheder kan komme i  

 vanskeligheder som følge af en forhøjet affaldsafgift.
 Der bør derfor gives disse virksomheder mulighed for afgiftskompensation  

 efter en konkret vurdering af virksomhedens produktion og dennes  

 konkurrencemæssige stilling, herunder forholdet mellem afgiftsforøgelsen og  

 virksomhedens bruttoavance.
 Det vurderes efter et skøn, at den årlige kompensationsramme vil være i  

 størrelsesordenen op til 20 mio. kr.
Anvendelse af denne model vil muliggøre en standardiseret sagsbehandling  

 fastlagt i et aktstykke med deraf følgende lavere krav til forøgelse af  

 personaleressourcer.
Såfremt der måtte vise sig behov for at justere det  

 ovennævnte skøn, vil dette kunne ske via det ovennævnte aktstykke.
