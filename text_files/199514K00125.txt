Nr BTL 125 Betænkning over Forslag til lov om ophævelse af lov om GiroBank A/S   

 Nr L 125 1995-96, 1. samling Afgivet af Trafikudvalget Afgivet: 19951212 Udvalget har behandlet lovforslaget i nogle møder og har herunder stillet  

 spørgsmål til trafikministeren, som denne har besvaret skriftligt.
Nogle af  

 udvalgets spørgsmål til trafikministeren og dennes svar herpå er optrykt som  

 bilag til betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres, Centrum-Demokraternes og  

 Dansk Folkepartis medlemmer af udvalget) lovforslaget til vedtagelse  

 uændret.
Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.  

 Socialistisk Folkeparti var i sin tid imod, at postgiroen blev omdannet til  

 GiroBank, og at GiroBank kom på aktier.
For Socialistisk Folkeparti er det  

 ikke overraskende, at det nu er endt med en sammenlægning af GiroBank og et  

 andet pengeinstitut, fordi GiroBank ikke længere primært varetager de  

 interesser, som efter Socialistisk Folkepartis opfattelse burde være en af  

 Giro Banks interesser, det vil sige en god betjening af postgirokunderne.
Og  

 selv om det er logisk, at staten nu sælger sine aktier, er Socialistisk  

 Folkeparti selvfølgelig imod omdannelsen og salget af aktier.
Men da der er flertal i Folketinget for nedlæggelse af GiroBank, er det  

 vigtigt, at Post Danmark får en aftale med den nye BG Bank.
Socialistisk  

 Folkeparti kan derfor støtte ændringerne i loven om Post Danmark, jf.  

 lovforslag L 126. Også fordi det styrker det offentligt ejede Post Danmark,  

 hvorved mulighederne for, at Post Danmark kan betjene kunderne bedst muligt,  

 styrkes.
Endelig er ideen om at kombinere postvæsen (Post Danmark) og  

 bankvirksomhed (BG-Bank) i Post Danmark i sig selv også fornuftig, fordi det  

 kan få lidt karakter af en postsparebank, selv om det er en privat bank det  

 offentlige postvæsen har kontrakten med.
Socialistisk Folkeparti havde gerne  

 set, at det hele var i offentligt regi.
Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Enhedslisten kan ikke  

 støtte denne likvidering af GiroBank og protesterer imod, at loven søges  

 gennemført uden at dens konsekvenser er fuldt ud klargjort for Folketinget.
 Folketinget er ikke bekendt med de økonomiske følger af salget, herunder  

 størrelsen af det skattefradrag, som Bikuben kan udnytte som følge af den  

 valgte fusionsmodel, ligesom det ikke er klargjort, hvilke økonomiske  

 konsekvenser der kan følge af forhandlingerne om de fremtidige vilkår for de  

 ca. 1.100 tidligere tjenestemænd.
Det er også utilfredsstillende, at betænkningen skal afgives, uden at  

 Trafikudvalget har fået svar på alle stillede spørgsmål og uden at udvalget  

 er bekendt med de høringssvar, der er på vej.
Ikke mindst savnes oplysninger  

 om de ansattes synspunkter.
Enhedslisten beklager, at et flertal ønsker, at Danmark skal være et af de  

 få lande i Europa, der ikke har et statsligt pengeinstitut.
Giroen var og  

 kunne igen blive et godt alternativ til de private pengeinstitutter og kunne  

 være en, om end lille, modvægt til de markedskræfter, der har frit spil på  

 det finansielle område.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Stefan G.
Rasmussen (KF) Ole Donner (DF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til trafikministeren og dennes svar herpå Spørgsmål 2:
»Ministeren bedes tilstille udvalget en oversigt over de økonomiske  

 konsekvenser af det foreslåede salg, herunder konsekvenserne for  

 skatteprovenuet.« Svar:
 Ved den planlagte fusion foretages der en ombytning af GiroBank-aktier med  

 aktier i det fortsættende selskab, Bikuben GiroBank A/S, i forholdet 1:1. Det  

 betyder, at statens aktiepost i GiroBank på 245 mio. kr. ombyttes til en  

 aktiepost af samme størrelse i det fortsættende selskab.
Hertil kommer i forbindelse med ombytningen et kontant vederlag på 115 kr.  

 pr. 100 kr.
GiroBank-aktie.
Det kontante vederlag afspejler forskellen pr.  

 aktie mellem den korrigerede indre værdi i Sparekassen Bikuben A/S og  

 GiroBank A/S ifølge de to selskabers reviderede regnskaber pr. 30. september  

 1995.
Det kontante vederlag på 115 kr. pr. 100 kr.
GiroBank-aktie udbetales til  

 GiroBank's aktionærer, herunder staten.
For statens vedkommende udgør dette  

 vederlag 281,75 mio. kr.
Med hensyn til den betingede aftale mellem Trafikministeriet på statens  

 vegne og Sparekassen Bikuben A/S om hhv. afhændelse og overtagelse af statens  

 aktiepost i det fortsættende selskab kan jeg ikke give nærmere oplysninger om  

 indholdet.
Det skyldes, at aftalen er indgået i fortrolighed mellem parterne.  

 Men de økonomiske konsekvenser af aftalen for staten er beskrevet i et  

 aktstykke, som Finansudvalget har tiltrådt den 6. december 1995.
 Vedrørende den skattemæssige behandling af fusionen kan jeg ikke udtale  

 mig om den konkrete sag, men skal i stedet henvise til vedlagte generelle  

 besvarelse af 23. november 1995 på spørgsmål S 474. Derudover kan jeg  

 tilføje, at jeg som svar på et andet spørgsmål (spørgsmål S 592) om  

 størrelsen af et eventuelt tabt skatteprovenu bl.a. har udtalt følgende i  

 Folketinget den 29. november 1995:
». . . det (er) ikke korrekt at tale om provenutab i forbindelse med  

 korrekt anvendelse af de almindelige skatteregler.
Det er ikke et udtryk for  

 provenutab, at det selskab, der teknisk set fortsætter efter en fusion - i  

 dette tilfælde Bikuben - har adgang til at videreføre et eventuelt underskud.  

 Sagen er, at det fortsættende selskab i alle tilfælde ville have bevaret  

 adgangen til at udnytte et eventuelt underskud, hvorfor en fusion i sig selv  

 ikke indebærer et provenutab for staten.« Såvel min skriftlige som mundtlige besvarelse er udarbejdet i samarbejde  

 med Skatteministeriet.
 Hermed følger svar på spørgsmål S 474, stillet af Frank Aaen (EL) ved brev  

 fra Folketinget af 14. november 1995.
 Spørgsmål S 474:
»Vil ministeren sikre, at en fusion mellem Bikuben og GiroBank ikke  

 medfører et stort tab af skatteindtægter?» Svar:
 Som meddelt i pressen gennemføres fusionen mellem Bikuben og GiroBank som  

 en skattepligtig fusion med GiroBank som det indskydende selskab og Bikuben  

 som det modtagende selskab.
 Jeg har forelagt spørgsmålet om den skattemæssige behandling af fusionen  

 for skatteministeren.
 Skatteministeren har meddelt, at han under hensyn til tavshedspligten ikke  

 kan udtale sig om den konkrete sag.
Skatteministeren har generelt oplyst, at der ikke gælder særlige regler  

 for skattepligtige fusioner.
Skattepligtige fusioner betragtes som  

 almindeligt skattepligtigt køb og salg af aktiver og passiver.
For det indskydende selskab indebærer fusionen, at dets aktiver og  

 passiver ved fusionen anses for solgt til det modtagende selskab.
Det vil  

 sige, at der i forbindelse med fusionen skal ske beskatning i det indskydende  

 selskab af fortjeneste eller tab på de overdragne aktiver og passiver.  

 Beskatningen skal ske efter de almindeligt gældende regler.
 Et eventuelt underskud i det indskydende selskab kan ikke overføres  

 til det modtagende selskab.
 For det modtagende selskab indebærer fusionen, at det anses for ved  

 fusionen at have købt det indskydende selskabs aktiver og passiver.  

 Skattemæssige afskrivninger og fortjeneste eller tab på de overtagne aktiver  

 og passiver beregnes efter de almindeligt gældende regler på grundlag af  

 anskaffelsessummen.
 Et eventuelt underskud i det modtagende selskab berøres ikke af fusionen.
Ved fusionen ombyttes aktierne i det indskydende selskab med aktier i det  

 modtagende selskab og eventuelt et kontant beløb.
Aktionærerne i det  

 indskydende selskab vil være skattepligtige af en eventuel fortjeneste ved  

 ombytningen.
Aktionærerne i det modtagende selskab berøres ikke af  

 ombytningen.
 Jeg kan henholde mig til skatteministerens redegørelse.
 Spørgsmål 3:
»Ministeren bedes oplyse, hvilke og hvor store skattefradrag der  

 ville bortfalde, hvis GiroBank A/S blev det fortsættende selskab.« Svar:
Jeg kan henvise til den af de to pengeinstitutter udsendte  

 fondsbørsmeddelelse den 13. november 1995. Heraf fremgår det af en post  

 benævnt »Korrektioner for forhold, der væsentligst vedrører fremførbare  

 skattemæssige underskud og udskudte skattemæssige afskrivninger samt  

 forskelle i fratrædelsesprincipper for selskabernes ansatte«, at der er  

 et plus på 532 mio. kr. i opgørelsen over Sparekassen Bikuben A/S'  

 egenkapital som følge af, at Bikuben er det fortsættende selskab.
Modsat er  

 der for GiroBanks vedkommende et minus på 314 mio. kr.
Hvis GiroBank havde været det fortsættende selskab, havde man naturligvis  

 ikke kunnet korrigere Bikubens egenkapital i positiv retning med det nævnte  

 beløb.
Men om der i så fald havde været tale om en korrektion på minus 532  

 mio. kr., skal jeg ikke kunne sige, bl.a. fordi der som nævnt i beløbene for  

 såvel Bikuben som GiroBank også indgår korrektion for forskelle i  

 fratrædelsesprincipper for selskabernes ansatte.
I alle tilfælde er spørgsmålet om skattefradrag et forhold mellem de to  

 pengeinstitutter og ligningsmyndighederne.
Jeg kan derfor ikke give nøjagtige  

 oplysninger om det stillede spørgsmål.
 Jeg vil blot tilføje, idet jeg i øvrigt henviser til min besvarelse  

 ovenfor af spørgsmål 2, at den planlagte fusion har som en given  

 forudsætning, at der finder en korrekt anvendelse sted af de almindelige  

 skatteregler.
