Betænkning afgivet af Det  

 Energipolitiske Udvalg den 8. december 1999 Betænkning over Forslag til lov om  

 ændring af lov om statstilskud til dækning af udgifter til  

 kuldioxidafgift i visse virksomheder med et stort energiforbrug (Ændring af promskriteriet, bundfradrag og tilskud  

 til energiafgift af rumvarme og varmt vand m.v.) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
 Endvidere har udvalget modtaget skriftlige henvendelser  

 fra Central Soya Protein Group og Dansk Industri.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
 Herefter indstiller et mindretal  

 (Socialdemokratiets, Centrum-Demokraternes, Det Radikale Venstres og Frihed  

 2000's medlemmer af udvalget) lovforslaget til vedtagelse med det  

 stillede ændringsforslag.
Et andet mindretal (Venstres og Det Konservative  

 Folkepartis medlemmer af udvalget) vil ved 3. behandling stemme hverken for  

 eller imod lovforslaget.
Mindretallet vil stemme for det stillede  

 ændringsforslag.
Et tredje mindretal (Socialistisk Folkepartis  

 medlem af udvalget) vil redegøre for sin stilling til lovforslaget ved  

 2. behandling.
Mindretallet vil stemme for det stillede  

 ændringsforslag.
 Et fjerde mindretal (Dansk Folkepartis medlem af  

 udvalget) vil ved 3. behandling stemme hverken for eller imod lovforslaget.
Et femte mindretal (Enhedslistens medlem af  

 udvalget) vil redegøre for sin stilling til lovforslaget ved 2.  

 behandling.
Mindretallet vil stemme for det stillede  

 ændringsforslag.
Ændringsforslag Af	miljø- og energiministeren, tiltrådt af et  

flertal (udvalget med undtagelse af DF):
Til § 1 1) I den under nr. 9 foreslåede affattelse af §  

 4 indsættes efter stk. 1 som nye stykker:
» 1)	på stedet gøre sig bekendt med og tage kopi af enhver  

 oplysning, herunder korrespondance, regnskaber, regnskabsmaterialer,  

 bøger, andre forretningspapirer og elektronisk lagrede data, og 2)	få adgang til en virksomheds eller sammenslutnings lokaler,  

 herunder adgang til at besigtige energimålere, procesanlæg og  

 øvrigt energiforbrugende udstyr.
 Stk. 3. Indehavere og beskæftigede i virksomheden  

 og sammenslutningen skal yde de statslige told- og skattemyndigheder,  

 Energistyrelsen og den af Energistyrelsen bemyndigede fornøden  

 vejledning og hjælp i forbindelse med kontrollen.
Stk. 4. Leverandører af energiprodukter omfattet  

 af lov om kuldioxidafgift af visse energiprodukter skal på  

 begæring meddele de statslige told- og skattemyndigheder oplysning om  

 de leverede energiprodukter.
De statslige told- og skattemyndigheder har,  

 hvis det skønnes nødvendigt til brug for kontrollen efter  

 loven, uden retskendelse og mod behørig legitimation adgang til  

 på stedet hos de pågældende virksomheder at gøre sig  

 bekendt med og tage kopi af enhver oplysning, herunder foretage eftersyn af  

 regnskaber m.v.« Bemærkninger Til nr. 1 Det er fundet nødvendigt at medtage bestemmelserne  

 for at sikre en klar og utvetydig hjemmel til, at de statslige told- og  

 skattemyndigheder og Energistyrelsen kan varetage deres kontrolopgaver  

 vedrørende tilskudsudbetalinger og overholdelse af aftaleforpligtelser  

 på et effektivt og betryggende grundlag, som det vurderes ikke ville  

 kunne opnås på anden måde.
Bestemmelserne skal også  

 ses på baggrund af, at Europa-Kommissionen i sin godkendelse af  

 tilskudsordningen i 1995 lagde vægt på, at myndighederne  

 fører tæt kontrol med virksomhedernes overholdelse af aftalen om  

 energieffektivisering.
Adgangen til en virksomheds eller en sammenslutnings  

 ejendom er begrænset til de lokaliteter på ejendommen, hvor de  

 oplysninger, der skal kontrolleres, forefindes.
Hvis en brancheorganisation  

 står for administrationen af en række fællesaftaler, vil  

 der være adgang til organisationens lokaler, hvis organisationen ligger  

 inde med oplysninger, der kan være genstand for kontrol.
 Energistyrelsens adgang til at bemyndige andre til at  

 foretage kontrolbesøg m.v. på aftalevirksomhederne vil blive  

 udnyttet ved udførelsen af stikprøvekontroller, hvor et  

 uafhængigt certificerende organ gennemgår virksomhedernes  

 overholdelse af aftalen.
Hidtil er Energistyrelsens kontrol ude på  

 virksomheden sket på baggrund af et standardvilkår i aftalen om  

 energieffektivisering, hvorefter virksomheden forpligter sig til at give  

 Energistyrelsen adgang til at tilse, at handlingsplanen gennemføres.  

 Energistyrelsen har indtil nu ikke fundet anledning til at udnytte dette  

 aftalevilkår, idet kontrollen med overholdelse af aftalerne har  

 været baseret på redegørelser fra virksomhederne til  

 Energistyrelsen og revisorerklæringer.
For at reducere virksomhedernes  

 omkostninger til administration af aftalerne lægges der imidlertid op  

 til stikprøvekontrol på virksomhederne ved et uafhængigt  

 certificerende organ som et fast element i den samlede kontrol.
Dette  

 nødvendiggør, at der tilvejebringes en klar hjemmel til  

 gennemførelse af stikprøvekontrollen.
De statslige told- og skattemyndigheder har ifølge  

 lov om kuldioxidafgift af visse energiprodukter en hjemmel til at foretage  

 eftersyn m.v. og kontrol af godtgørelserne i de virksomheder, der  

 får delvis godtgørelse af deres kuldioxidafgift.
Da grundlaget  

 for udbetaling af godtgørelse og af tilskud er det samme, har de  

 statslige told- og skattemyndigheder herigennem kunnet sikre en  

 overensstemmelse mellem godtgørelses- og tilskudsudbetalingerne.  

 Derimod har der manglet en hjemmel til, at de statslige told- og  

 skattemyndigheder, eventuelt efter anmodning fra Energistyrelsen, har kunnet  

 kontrollere virksomhederne ud fra en mistanke om fejl ved udbetaling af  

 tilskud.
Bestemmelsen sikrer, at der kan foretages  

 stikprøvekontrol ude hos aftalevirksomhederne, ligesom det  

 præciseres i tilskudsloven, at de statslige told- og skattemyndigheder  

 ude på virksomheden kan kontrollere tilskudsudbetalinger og  

 -beregninger m.v.
Ligeledes præciseres i loven, at Energistyrelsen kan  

 få adgang til virksomheden for at kontrollere, at virksomheden  

 overholder aftaleforpligtelserne.
 Der er i overensstemmelse med fast lovgivningspraksis ikke  

 i bestemmelserne fastsat krav om retskendelse, da der ikke er et retsindhold  

 for retten at tage stilling til.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Dorit Myltoft (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

  Gitte Seeberg (KF) Henriette Kjær (KF)  

  Aase D.
Madsen (DF) nfmd.  

  Kim Behnke (FRI) Kristeligt Folkeparti havde ikke medlemmer i udvalget.
