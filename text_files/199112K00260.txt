Nr LSF 260 Forslag til Lov om ændring af toldloven og merværdiafgiftsloven  

 (momsloven) (Afkortning af kredittider) Fremsat af skatteministeren (Fogh Rasmussen) den 3. april 1992 Vedtaget ved tredjebehandling den 13. maj 1992 Lov nr. 362 af 14/05/1992 § 1 I toldloven, jf. lovbekendtgørelse nr. 153 af 27. februar 1992, foretages  

 følgende ændringer:
 1. I § 85, 2. pkt., ændres »inden udgangen af  

 måneden« til: »senest den 16. i måneden«.
 2. I § 89, stk. 1, indsættes efter »§ 83, stk.  

 4,»: »skyldige forbrugsafgifter efter § 85,».
 3. § 89, stk. 2, ophæves.
 Stk. 3-5 bliver herefter stk. 2-4.
 4. I § 89, stk. 3, der bliver stk. 2, udgår »og  

 2«.
 5. I § 116 b, 1. pkt., ændres »§ 89, stk. 4« til:  

 »§ 89, stk. 3«.
§ 2 I lov om merværdiafgift (momsloven), jf. lovbekendtgørelse nr. 140 af 26.  

 februar 1992, foretages følgende ændringer:
 I § 20, stk. 1, § 22, stk. 1 og § 28, stk. 3, ændres  

 »20« til: »12«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med den afregningsperiode, der  

 påbegyndes 1. juli 1992, jf. dog stk. 3, og § 2 for afregninger, der skal  

 angives eller betales fra og med den 1. juli 1992.
 Stk. 3. § 1, nr. 1, har virkning fra den 1. juli 1992. I perioden  

 1. juli-31. december 1992 er indbetalingsfristen dog den 22. i måneden.
Oprindeligt fremsat forslag § 1 I toldloven, jf. lovbekendtgørelse nr. 153 af 27. februar 1992, foretages  

 følgende ændringer:
 1. I § 85, 2. pkt., ændres »inden udgangen af  

 måneden« til: »senest den 16. i måneden«.
 2. I § 89, stk. 1, indsættes efter »§ 83, stk.  

 4,»: »skyldige forbrugsafgifter efter § 85,».
 3. § 89, stk. 2, ophæves.
 Stk. 3-5 bliver herefter stk. 2-4.
 4. I § 89, stk. 3, der bliver stk. 2, udgår: »og  

 2«.
 5. I § 116 b, 1. pkt., ændres »§ 89, stk. 4« til:  

 »§ 89, stk. 3«.
§ 2 I lov om merværdiafgift (momsloven), jf. lovbekendtgørelse nr. 140 af 26.  

 februar 1992, foretages følgende ændringer:
 I § 20, stk. 1, § 22, stk. 1 og § 28, stk. 1 og 3, ændres  

 »20« til: »15«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med den afregningsperiode, der  

 påbegyndes 1. juli 1992, og § 2 for afregninger, der skal angives eller  

 betales fra og med den 1. juli 1992.
Bemærkninger til lovforslaget Almindelige bemærkninger Formålet med lovforslaget er at afkorte virksomhedernes afregningsperiode  

 for importmoms og andre afgifter, der skal betales ved indførslen.  

 Afregningsfristen for importmoms forkortes med ca. 14 dage for importmoms  

 optjent efter 1. juli 1992. Forslaget omfatter importmoms ved såvel handel  

 med EF-lande som med tredjelande.
For EF-handel efter 1. januar 1993 får  

 forslaget ingen virkning, da EF-importmomsen i forvejen foreslås afskaffet,  

 jf. det fremsatte lovforslag L 252, forslag til lov om ændring af  

 merværdiafgiftsloven (Momsloven) (Ændringer som følge af EF's indre marked  

 m.v.). Endvidere foreslås fristen for momsangivelse og indbetaling afkortet  

 med 5 dage for perioden 1. juli 1992 - 31. december 1992. Der vil ved  

 ændringsforslag til 2. behandling af L 252 blive foreslået en yderligere  

 forkortelse af fristen med 5 dage fra 1. januar 1993, jf. også de almindelige  

 bemærkninger til L 252. Statskassen vil ved en afkortning af kredittiderne  

 fra 1. juli 1992 få en likviditetsforbedring, der skal anvendes til at  

 finansiere bortfaldet af de arbejdsmarkedsbidrag, der forfalder til betaling  

 senere end 31. marts 1992.
Efter de gældende regler skal importmomsen m.v. af varer, der er fortoldet  

 i afregningsperioden, dvs. måneden, indbetales til de statslige told- og  

 skattemyndigheder inden udgangen af måneden efter afregningsperioden.
Det vil  

 sige, at importmoms m.v. af varer, der er indført i f.eks. marts måned, skal  

 betales inden udgangen af april måned.
Den foreslåede ændring medfører, at  

 kredittiden nedsættes med ca. 14 dage fra udgangen af måneden til den 16. i  

 måneden efter importmåneden.
Derved opnås, at virksomhederne får ensartede  

 kredittider for told og importmoms m.v., idet betalingsfristen for told  

 allerede ved lov nr. 60 af 7. februar 1990 blev fastsat til den 16. i  

 måneden.
 Den foreslåede ændring af kreditfristen for moms medfører, at fristen for  

 angivelse og indbetaling af moms for f.eks. april kvartal 1992 ændres fra den  

 20. august til den 15. august 1992.
 Det foreslås, at forkortelsen af betalingsfristen for importmoms får  

 virkning for den afregningsperiode, der påbegyndes den 1. juli 1992, dvs.  

 importmoms for juli måned skal indbetales den 16. august 1992. Det foreslås  

 endvidere, at 5 dages forkortelsen af betalingsfristen for moms fra de  

 registrerede virksomheder får virkning for afregningen, der skal angives  

 eller betales fra og med den 1. juli 1992, dvs. for april kvartal 1992 skal  

 momsen betales den 15. august 1992.
 Dette lovforslag har som nævnt den konsekvens, at der vil blive fremsat et  

 ændringsforslag til lovforslag L 252.
Provenumæssige konsekvenser Forkortelse af betalingsfristen for moms fra registrerede virksomheder med  

 5 dage.
Uden afskaffelse af EF-importmomsen vil forslaget medføre en forbedring af  

 statens gennemsnitlige likviditet vedrørende moms med ca. 1,4 mia. kr. en  

 gang for alle.
Efter afskaffelsen af EF-importmomsen vil momsbetalingerne fra  

 de registrerede virksomheder stige tilsvarende således, at forslaget medfører  

 en forbedring af statens gennemsnitlige likviditet med ca. 1,75 mia. kr.
Ved  

 fremrykning af betalingsfristen vil energiafgifterne, der godtgøres i  

 forbindelse med momsafregningen, samtidig blive godtgjort tidligere.
Dette  

 medfører en forringelse af statens gennemsnitlige likviditet med ca. 55 mill.  

 kr.
 Ved ikrafttrædelse for betalinger fra registrerede virksomheder efter 1.  

 juli 1992 vil rentevirkningen netto blive ca. 70 mill. kr. i 1992. På  

 helårsbasis vil virkningen være ca. 170 mill. kr.
Af bemærkningerne til lovforslag nr.
L 252 fremgår de økonomiske  

 virkninger af at forkorte momskredittiden med yderligere 5 dage fra den 1.  

 januar 1993.
 Forkortelse af betalingsfristen for importmoms med 14 dage for  

 importmoms optjent efter 1. juli 1992.
 Forslagets virkninger kan deles op på importmoms fra tredjelande og  

 importmoms fra EF-lande.
Med hensyn til importmoms fra tredjelande vil forslaget medføre en  

 forbedring af statens gennemsnitlige likviditet med ca. 1.050 mill. kr. ved  

 et importmomsniveau på 27 mia. kr. årligt.
Forrentningen heraf udgør ca. 105  

 mill. kr. årligt ved 10 pct. rente.
I 1992 vil forslaget få virkning for 5 betalingsterminer.
Rentegevinsten i  

 1992 vil således være på ca. 45 mill. kr.
Tredjelands importmoms skal efter de gældende regler betales inden  

 udgangen af måneden efter importmåneden.
Told- og skatteregionerne vil dog  

 ikke registrere en betaling indgået ultimo måneden før primo næste måned.
Når  

 betalingsfristen rykkes fra ultimo måneden, vil regionen kunne nå at  

 registrere betalingen i en tidligere regnskabsmåned.
Forslaget medfører  

 således en nedbringelse af statens kasseunderskud en gang for alle med 1/12  

 af 27 mia. kr. eller ca. 2,25 mia. kr.
Det reelle billede af  

 provenuvirkningen er dog rentevirkningen.
Som konsekvens af forkortelsen af betalingsfristen for importmomsen  

 forkortes betalingsfristen for afgifterne på kaffe og the, der opkræves i  

 forbindelse med varernes fortoldning.
Virkningen vil være nedbringelse af  

 statens kasseunderskud med ca. 20 mill. kr. en gang for alle i 1992, men  

 alene en forbedring af statens gennemsnitlige likviditet med ca. 10 mill. kr.  

 Forrentningen heraf udgør på helårsbasis ca. 1 mill. kr.
 EF-importmomsen vil også blive indbetalt 14 dage hurtigere end  

 ellers i alt 6 gange, hvoraf 1 gang i 1993, før EF-importmomsen afskaffes som  

 foreslået i L 252.
 I forhold til provenubemærkningerne i L 252 vil statens kasseunderskud  

 blive forbedret med ca. 2,6 mia. kr. i 1992, men tilsvarende forringet i 1993  

 en gang for alle.
 Det reelle udtryk for provenugevinsten er rentevirkningen, der vil være på  

 50 mill. kr. i 1992 og ca. 10 mill. kr. i 1993.
Ændringerne af betalingsfristerne for importmoms og moms fra registrerede  

 virksomheder vil medføre en afledt effekt på registreringsafgiften af biler.  

 Ved kortere kreditfrist forventes det, at rentetabet vil blive kompenseret  

 ved en marginal forhøjelse af bilpriserne, hvoraf der betales  

 registreringsafgift.
I 1992 vil virkningen være en provenugevinst på ca. 6  

 mill. kr.
Der vil blive opnået en tilsvarende gevinst på helårsbasis.
 De foreslåede kreditstramninger skal sammenholdes med det tab, staten  

 pådrager sig ved ikke, efter EF-Domstolens afgørelse, at være i stand til at  

 oppebære arbejdsmarkedsbidrag, der forfalder til betaling efter 31. marts  

 1992. Brutto er der tale om et beløb på ca. 4,2 mia. kr. en gang for alle.  

 Der skal dog fraregnes indkomstskat af beløbet, da arbejdsmarkedsbidraget er  

 fradragsberettiget.
 Indkomstskattevirkningen anslås til ca. 1,6 mia. kr., hovedsagelig  

 vedrørende 1993.
Netto er der således tabt ca. 2,6 mia. kr. en gang for alle.
Forrentningen  

 heraf udgør ca. 260 mill. kr. på årsbasis.
Rentetabet ved opgivelse af arbejdsmarkedsbidrag for 4. kvartal 1991 m.v.  

 indtræder hurtigere end rentegevinsten ved stramningerne af  

 momskreditreglerne.
I følgende tabel er vist skøn over rentevirkningerne i  

 finansår 1992, 1993 og 1994. Virkningerne i 1994 svarer til helårsvirkningen.  

 Der opnås tilnærmelsesvis neutralitet.
*) Der er beregningsteknisk regnet med 38 pct. skat til betaling i  

 november 1993. I det omfang, der måtte blive betalt 34 pct. skat i 1992, vil  

 rente af nettorentetab fra 1993 blive tilsvarende mindre.
Kreditstramningerne  

 antages at blive væltet over i højere priser uden at give indkomstskattetab.
 ) Rentevirkning vedr. moms og kaffe- og teafgifterne samt afledt virkning  

 på registreringsafgiften.
Administrative konsekvenser Det skønnes, at forslaget vil medføre engangsudgifter for de statslige  

 told- og skattemyndigheder på ca. 0,8 mill. kr.
Udgifterne vil blive afholdt  

 inden for Skatteministeriets budget.
 Forslaget skønnes at medføre et begrænset merarbejde for de statslige  

 told- og skattemyndigheder i en overgangsperiode.
Bemærkninger til lovforslagets enkelte bestemmelser Til § 1 Ad. nr. 1.
Efter den gældende lov skal importmomsen m.v. af varer, der er fortoldet i  

 afregningsperioden, d.v.s. måneden, indbetales til de statslige told- og  

 skattemyndigheder inden udgangen af måneden efter afregningsperioden.
Det vil  

 sige, at importmoms m.v. af varer, der er indført i f.eks. marts måned, skal  

 betales inden udgangen af april måned.
Den foreslåede ændring medfører, at  

 indbetalingsfristen flyttes til den 16. i måneden efter afregningsperioden.  

 Herved opnås endvidere, at virksomhederne får samme indbetalingsfrist for  

 told og importmoms m.v.
 Ad. nr. 2-5.
 Ændringerne er en konsekvens af ændringen under nr. 1.
Til § 2 Det foreslås, at fristen for angivelse og indbetaling af moms fra den 1.  

 juli 1992 afkortes med 5 dage.
 Dette medfører, at fristen for angivelse og indbetaling af moms for f.eks.  

 april kvartal ændres fra den 20. august til den 15. august.
 For landbrugsvirksomheder m.v., hvis afgiftsperiode udløber f.eks. i  

 januar, vil ændringen medføre følgende:
 Fristerne for indbetaling af henholdsvis 1. og 2. rate moms ændres fra  

 henholdsvis den 20. juli og den 20. oktober til den 15. juli og den 15.  

 oktober.
Til § 3 Det foreslås, at § 1 har virkning fra den afregningsperiode, der  

 påbegyndes 1. juli 1992. Fristen for indbetaling af told og importmoms m.v.  

 for varer, der er indført i juli måned, er således 16. august 1992.
 Det foreslås, at § 2 har virkning for afregninger, der skal angives eller  

 betales fra og med den 1. juli 1992. For april kvartal 1992 skal momsen  

 betales den 15. august 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I toldloven, jf. lovbekendtgørelse nr. 153 af 27. februar 1992, foretages  

 følgende ændringer:
 1. I § 85, 2. pkt., ændres »inden udgangen af  

 måneden« til: »senest den 16. i måneden«.
§ 85. Afregningsperioden for forbrugsafgifter af varer, der  

 indføres i erhvervsmæssigt øjemed af varemodtagere, der er registreret efter  

 § 82, er måneden.
Afgiften af varer, der er fortoldet i afregningsperioden,  

 skal indbetales til de statslige told- og skattemyndigheder inden udgangen af  

 måneden efter afregningsperioden.
Udgør afgiften under 50 kr., kan  

 indbetaling af beløbet udelades.
 2. I § 89, stk. 1, indsættes efter »§ 83, stk.  

 4,»: »skyldige forbrugsafgifter efter § 85«.
 § 89. Betales skyldig told efter § 83 eller § 86, stk. 5, bidrag  

 efter § 83, stk. 4, afgift efter § 86, stk. 6, beløb efter § 108 a, stk. 2,  

 eller ekspeditionsafgift efter § 124 a ikke rettidigt, skal der betales 1,3  

 pct. i månedlig rente for hver påbegyndt måned fra den 1. dag efter  

 afregningsperiodens udløb.
- - - 3. § 89, stk. 2. ophæves.
 Stk. 3-5 bliver herefter stk. 2-4.
§ 89. - - - Stk. 2. Betales skyldige forbrugsafgifter efter § 85 ikke  

 rettidigt, skal der betales 1,3 pct. i månedlig rente for hver påbegyndt  

 måned fra den 1. dag i den 2. måned efter afregningsperiodens udløb.
 Stk. 3. Rentebeløbet efter stk. 1 og 2 fastsættes altid til mindst  

 50 kr.
 Stk. 4. Skatteministeren kan fastsætte bestemmelser om gebyr for  

 erindringsskrivelser vedrørende betaling af told- og afgifter m.v.
Stk. 5. Ubetalte told-, afgifts- og rentebeløb, bidrag efter § 83,  

 stk. 4, afgift efter § 86, stk. 6, beløb efter § 108 a, stk. 2, og  

 ekspeditionsafgift efter § 124 a kan inddrives ved indeholdelse i løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
Skatteministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af bestemmelserne i reglerne.
 4. I § 89, stk. 3, der bliver stk. 2, udgår: »og  

 2«.
§ 89. - - - Stk. 3. Rentebeløbet efter stk. 1 og 2 fastsættes altid til mindst  

 50 kr.
- - - 5. I § 116 b, 1. pkt., ændres »§ 89, stk. 4« til:  

 »§ 89, stk. 3«.
§ 116 b.
Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på told-, afgifts-  

 og rentebeløb, bidrag efter § 83, stk. 4, afgift efter § 86, stk. 6, gebyrer  

 efter § 89, stk. 4, beløb efter § 108 a, stk. 2, ekspeditionsafgift efter §  

 124 a og administrative bøder efter kapitel 11. Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af toldbeløb m.v.
§ 2 I lov om merværdiafgift (Momsloven), jf. lovbekendtgørelse nr. 140 af 26.  

 februar 1992, foretages følgende ændringer:
 I § 20, stk. 1, § 22, stk. 1 og § 28, stk. 1 og 3, ændres  

 »20« til: »15«.
§ 20. Registrerede virksomheder skal senest 1 måned 20 dage efter  

 udløbet af hver afgiftsperiode til de statslige told- og skattemyndigheder  

 angive størrelsen af virksomhedens udgående og indgående afgift i perioden  

 samt størrelsen af den omsætning, der efter § 12, stk. 1-3, ikke skal  

 medregnes i den afgiftspligtige omsætning.
Beløbene angives i hele kroner,  

 idet der bortses fra ørebeløb.
Angivelsen, der skal være underskrevet af  

 virksomhedens ansvarlige ledelse, afgives på en særlig blanket, der også  

 benyttes ved afgiftens indbetaling.
- - - § 22. Afgiften for en afgiftsfri periode forfalder til betaling en  

 måned efter afgiftsperiodens udløb og skal indbetales senest 20 dage  

 derefter.
Udgør afgiften under 50 kr., kan indbetaling af beløbet undlades.
- - - § 28. Virksomheder, der er registreret som landbrug og fiskeri  

 m.v., skal senest den 20. i den tredje kalendermåned efter udløbet af hver  

 afgiftsperiode til de statslige told- og skattemyndigheder angive størrelsen  

 af virksomhedens udgående og indgående afgift i perioden.
Beløbene angives i  

 hele kroner, idet der bortses fra ørebeløb.
Angivelsen skal være underskrevet  

 af virksomhedens ansvarlige ledelse.
Stk. 2. - - - Stk. 3. Af afgiften for en afgiftsperiode forfalder halvdelen til  

 betaling den 1. i den sjette kalendermåned og halvdelen til betaling den 1. i  

 den niende kalendermåned efter afgiftsperiodens udløb.
Beløbene skal  

 indbetales senest 20 dage efter, at de er forfaldne til betaling.
- - - Efter 2. behandling den 7. maj 1992 § 1 I toldloven, jf. lovbekendtgørelse nr. 153 af 27. februar 1992, foretages  

 følgende ændringer:
 1. I § 85, 2. pkt., ændres »inden udgangen af  

 måneden« til: »senest den 16. i måneden«.
 2. I § 89, stk. 1, indsættes efter »§ 83, stk.  

 4,»: »skyldige forbrugsafgifter efter § 85,».
 3. § 89, stk. 2, ophæves.
 Stk. 3-5 bliver herefter stk. 2-4.
 4. I § 89, stk. 3, der bliver stk. 2, udgår »og  

 2«.
 5. I § 116 b, 1. pkt., ændres »§ 89, stk. 4« til:  

 »§ 89, stk. 3«.
§ 2 I lov om merværdiafgift (momsloven), jf. lovbekendtgørelse nr. 140 af 26.  

 februar 1992, foretages følgende ændringer:
 I § 20, stk. 1, § 22, stk. 1 og § 28, stk. 3, ændres  

 »20« til: »12«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med den afregningsperiode, der  

 påbegyndes 1. juli 1992, jf. dog stk. 3, og § 2 for afregninger, der skal  

 angives eller betales fra og med den 1. juli 1992.
 Stk. 3. § 1, nr. 1, har virkning fra den 1. juli 1992. I perioden  

 1. juli-31. december 1992 er indbetalingsfristen dog den 22. i måneden.
