 Erstatter: FKOBST P.324-1 af DEC 1983.
FORMÅL 1. Formålet med disse bestemmelser er:
- at fastsætte retningslinier for bevaring og kassation af arkivalier, ved  

 forsvarets myndigheder samt - at fastlægge forsvarets arkivskabende myndigheders forhold til  

 Rigsarkivets 3. Afdeling, Forsvarets Arkiver (FOARK).  GENERELT 2. Nærværende bestemmelser, der er godkendt af  

 Rigsarkivaren, er gældende for alle forsvarets myndigheder.
ARKIVSKABENDE MYNDIGHED/UNDERARKIV 3. En arkivskabende myndighed er en myndighed, der ved  

 sin opgave og virksomhed danner et sammenhængende arkiv i et fastlagt  

 journalsystem.
 En arkivskabende myndighed kan enten pålægge, eller, som følge af de af  

 Forsvarskommandoen fastsatte bestemmelser for kommandoforhold (organisation)  

 beordre sine enheder at oprette underarkiver ved selvstændig  

 sekretariatsfunktion, eller gennem et andet tjenestesteds  

 fællessekretariat/sekretariat.
 Underarkivets journalsystem fastlægges af egen arkivskabende myndighed.
 Oversigt over arkivskabende myndigheder/underarkiver fremgår af tillæg A  

 og tillæg B til ref.b.
 Underarkiver afleveres til FOARK gennem den arkivskabende myndighed,  

 medmindre anden aftale er truffet med FOARK.
ARKIVALIER 4. Ved arkivalier forstås enhver art af  

 informationsbærende materiale, der er blevet til eller tilvejebragt i  

 forbindelse med myndighedens og dens personels tjenstlige virke, herunder  

 kort, tegninger, planer, fotografier, film, mikrofilm, grammofonplader,  

 lydbånd, hulkort, stempler, disketter, magnetbånd og andre medier til  

 behandling og opbevaring af data.
EDB- ARKIVALIER 5. Ved edb-arkivalier forstås specielt data af enhver  

 art på maskinlæsbare edb-medier, samt almindeligt læsbart bilagsmateriale,  

 som direkte knytter sig hertil, f.eks. systembeskrivelser,  

 programbeskrivelser og anden dokumentation, herunder ind- og uddatamateriale.  

 Såfremt edb-arkivalier ved aflevering til FOARK ikke foreligger på et af  

 Rigsarkivet godkendt edb-arkivmedie, har Forsvarets Datatjeneste ansvaret for  

 fornøden konvertering til godkendt arkivmedie.
Forsvarets Datatjeneste har endvidere ansvaret for, at FOARK orienteres om  

 nye edb-projekter.
Rigsarkivaren afgør, hvilke edb-arkivalier, der skal  

 kasseres eller bevares, for så vidt der ikke er tale om personregistre  

 omfattet af Loven om personregistre (lov nr. 294 af 8/6 1978). Om  

 edb-personregistre skal Rigsarkivarens udtalelse om kassation eller bevaring  

 indhentes.
På grundlag heraf ansøger Forsvarets Datatjeneste  

 Justitsministeriet om tilladelse til arkivering.
AFLEVERINGSPLIGT 6. De arkivskabende myndigheder har pligt til at  

 aflevere deres arkiver til FOARK.
Afleveringsproceduren for arkivalier  

 fremgår af ref.c.
NEDLAGTE MYNDIGHDERES ARKIVER 7. Såfremt en myndighed skifter navn, betragtes den i  

 arkivmæssig henseende som ophævet.
Fra datoen for navneændringen påbegynder  

 myndigheden et nyt arkiv og en ny journaliseringsperiode, idet det hidtige  

 arkiv behandles som en afsluttet helhed.
 Såfremt sammenlægning af flere myndigheder finder sted, opretter den heraf  

 opståede nye myndighed et nyt arkiv og påbegynder en ny  

 journaliseringsperiode, idet de tidligere myndigheders arkiver behandles som  

 afsluttede.
 Varig tilaktering til sådanne nye arkiver må normalt kun finde sted med  

 FOARKs tilladelse.
 Arkivalier fra nedlagte myndigheder kan efter aftale afleveres til FOARK  

 med mindre de fortsat anvendes.
TILGÆNGELIGHED 8. Afleverede arkivalier er normalt først offentlig  

 tilgængelige 50 år efter udstedelsesdatoen.
Undtaget herfra er akter, der  

 omfattes af loven om offentlighed i forvaltningen.
For personelsager,  

 herunder personelbedømmelser, har andre end den pågældende person først  

 adgang 100 år efter tilblivelsen.
Forsvarsministeriet kan i samråd med  

 Rigsarkivaren dispensere fra disse tilgængelighedsbestemmelser.
ORDNING AF ARKIVALIER 9. Forinden aflevering af arkivalier til FOARK skal  

 disse være ordnet, registreret, pakket og mærket forskriftsmæssigt i  

 overensstemmelse med de herom udgivne bestemmelser, ligesom den arkivskabende  

 myndighed afholder udgiften til transport af arkivalierne til FOARK.
KASSATION AF ARKIVALIER 10. Efter forhandling mellem forsvarets arkivskabende  

 myndigheder og FOARK kan Rigsarkivaren give permanente tilladelser til  

 kassation af visse arkivalier, som den enkelte myndighed herefter løbende  

 selv effektuerer.
De permanente kassationstilladelser vil fremgå af ref.d.
Destrueringen af de til kassation bestemte arkivalier udføres af den  

 arkivskabende myndighed.
Arkivalier, der er udpeget til kassation, jf.  

 ref.d., skal destrueres, når den arkivskabende myndighed ikke mere skønner at  

 have brug for disse (senest efter 30 år).
KONSULENTBISTAND 11. FOARK er forsvarets konsulent i arkivspørgsmål,  

 herunder fortolkning af kassations- og bevaringsbestemmelser.
TJENSTLIG LÅN AF ARKIVALIER 12. Den arkivskabende myndighed kan til tjenstlig brug  

 låne afleverede arkivalier ved henvendelse til FOARK.
 Lån af andre myndigheders arkivalier i tjenstlig øjemed vil kunne  

 effektueres efter ansøgning herom til FMN.
