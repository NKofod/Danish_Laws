 I medfør af § 40 i lov nr. 247 af 10. juni 1960 om brandvæsenet i  

 købstæderne og på landet fastsættes herved følgende:
Anvendelse af ovne og lygter m.v. indrettet  

 til flydende brændstof § 1.  I rum, hvori der oplagres eller arbejdes med let  

 antændelige stoffer (* 1), herunder træbearbejdningsværksteder, stalde, lader  

 og foderlofter, samt i det fri i nærheden af større oplag af sådanne stoffer  

 må der ikke til belysning anvendes petroleum og andre brandfarlige væsker,  

 medmindre der benyttes transportable håndlygter, som opfylder de i stk. 2  

 fastsatte bestemmelser, eller fast anbragte lamper, der er indrettet og  

 anbragt som nævnt i stk. 3.
Stk. 2.  Petroleumshåndlygter og lignende, der benyttes  

 på de i stk. 1 nævnte steder, skal være udført på solid og forsvarlig måde.  

 De skal være ubeskadigede, og væskebeholderen skal være af metal.
De skal  

 endvidere være forsynet med et glas, som er således fastgjort, at det  

 vanskeligt kan forskydes i tilfælde af fald eller stød.
Til belysning på de  

 nævnte steder må stearinlys og lignende kun anvendes, når lyset er anbragt i  

 en lygte af tilsvarende beskaffenhed.
Stk. 3.  Fast anbragte eller ophængte petroleumslamper  

 og lignende, der benyttes i rum uden brandsikkert loft (* 2), skal over  

 flammen (lampeglasset) være forsynet med en beskyttelseshætte af uantændeligt  

 materiale, og lampeglassets overkant skal være fjernet mindst 30 cm fra  

 loftet.
Ved benyttelse af sådanne lamper i de i stk. 1 nævnte rum skal loftet  

 over lampernes faste ophængnings- eller anbringelsessteder tillige være  

 beskyttet med en mindst 30 x 30 cm stor og mindst 3 mm tyk asbestplade,  

 dækket af en metalplade.
Stk. 4.  Ophængning eller fastgørelse af de i stk. 2 og  

 3 omtalte lygter og lamper skal ske på forsvarlig måde under anvendelse af  

 solidt materiale, der ikke kan brænde.
Lygter og lamper skal være slukket  

 under påfyldning af brændstof.
I de i stk. 1 nævnte rum må påfyldning ikke  

 finde sted.
§ 2.  Ovne og apparater, som anvendes til kogning,  

 rumopvarmning, udtørring af nybygninger og lignende, som ikke er beregnet for  

 skorstenstilslutning, og i hvilke der benyttes petroleum eller andre  

 brandfarlige væsker, skal være i solid og forsvarlig udførelse og skal under  

 brug tilses jævnligt, samt holdes i betryggende afstand fra brændbare  

 genstande m.v.
De må ikke benyttes i de i § 1, stk. 1, omtalte rum eller i  

 nærheden af de der nævnte oplag.
Apparaterne skal være konstrueret således,  

 at de står sikkert og solidt.
 Stk. 2.  Flytning af apparaterne og påfyldning af  

 brændstof må kun ske, når de er slukket og afkølet.
 Stk. 3.  Som brændstof må der ikke benyttes mere  

 brandfarlige væsker end dem, de enkelte appareter er konstrueret til at  

 forbrænde, f.eks. ikke benzin til petroleumsapparater.
 § 3.  For blæselamper, i hvilke der benyttes flydende  

 brændstof eller gas, finder bestemmelserne i § 2, stk. 1, med undtagelse af  

 sidste pkt., og stk. 2 (bortset fra flytning) og stk. 3, tilsvarende  

 anvendelse.
 Stk. 2.  Når blæselamper anvendes ved arbejdsprocesser,  

 der er forbundet med direkte antændelsesrisiko, f.eks. optøning af vandrør,  

 afbrændning af gammel maling, sammenklæbning af tagpap og lignende, skal der  

 udvises særlig forsigtighed, og der skal i disse tilfælde holdes  

 slukningsmidler i beredksab umiddelbart ved arbejdsstedet, f.eks. en  

 vandfyldt håndsprøjte, vandfyldt spand eller lignende.
 § 4.  Kogeapparater til gas og til petroleum m.v. til  

 husholdningsbrug må i bygninger kun benyttes på faste kogepladser, der er  

 indrettet i overensstemmelse med bygningslovgivningens forskrifter.  

 Kogeapparater til gas til andet brug skal under benyttelse være anbragt på  

 uantændeligt underlag og være fjernet mindst 60 cm fra brændbart materiale.
 Stk. 2.  Anvendelsen af andre gasforbrugende appareter  

 og ovne, som f.eks. loddeapparater, smelte- og varmeovne m.v. skal så vidt  

 muligt ske på faste arbejds- eller anbringelsessteder, der er indrettet som  

 angivet i stk. 1. Ved benyttelse på vekslende arbejdssteder skal der udvises  

 særlig forsiktighed og træffes de fornødne sikkerhedsforanstaltninger.
 § 5.  Autogenskæring og autogensvejsning skal så vidt  

 muligt foregå på faste, til formålet indrettede arbejdssteder, hvor  

 underlaget og omgivelserne er egnede til at modstå antændelse ved flammer,  

 gnister og varmestråling fra arbejdet.
Stk. 2.  Ved svejsning eller skæring på vekslende  

 arbejdssteder skal der udvises særlig forsigtighed og træffes de fornødne  

 sikkerhedsforanstaltninger, som f.eks. undersøgelse af arbejdsstedets  

 omgivelser, fjernelse af let antændeligt materiale, afskærmning med  

 jernplader, vanding af brændbare gulvflader og tilsyn efter arbejdets  

 afslutning.
Når der arbejdes på steder, hvor der er større antændelsesrisiko,  

 skal der holdes slukningsmidler i beredskab umiddelbart ved arbejdsstedet,  

 f.eks. en vandfyldt håndsprøjte, vandfyldt spand eller lign.
Der må ikke  

 autogenskæres på rørledninger, der anvendes til transport af flydende eller  

 smeltelige brændbare stoffer.
 Anvendelse af elektrisk opvarmede ovne m.v.
§ 6.  Elektrotermiske ovne og apparater, herunder  

 elektrisk opvarmede kogeplader, dyppekogere, varmeovne, strygejern og  

 loddekolber m.v., skal opstilles og anvendes på en sådan måde, at de ikke ved  

 benyttelsen kan antænde underlag eller omgivelser.
Det må navnlig iagttages,  

 at strålevarmeovne i strålingsretningen holdes i forsvarlig afstand, som  

 regel mindst 1 m, fra brændbart materiale, og at strygejern ikke står med  

 tilsluttet ledning, når de ikke benyttes.
 Stk. 2.  Ved brug af elektriske svejseaggregater finder  

 bestemmelserne i § 5 tilsvarende anvendelse.
 Forholdsregler mod antændelse fra gnister,  

 gløder og lignende.
 § 7.  I skorstene i bygninger tækket med strå eller  

 lige så let antændeligt materiale eller inden for en afstand af 15 m fra  

 sådanne bygninger eller fra større oplag af let antændelige stoffer, må  

 forøget træk ikke søges tilvejebragt ved afbrænding af papir eller lign. i  

 skorstenen.
§ 8.  Aske og slagger, som udtages af ildsteder, skal  

 anbringes og opbevares i beholdere af uantændeligt materiale.
Uden for  

 bygning må aske og slagger ikke anbringes, før alle gløder er fuldstændig  

 slukket, medmindre anbringelsen sker i lukket beholder eller grube af  

 uantændeligt materiale.
§ 9 Tvist, klude, savsmuld og lignende, som anvendes til behandling med eller  

 opsygning af fernis, olie, farve og lak m.v., skal brændes eller  

 tilintetgøres på anden måde straks efter brugen eller opbevares i lukket  

 beholder af uantændeligt materiale.
§ 10.  Såfremt der benyttes poser af papir til  

 opsamling af almindeligt husaffald, skal der på ophængsstativet findes et  

 tydeligt og holdbart opslag med følgende ordlyd: »Gløder og varm aske må  

 ikke lægges i affaldsposen«.
Anbringelse af et sådant opslag kan  

 undlades, såfremt poserne er forsynet med en trykt anvisning af samme ordlyd  

 udført i en farve, der klart afviger fra anden tekst på posen.
 Stk. 2.  Inden for områder med udstrakte  

 nåletræplantager eller lyngbevoksninger kan brandmyndigheden fastsætte  

 videregående krav om anbringelse og benyttelse af de i stk. 1 nævnte  

 affaldsposer eller forbyde brugen af disse.
§ 11.  Hø, sæd o.lign. skal de første 3 måneder efter  

 indbjergningen holdes under regelmæssigt tilsyn.
Konstateres det, at en  

 selvantændelsesproces er under udvikling, skal der træffes foranstaltninger  

 til afværgelse af faren, om fornødent ved tilkaldelse af brandvæsenet.
 Anvendelse af brandfarlige væsker m.v.
§ 12.  Ved omhældnning, aftapning og anvendelse af  

 brandfarlige væsker skal der udvises fornøden forsigtighed.
Det er forbudt at  

 fylde benzin på traktorer og motorredskaber, medens motoren er i gang.
Særlig  

 påpasselighed er påkrævet ved omgang med lettere antændelige væsker, som  

 f.eks. benzin, benzol, stenkulsnafta, svovlkulstof, æter, celluloselak,  

 cellulosefortynder, acetone, sprit og andre alkoholer, hvis dampe kan  

 antændes ikke alene ved åbne flammer eller gløder, men også ved elektriske  

 eller mekaniske gnister.
 Stk. 2.  Når sådanne væsker anvendes i private  

 husholdninger til tøjrensning eller lign., skal der udvises særlig  

 forsigtighed.
 Tændstikker og tobaksrygning.
 § 13.  Tændstikker, fyrtøj o.lign. skal opbevares på  

 en sådan måde, at børn under skolepligtig alder vanskeligt kan få adgang til  

 dem.
 § 14.  Tobaksrygning er forbudt i rum og på steder,  

 hvor der oplagres, arbejdes med eller ved forarbejdning fremkommer let  

 antændelige stoffer eller brandfarlige væsker, dampe og luftarter, herunder  

 bl.a. i træbearbejdningsværksteder og i lader og foderlofter, samt i stalde  

 under arbejde med halm, avner og andre brandfarlige genstande.
§ 15 Tobaksrygning er forbudt i tiden fra 1. marts til 31. oktober på  

 lyngklædte arealer og i nåletræplantager og i disses umiddelbare nærhed.
Om flyttelige og midlertidige ildsteder. (*  

 3) § 16.  Uden brandmyndighedens tilladelse (* 4) er det  

 forbudt at anvende flyttelige og midlertidige ildsteder i det fri i mindre  

 afstand end:
 Stk. 2.  Ved benyttelse af midlertidige og flyttelige  

 ildsteder i det fri til opvarmning eller smeltning af asfalt, tjære, beg,  

 paraffin o.lign., skal der udvises særlig forsigtighed.
§ 17.  Flyttelige og midlertidige ildsteder, f.eks.  

 koksgryder, trækulsovne, kulbækkener o.lign., der benyttes i bygninger, skal  

 være anbragt på uantændeligt underlag og i øvrigt være indrettet og opstillet  

 på forsvarlig måde og i betryggende afstand fra brændbare bygningsdele m.v.  

 De må ikke benyttes i de i § 1, stk. 1, omtalte rum eller i nærheden af de  

 der nævnte oplag.
For ildsteder, der opvarmes ved flydende brændstof, gælder  

 bestemmelserne i § 2.
 Om bål og afbrænding af halm m.v.
A.
Fælles regler.
§ 18 Brandmyndigheden kan i tilfælde af tørke eller på grund af andre  

 ekstraordinære forhold forbyde enhver form for afbrænding i det fri inden for  

 et nærmere angivet område.
 § 19.  Afbrænding i det fri af halm o.lign., herunder  

 frøhalm, tækkehalm, rør, kvas, avner m.v., skal forud anmeldes til den  

 stedlige brandinspektør.
Stk. 2.  I tilfælde af ekstraordinære forhold, f.eks.  

 stærk blæst, kan brandinspektøren forbyde en påtænkt afbrønding eller beordre  

 en påbegyndt afbrænding bragt til ophør.
Han kan under disse omstændigheder  

 yderligere fastsætte skærpede afstandskrav for en påtænkt afbrænding og andre  

 sikkerhedskrav med hensyn til slukningsredskaber, vagt m.v.
Det påhviler den,  

 der ønsker afbrændingen gennemført, at tilvejebringe slukningsmateriel og  

 vagtmandskab m.v. i det omfang, det betinges af brandinspektøren.
Såfremt  

 forholdene tilsiger det, kan brandinspektøren fastsætte lempede afstandskrav.  

 Dette kan dog ikke ske i de i § 21, stk. 3, nævnte tilfælde.
 Stk. 3.  Afbrænding må tidligst påbegyndes ved solopgang  

 og skal være afsluttet samme dag senest 1 time efter solnedgang.
 Stk. 4.  Efter antændelsen må der ikke ved hjælp af  

 hesteforspand køres materiale direkte til bålet eller afbrændingsmarken.
 Stk. 5.  Der skal ved afbrændingen drages omsorg for, at  

 luftledninger og ledningsmaster ikke udsættes for væsentlig varmepåvirkning.
 Stk. 6.  Afbrænding må ikke påbegyndes i stærk blæst.
 Stk. 7.  Såfremt vinden under afbrændingen forandrer  

 retning eller forøges i styrke, således at der kan opstå brandfare eller fare  

 for væsentlige ulemper for omgivelserne ved røgen, skal afbrændingen så vidt  

 muligt straks afbrydes.
 Stk. 8.  Afbrændingen skal foregå under stadigt tilsyn  

 af en voksen person.
Stk. 9.  Ved afbrændingens afslutning, og før stedet  

 forlades, skal det påses, at ild og gløder er fuldstændig slukket, således at  

 ildens genopblussen er udelukket.
Det samme gælder ved midlertidig afbrydelse  

 af afbrændingsarbejdet, f.eks. under middagshvil el.lign., medmindre der i  

 dette tidsrum opretholdes fornøden vagt ved bålet eller afbrændingsmarken.
 Stk. 10.  Ansvaret for overholdelsen af bestemmelserne  

 påhviler den, der har truffet bestemmelse om afbrændingens foretagelse.
B.
Afbrænding af løstliggende halm efter mejetærskning.
 § 20.  Ved afbrænding af løstliggende halm efter  

 mejetærskning skal der under hensyn til afbrændingsmarkens størrelse og  

 omgivelsernes beskaffenhed rådes over et passende antal skovle, forke og  

 brandpiskere og en så stor mandskabsstyrke, at der til enhver tid er mulighed  

 for at hindre ildens fremtrængen dels til nærliggende markarealer med frøgræs  

 eller sæd på roden eller i hobe, dels til bygninger, plantager og oplag m.v.
Stk. 2.  Afbrændingsmarken skal i alle tilfælde have en  

 afstand på mindst 30 m fra hårdttækte bygninger og 100 m fra Stk. 3.  I vindretningen fordobles de i stk. 2 nævnte  

 afstande.
 Stk. 4.  Hvis dele af afbrændingsmarken ligger de i stk.  

 2 nævnte bygninger m.v. nærmere end angivet, skal disse dele renses for  

 løstliggende halm o.lign., og om fornødent skal det sammenrevne materiale  

 derefter spredes så meget over det øvrige markareal, at det ikke stedvis  

 danner større bunker eller ophobninger.
C.
Afbrænding af halmstakke o.ling.
 § 21.  Ved afbrænding af halm m.v., som er samlet i  

 stakke eller større bunker og ophobninger, skal der forud gives underretning  

 til de omboende inden for en afstand af 200 m fra afbrændingsstedet.
Stk. 2.  Afbrændingen må ikke foretages inden for en  

 afstand af 100 m fra de i § 20, stk. 2, nævnte bygninger, plantager og oplag  

 m.v.
I vindretningen skal afstanden være mindst 200 m.
Der skal endvidere  

 drages omsorg for, at ilden ikke kan forplante sig til nærliggende  

 markarealer med frøgræs eller sæd på roden eller i hobe.
Stk. 3.  Enhver ejer eller bruger af en naboejendom kan  

 i alle tilfælde nodsætte sig, at afbrænding foretages inden for en afstand af  

 100 m fra de på hans grund beliggende bygninger, plantager og oplag m.v.
Hvis  

 disse ligger i vindretningen regnet fra bålet, kan han modsætte sig, at  

 afbrænding foretages inden for en afstand af 200 m.
 Stk. 4.  Omkring afbrændingsstedet skal der  

 tilvejebringes et 30 m bredt brandbælte, som skal være renset for  

 løstliggende halm o.lign.
 Stk. 5.  Brandinspektøren kan tillade, at afbrændingen  

 finder sted i en afstand af ikke under 30 m fra hårdttækte bygninger, såfremt  

 der ikke findes brændbart materiale mellem afbrændingsstedet og bygningerne,  

 og på betingelse af, at der holdes en vandfyldt håndkraftsprøjte rummende 50  

 l vand eller tilsvarende af brandinspektøren godkendt slukningsmateriel samt  

 yderligere en passende vandmængde i beredskab ved bygningerne.
D.
Afbrænding af haveaffald o.lign.
 § 22.  Afbrænding i mindre omfang af kvas, affald  

 o.lign. hidrørende fra have eller husholdning må ikke finde sted i mindre  

 afstand end:
 Stk. 2.  Disse afbrændinger skal ikke anmeldes til  

 brandinspektøren.
E.
Afbrænding af festblus o.lign.
§ 23.  For afbrænding af festblus, herunder Sct.
Hans  

 bål, samt større festfyrværkerier o.lign. finder bestemmelserne i § 22, stk.  

 1, tilsvarende anvendelse, idet de under a, b og c angivne afstande forøges  

 til henholdsvis 200, 200 og 30 m.
 Stk. 2.  Disse afbrændinger skal ikke anmeldes til  

 brandinspektøren.
F.
Afbrænding af siv, lyng m.v.
§ 24.  I tiden fra 1. april til 31. juli må der ikke i  

 søer, åer, moser og enge foretages afbrænding af på roden stående siv og i  

 heder på roden stående lyng.
Det samme gælder afbrænding af hede- og mosetørv  

 samt hede- og mosejord.
 Stk. 2.  Afbrænding på anden årstid må kun foretages  

 efter tilladelse fra brandinspektøren, der fastsætter de nærmere vilkår for  

 afbrændingens gennemførelse, herunder størrelsen af det nødvendige  

 vagtmandskab.
 Oplagring af halm, træ og brændsel m.v.
 § 25.  Stakke af utærsket sæd, halm og hø, tagrør  

 o.lign. i det fri eller under åben stakhjelm må ikke uden brandmyndighedens  

 tilladelse anbringes nærmere end 10 m fra bygninger.
 § 26.  Oplagring i det fri eller i bygninger, som ikke  

 er grundmurede og hårdttækte, af forarbejdet eller uforarbejdet træ og  

 træaffald må, for så vidt oplagets grundareal overstiger følgende grænser:
 kun finde sted med tilladelse fra brandmyndigheden, der fastsætter de  

 nærmere regler om oplagets indretning og placering, herunder om afstand til  

 bygninger på egen og fremmed grund, om eventuel opdeling af større oplag i  

 mindre sektioner og om indhegning og slukningsforanstaltninger m.v.
 Stk. 2.  Såfremt oplaget findes i bygninger, der ikke er  

 grundmurede og hårdttækte, regnes oplagets grundareal lig med bygningens  

 grundareal.
 Stk. 3.  Træoplag, der ikke efter brandmyndighedens  

 skøn, er indbyrdes adskilt på betryggende måde, betragtes i forhold til de i  

 stk. 1 givne regler som et oplag.
 Stk. 4.  Under særlige omstændigheder kan oplag af  

 mindre størrelse end angivet i stk. 1 ligeledes kræves indrettet efter  

 brandmyndighedens nærmere bestemmelse, bl.a. i tilfælde hvor oplaget ligger i  

 tæt bymæssig bebyggelse, eller hvor dets omgivelser er særlig brandfarlige.
 § 27.  For oplagring af fast brændsel med undtagelse  

 af koks og cinders, finder de i § 26 angivne regler tilsvarende anvendelse,  

 idet den i § 26, stk. 1, anførte grænse for oplagets grundareal sættes til 2  

 000 kvm.
 Straf og ikrafttræden m.v.
 § 28.  Overtrædelse af bekendtgørelsen straffes med  

 bøde.
 § 28.  Bekendtgørelsen træder i kraft den 1. april  

 1961.
 Stk. 2.  Samtidig ophæves bekendtgørelse nr. 52 af 19.  

 februar 1934 om forbud mod petroleumslygter, der ikke er sikrede mod  

 forskydning af glasset og bekendtgørelse nr. 110 af 23. april 1958 om  

 forsigtighedsforanstaltninger ved afbrænding i det fri af halm og lignende.
 Justitsministeriet, den 27. marts 1961.
 Hans Hækkerup.
 /Ehrenreich.
 (* 1) Som eksempler herpå kan nævnes: Utærsket sæd, avner, halm, hø, hør,  

 hamp, lyng, rør, papir, tekstilstoffer, savsmuld, spåner, kvas, tørv og  

 lignende.
 (* 2) Ved brandsikkert loft forstås loft af jernbeton, hulstensdæk, murede  

 hvælvinger og lignende.
 (* 3) For transportable foderkogeanlæg og vaskekedler gælder  

 bestemmelserne i bekendtgørelse nr. 280 af 20. maj 1946 om benyttelse af  

 forbrændingsmotorer og dampkraftanlæg m.v.
 (* 4) Brandmyndigheden er i købstæderne brandkommissionen og i  

 sognekommuner politimesteren.
