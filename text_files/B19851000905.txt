 I forbindelse med bestemmelserne i lov nr. 127 af 31. marts 1985 om  

 begrænsning i stigninger i avancer og priser tilkendegives følgende:
Indeksregulering af tilbud og entreprisesummer for enfamiliehuse og  

 montagebyggeri kan foretages på betingelse af, AT reguleringen sker på grundlag af Danmarks Statistiks  

 byggeomkostningsindeks eller dele af indeks, henholdsvis for et enfamiliehus  

 eller for en etageejendom opført som montagebyggeri, AT der ikke reguleres fra en dato, der ligger forud for begyndelsen af det  

 kvartal, hvori tilbuddet afgives, AT prisen i det længste reguleres frem til arbejdets  

 udførelsestidspunkt(er), AT det beregnede reguleringsbeløb reduceres med 8 pct., og AT reguleringen kun omfatter entreprisesummen eksklusive moms, idet  

 momsbetalingen følger afgiftslovgivningen.
 Følges disse retningslinier, er dokumentation i henhold til lovens § 8  

 ikke nødvendig.
 Monopoltilsynet, den 1. april 1985.
