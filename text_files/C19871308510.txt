 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 REINSPEKTION - UDBENET KØD.
 1. Indledning og område .
 Ved cirkulæreskrivelse af 12. september 1985 (KK 3220-1955) blev der  

 fastsat regler om reinspektion af udbenet kød bestemt for USA og Canada.
 I forbindelse med besøg fra USDA, Washington, er det gjort klart, at  

 reinspektionskravet også omfatter udbenet kød, som indgår i kødprodukter til  

 USA.
 På den baggrund skal udbenet kød, som er bestemt til eksport til USA eller  

 Canada, hvadenten dette sker i form af fersk kød eller efter videre  

 forarbejdning som kødvarer, reinspiceres i overensstemmelse med nedenstående  

 regler.
 Opmærksomheden henledes på, at en kødproduktvirksomhed, som modtager  

 udbenet kød til videre forarbejdning med henblik på eksport til USA eller  

 Canada, bør betinge sig, at det modtagne er reinspiceret i overensstemmelse  

 med USA-reglerne, og at emballagen i forbindelse med varebetegnelsen er  

 mærket: R, der skal være mindst 2 cm høj.
 I modsat fald skal partiet reinspiceres før anvendelse i varer bestemt til  

 USA eller Canada.
 Nærværende regler omfatter ikke følgende udskæringer:.
- af okser: inder- og yderlår, klump, tyndstegsfilet, mellembryst,  

 bovklump, spidsbryst, tykkam, hals, slag og mørbrad, - af svin: skinke, bov og kam, og - andre engros udskæringer, når de pågældende stykker er enkeltvis  

 indpakket og mærket med varebetegnelsen.
Ved produktion til andre markeder skal udbenet kød i henhold til pkt. 45,  

 d) i kap.
VIII i Landbrugsministeriets bekendtgørelse af 20. december 1984 om  

 udførsel af fersk kød underkastes en form for reinspektion efter  

 retningslinier, der aftales mellem virksomheden og embedsdyrlægen.
 2. Reinspektion .
Virksomheden skal ved kompetent personale foretage reinspektion af kødet  

 før opskæringen, og alle forureninger skal fjernes.
Dette skal foregå på et  

 passende sted, der skal være forsynet med nødvendigt lys og andre nødvendige  

 faciliteter.
 Virksomheden skal endvidere foretage reinspektionen af udbenet kød enten  

 som »parti reinspektion« eller som »løbende  

 reinspektion«.
 Ved undersøgelsen opgøres og vurderes resultaterne ved brug af henholdsvis  

 skema 1 (parti reinspektion) og skema 2 ( løbende reinspektion). Til  

 klassificering af de fundne fejl ved reinspektionen anvendes for svinekød  

 skema 3a og for oksekød skema 3b.
 Skemaerne med undersøgelsesresultaterne skal opbevares i mindst 1 år og  

 kopi heraf skal dagligt tilstilles embedsdyrlægen. dyrlæge.
 Embedsdyrlægen skal påse, at reinspektionen etableres, og at den foregår  

 efter de fastsatte retningslinier, og skal gribe ind, hvis uacceptable varer  

 godkendes.
 2.1 Parti reinspektion.
 Der foretages følgende:
 Partiet mærkes, så det kan identificeres.
 Afhængig af partiets størrelse udtages det i skema 1 under undersøgelses  

 nr. 1 angivne antal prøver.
 Prøverne reinspiceres, og fundne fejl indføres i overensstemmelse med  

 klassificeringen i skema 1 i rubrikken undersøgelses nr. 1.
 Bedømmelsen af partiet foretages efter følgende retningslinier:
 Er antallet af store og af kritiske fejl begge mindre end det under  

 »uacceptable« angivne, og er antallet af fejl ialt samtidig mindre  

 end eller lig med det under »ialt acceptable« angivne, kan partiet  

 GODKENDES.
 Er antallet af store og af kritiske fejl begge mindre end det under  

 »uacceptable« angivne, og ligger samtidig antallet af fejl ialt  

 imellem det under »acceptable« og det under »uacceptable«  

 angivne, foretages UDVIDET UNDERSØGELSE, jfr. 2. 1. 1.
 Er blot et af antallene af fejl lig med eller større end angivet i  

 kolonnerne »uacceptable«, TILBAGEHOLDES partiet.
 Fejlbehæftede prøver udrenses og kan derefter føres tilbage til partiet.
 2.1.1. Udvidet undersøgelse.
 Der foretages følgende:
 Der udtages det antal prøver, som er angivet i skema 1 under undersøgelses  

 nr. 2 på samme undersøgelsestrin nr.
 Prøverne reinspiceres, og fundne fejl indføres i overensstemmelse med  

 klassificeringen i skema 1 under undersøgelses nr. 2.
 Antallet af fejl fundet ved 1. og 2. undersøgelse lægges sammen, og ud fra  

 disse tal bedømmes partiet.
 Bedømmelsen af partiet foretages efter følgende retningslinier:
 Er antallet af store og kritiske fejl begge mindre end det under  

 »uacceptable« angivne, og er antallet af fejl ialt samtidig mindre  

 end eller lig med det under »ialt acceptable« angivne, kan partiet  

 GODKENDES.
 Er blot et af antallene af fejl lig med eller større end angivet i  

 kolonnerne »uacceptable«, TILBAGEHOLDES partiet.
 Fejlbehæftede prøver udrenses og føres tilbage til partiet.
 En TILBAGEHOLDELSE kan hæves efter udrensning af hele partiet med  

 påfølgende fornyet reinspektion.
 Denne reinspektion foretages som tidligere beskrevet eventuelt med udvidet  

 undersøgelse, men udføres med de prøvestørrelser og de grænser, som i skema 1  

 er angivet for det nærmeste højere undersøgelsestrin nr.
 2.2. Løbende reinspektion af en dagsproduktion.
 Der foretages følgende:.
Der udtages en prøve a 15 kg så nær pakningen som muligt for hver 1/2  

 times produktion.
Prøverne nummereres ved fortløbende nummerering, og  

 tidspunktet for prøveudtagningen noteres.
 Prøve nr. 1 reinspiceres, og de klassificerede fundne fejl samt  

 tidspunktet for prøveudtagningen indføres i skema 2 under prøve 1, og det  

 konstateres, om de angivne grænseværdier i rubrikken er overskredet, jfr.  

 2.1.1.
 1/2-times inspektionen opretholdes, så længe grænseværdierne ikke  

 overskrides.
 Ved fortsat 1/2-times inspektion indføres for hver prøve de klassificerede  

 fundne fejl og tidspunktet for prøveudtagningen under pågældende prøvenummer.  

 For hvert prøvenummer opsummeres det samlede antal fejl, og det konstateres,  

 om de angivne grænseværdier er overskredet, jfr. 2. 1. 1.
 Forholdsregler, når en af de i skema 2 angivne grænseværdier er  

 overskredet:
Overskrides en af grænseværdierne, standses produktion og pakning, og - der foretages UDVIDET UNDERSØGELSE, jfr. 2. 2. 1, eller - der iværksættes PARTI REINSPEKTION.
 2. 2. 1. Udvidet undersøgelse .
 Der foretages følgende:
Der udtages 2 prøver a 15 kg af det kød, som er udbenet men ikke pakket,  

 fra hver produktionskæde.
Prøverne reinspiceres og klassificerede og fundne  

 fejl indføres for hver prøve i nyt skema 2 under prøve 1,2,3 osv.
 Overskrides ingen af grænseværdierne ved reinspektionen af disse prøver,  

 kan 1/2-times-inspektion iværksættes påny, og man starter med prøve 1 på nyt  

 skema 2.
 Overskrides an af grænseværdierne ved reinspektionen af disse prøver, skal  

 alt det kød, der er udbenet men ikke pakket reinspiceres og udrenses for  

 fejl, og under forudsætning af at de resterende slagtekroppe (dele af  

 slagtekroppe) til den dags produktion af udbenet kød underkastes en fornyet  

 reinspektion, kan 1/2 times inspektion genoptages samtidig med, at man  

 starter med prøve 1 på nyt skema 2.
 3. Tilbagekaldelse .
 Cirkulæreskrivelse af 12. september 1985 (K.K. 3220-1985) om samme emne  

 tilbagekaldes.
 P.V.V.
