Fremsat den 6. februar 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om radiografer Kapitel 1 Autorisation m.v.
 § 1. Ret til at betegne sig som radiograf har kun den, der har  

 modtaget autorisation som radiograf i henhold til § 2, stk. 1,  

 eller § 4, stk. 2.
 § 2. Den, der har bestået en af undervisningsministeren  

 godkendt uddannelse som radiograf, har ret til autorisation som  

 radiograf.
 Stk. 2. Regler om uddannelse af radiografer fastsættes  

 af undervisningsministeren efter forhandling med indenrigs- og  

 sundhedsministeren.
 § 3. Autorisation som radiograf meddeles af Sundhedsstyrelsen,  

 der fører fortegnelse over autoriserede radiografer.
Stk. 2. Autorisation kan ikke meddeles den, der må  

 antages at være farlig for sine medmennesker under udøvelse af  

 sin virksomhed som radiograf enten på grund af udvist grov uduelighed  

 eller på grund af legemlige eller sjælelige mangler.
Autorisation  

 kan endvidere nægtes under de i straffelovens § 78, stk. 2,  

 nævnte omstændigheder.
 Stk. 3. Indenrigs- og sundhedsministeren fastsætter  

 gebyrer for meddelelse af autorisation baseret på uddannelse  

 gennemført her i landet eller i udlandet.
 § 4. Indenrigs- og sundhedsministeren kan fastsætte  

 sådanne bestemmelser om udøvelse af virksomhed som radiograf,  

 som er nødvendige for gennemførelsen af overenskomst om  

 fælles nordisk arbejdsmarked og direktiver vedtaget af Den  

 Europæiske Union.
 Stk. 2. Sundhedsstyrelsen kan meddele autorisation som  

 radiograf til personer, der i udlandet har gennemgået en uddannelse,  

 som kan sidestilles med den i § 2, stk. 1, nævnte uddannelse.  

 Sundhedsstyrelsen kan i autorisationen fastsætte begrænsninger i  

 den pågældendes udøvelse af virksomhed som radiograf.
 § 5. Autorisation som radiograf kan fratages og generhverves  

 efter reglerne i lov om sundhedsvæsenets centralstyrelse m.v.
Stk. 2. En radiograf kan over for Sundhedsstyrelsen fraskrive  

 sig autorisationen for tid eller indtil videre.
Autorisationen generhverves,  

 når en fastsat tidsfrist for fraskrivelsen er udløbet, og kan i  

 øvrigt, også inden for en fastsat tidsfrist, generhverves efter  

 ansøgning til Sundhedsstyrelsen, såfremt de  

 omstændigheder, der begrundede fraskrivelsen, ikke længere findes  

 at være til stede.
Stk. 3. Sundhedsstyrelsens afgørelse kan påklages  

 til indenrigs- og sundhedsministeren.
Afslår indenrigs- og  

 sundhedsministeren klagen, kan klageren forlange afgørelsen indbragt  

 for domstolene, såfremt der er forløbet mindst 1 år efter,  

 at den pågældende har fraskrevet sig eller fik frataget  

 autorisationen, eller efter at generhvervelse senest er nægtet ved dom.  

 Indenrigs- og sundhedsministerens afgørelse skal indeholde oplysning  

 om adgangen til at begære domstolsprøvelse og om fristen herfor.
Stk. 4. Begæring efter stk. 3 om  

 domstolsprøvelse skal fremsættes over for indenrigs- og  

 sundhedsministeren inden 3 uger efter, at indenrigs- og sundhedsministerens  

 afgørelse er meddelt den pågældende.
Indenrigs- og  

 sundhedsministeren anlægger sag i den borgerlige retsplejes former.
 § 6. Er autorisation som radiograf her i landet givet på  

 grundlag af autorisation i et andet land, kan Sundhedsstyrelsen fratage  

 vedkommende autorisationen, dersom autorisationen i vedkommende andet land  

 bliver frataget den pågældende eller på anden måde  

 taber sin gyldighed.
 § 7. Sundhedsstyrelsen giver offentlig meddelelse om  

 fratagelse og fraskrivelse af autorisation i medfør af §§ 5 og  

 6.
Kapitel 2 Rettigheder og pligter § 8. Sundhedsstyrelsen kan fastsætte nærmere  

 regler om radiografernes virksomhedsområde.
 § 9. En radiograf er under udøvelsen af sin virksomhed  

 forpligtet til at udvise omhu og samvittighedsfuldhed.
 § 10. Sundhedsstyrelsen kan fastsætte regler om, at  

 radiografer skal føre journal over deres virksomhed.
 § 11. Radiografer er forpligtede til at afgive de  

 indberetninger og anmeldelser, som af hensyn til den offentlige sundhedspleje  

 afkræves dem af sundhedsmyndighederne.
Kapitel 3 Tilsyn § 12. Radiografer er undergivet tilsyn af Sundhedsstyrelsen  

 efter lov om sundhedsvæsenets centralstyrelse m.v.
 Stk. 2. Radiografer er forpligtede til på begæring  

 af tilsynsmyndigheden at afgive alle oplysninger, der er nødvendige  

 for gennemførelse af tilsynet.
Kapitel 4 Straffebestemmelser § 13. Den, der uden at have autorisation som radiograf  

 betegner sig som radiograf straffes med bøde.
Det samme gælder  

 den, der i øvrigt benytter betegnelser eller optræder på  

 en måde, der er egnet til at vække en forestilling om, at den  

 pågældende har en sådan autorisation.
 § 14. En radiograf, der gør sig skyldig i grovere eller  

 gentagen forsømmelse eller skødesløshed under  

 udøvelsen af sin virksomhed, straffes med bøde eller  

 fængsel i indtil 4 måneder.
 § 15. Overtrædelse af § 11 og § 12,  

 stk. 2, straffes med bøde.
 Stk. 2. I forskrifter, der er udfærdiget i medfør  

 af denne lov, kan der fastsættes straf af bøde for  

 overtrædelse af bestemmelser i forskrifterne.
Kapitel 5 Ikrafttrædelses- og overgangsbestemmelser § 16. Loven træder i kraft den 1. september 2002.
 § 17. Ret til autorisation som radiograf har personer, som ved  

 lovens ikrafttræden har bestået eksamen som radiograf i henhold  

 til Sundhedsstyrelsens retningslinier for uddannelse af radiografer af maj  

 1985 eller af januar 1976.
 Stk. 2. Personer, der kan dokumentere at have bestået  

 eksamen som radiograf fra den i 1968 oprettede radiografskole i Fyns amt,  

 eller den i 1969 oprettede radiografskole i Københavns amt, har ret  

 til at få autorisation som radiograf.
Stk. 3. Ansøgning om autorisation efter stk. 1 og  

 2 skal indsendes til Sundhedsstyrelsen senest 1 år efter lovens  

 ikrafttræden.
Sundhedsstyrelsen kan dispensere fra denne tidsfrist,  

 når særlige forhold taler herfor.
 § 18. Loven gælder ikke for Færøerne og  

 Grønland, men kan ved kongelig anordning sættes i kraft for  

 Færøerne med de afvigelser, som de særlige  

 færøske forhold tilsiger.
Bemærkninger til lovforslaget Almindelige bemærkninger 1. Formålet med lovforslaget Lovforslaget er   bortset fra ændret  

 ikrafttrædelsesdato   en uændret genfremsættelse af det  

 forslag til lov om radiografer, der blev fremsat for Folketinget den 4.  

 oktober 2001 (lovforslag nr.
L 5 i folketingsåret 2001-02) og behandlet  

 første gang den 11. oktober 2001. Lovforslaget nåede ikke at  

 blive færdigbehandlet inden udskrivelse den 31. oktober 2001 af valget  

 til Folketinget den 20. november 2001.
 Med hensyn til Folketingets 1. behandling af lovforslaget  

 om radiografer henvises til Folketingets Forhandlinger 2001-02, torsdag den  

 11. oktober 2001, s. 405-408.
Formålet med lovforslaget er gennem en  

 autorisationsordning for radiografer at øge patienternes sikkerhed  

 ved, at kun den, der har autorisation som radiograf, må betegne sig som  

 sådan.
Herved gøres det let for brugerne at identificere de  

 personer, der opfylder de uddannelsesmæssige betingelser for at benytte  

 titlen radiograf.
 Samtidig får radiograferne, i lighed med hvad der  

 gælder for andre autoriserede sundhedspersoner, en i lovgivningen  

 eksplicit fastsat pligt til at udvise omhu og samvittighedsfuldhed i deres  

 virke som radiografer.
 Endelig får Sundhedsstyrelsen med loven mulighed for  

 at gribe ind over for en radiografs faglige virksomhed i tilfælde af,  

 at den pågældende er misbruger eller psykisk syg eller i  

 øvrigt er til fare for patienterne på grund af kritisabel faglig  

 virksomhed.
 Radiografer er allerede i dag omfattede af  

 Sundhedsvæsenets Patientklagenævns kompetence.
2. Nærmere om lovforslaget Autorisation kan efter lovforslaget kun opnås af  

 den, der har bestået en af Undervisningsministeriet godkendt uddannelse  

 for radiografer, idet der samtidig etableres en overgangsordning for  

 tidligere uddannede radiografer.
 Der bliver efter lovforslaget alene tale om en  

 titelbeskyttelse, idet et forbeholdt virksomhedsområde for radiografer  

 ikke er fundet nødvendigt for patientsikkerheden, idet radiografer  

 udøver deres virksomhed efter bemyndigelse fra en person, der kan tage  

 det kliniske ansvar for den diagnostiske anvendelse af  

 røntgenstråling på patienter m.fl., (læge,  

 tandlæge, kiropraktor).
3. Baggrunden for lovforslaget Samfundet stiller i dag krav om et professionelt  

 sundhedspersonale, der kan følge og omstille sig i takt med den  

 samfundsmæssige og sundhedsfaglige udvikling.
Kortere  

 indlæggelsesforløb og ambulante behandlinger påvirker i  

 høj grad tilrettelæggelsen af arbejdet på  

 billeddiagnostiske afdelinger, hvilket stiller store krav til radiografernes  

 selvstændighed og vurderingsevne.
Indførelsen af ny teknologi og dermed stigende  

 undersøgelses- og behandlingsrate på billeddiagnostiske  

 afdelinger stiller krav om bredere kvalifikationer og omstillingsevne hos  

 radiograferne.
F.eks. skal den digitale billeddiagnostiske teknik beherskes  

 sideløbende med den konventionelle fotografiske billeddannelse, og  

 interventionsradiologi er indført som erstatning for en række  

 kirurgiske indgreb.
Samtidig kan radiografer under udøvelse af deres  

 faglige virksomhed udgøre en fare for patienter m.fl., idet de ofte  

 selvstændigt træffer beslutninger af væsentlig betydning  

 for diagnosticering og behandling af patienterne.
Dette gælder  

 såvel ved valg af optagelsesteknik, administration af  

 stråledosis, ved sidemærkning og ved udvalg af billeder til  

 beskrivelse samt ved strålehygiejniske foranstaltninger.
 Endvidere medfører den teknologiske udvikling, at  

 radiografernes opgaver er blevet og fortsat bliver tiltagende komplicerede.  

 Udviklingen i organiseringen af arbejdet, herunder etablering af  

 funktionsbærende enheder på tværs af institutioner og  

 indførelse af telemedicin har den konsekvens, at radiografer i  

 fremtiden i højere grad end i dag vil skulle arbejde  

 selvstændigt.
4. Uddannelsen til radiograf Uddannelsen til radiograf er med virkning fra 1. september  

 2001 revideret i henhold til Undervisningsministeriets bekendtgørelse  

 nr. 233 af 30. marts 2001 om radiografuddannelsen.
Uddannelsen er omfattet af  

 Undervisningsministeriets reform i medfør af dets rammelov om de  

 mellemlange videregående uddannelser ( lov nr. 481 af 31. maj 2000). Ud  

 over radiografer omfatter reformen 5 andre sundhedsuddannelser, nemlig  

 uddannelsen til sygeplejerske, bioanalytiker, jordemoder, ergoterapeut og  

 fysioterapeut.
Radiografuddannelsen, ligesom de øvrige  

 sundhedsuddannelser, blev som følge af reformen kvalitetsmæssigt  

 forbedret.
Alle uddannelser får en varighed af 3½ år og skal  

 samordnes mest muligt institutionelt og ved samlæsning samt ved  

 større grad af tværfaglighed med andre sundhedsfaglige  

 uddannelser.
De skal have tilknytningsaftaler med forskningsinstitutioner om  

 formidling af forskningsresultater og udviklingsarbejde.
Uddannelserne  

 afsluttes med en bacheloropgave, og gennemført uddannelse giver ret  

 til at benytte titlen professionsbachelor.
For radiografers vedkommende,  

 professionsbachelor i radiografi.
Såvel merit- som adgangsmulighederne  

 til videreuddannelser forbedres.
 Den nuværende formelle uddannelse af radiografer er  

 reguleret i Sundhedsstyrelsens retningslinier af 1985 om  

 radiografuddannelsen.
Forud herfor gjaldt Sundhedsstyrelsens retningslinier af  

 1976 om radiografuddannelsen.
Det kan ses af indledningen til  

 retningslinierne af 1976, der overvejende baseredes på  

 Indenrigsministeriets betænkning nr. 570 af 1970 om specialuddannelse  

 af sygeplejersker i radiologi og uddannelse af røntgenografer, at Fyns  

 og Københavns amter allerede i henholdsvis 1968 og 1969 oprettede  

 radiografskoler.
Den 3-årige uddannelse blev tilrettelagt efter den i  

 betænkningen anførte uddannelsesplan og videreførtes i  

 uddannelsen af 1976. Radiografer, der forelægger eksamensbeviser, der  

 er udstedt fra dette tidsrum og indtil eksamensbeviser blev udstedt i henhold  

 til 1976-uddannelsen, anses således også for at have  

 gennemgået formaliseret uddannelse som radiograf.
Der skønnes i dag at være i alt ca. 1100  

 radiografer med de nævnte uddannelser.
De forudsættes alle efter  

 loven umiddelbart at kunne autoriseres som radiografer.
5. Øvrige nordiske lande Radiografer er omfattet af den reviderede  

 fællesnordiske overenskomst af 14. juni 1993 mellem Danmark, Island,  

 Finland, Norge og Sverige om godkendelse af erhvervsudøvelse for visse  

 personalegrupper inden for sundhedsvæsenet og  

 veterinærvæsenet.
Den reviderede overenskomst trådte i  

 kraft den 1. april 2001.
 6. Lovforslagets økonomiske og administrative konsekvenser  

 m.v.
Lovforslaget vil medføre en mindre udgift til  

 Sundhedsstyrelsens administration af autorisationsordningen.
Set ud fra de  

 omkostninger, der vil være forbundet med Sundhedsstyrelsens  

 undersøgelse og administration for meddelelse af autorisation som  

 følge af den nye autorisationsordning, er det beregnet, at styrelsen  

 vil opkræve 270 kr. for hver autorisationsudstedelse.
Dette gebyr  

 forudsættes opkrævet det første år for  

 autorisationsudstedelse såvel for autorisation til tidligere uddannede  

 radiografer som til radiografer, der færdiggør deres uddannelse  

 efter lovens ikrafttræden.
 Det er herefter beregnet, at Sundhedsstyrelsen umiddelbart  

 vil kunne opkræve autorisationsgebyrer fra samtlige radiografer  

 på i alt ca. 300.000 kr. det første år efter lovens  

 ikrafttræden og herefter fra alle nyuddannede radiografer på i  

 alt ca. 22.000 kr. årligt.
Gebyrets størrelse vil blive reguleret med  

 omkostningsudviklingen i lighed med gebyrer for øvrige  

 autorisationsbeviser, jf.
Indenrigs- og Sundhedsministeriets  

 bekendtgørelse nr. 407 af 2. juni 1999 om gebyr for autorisation m.v.  

 af visse personalegrupper inden for sundhedsvæsenet.
 De særlige udgifter i forbindelse med  

 autorisationsordningens etablering vil blive afholdt inden for  

 Sundhedsstyrelsens økonomiske ramme.
 Lovforslaget har ingen kommunaløkonomiske  

 konsekvenser, og heller ikke erhvervsøkonomiske eller  

 miljømæssige konsekvenser.
 Lovforslaget indeholder ingen EU-retlige aspekter.
 7. Høring af offentlige myndigheder og organisationer m.v.
 Lovforslaget har været sendt til høring hos  

 de involverede statslige myndigheder, de kommunale organisationer og de  

 faglige foreninger, herunder Den Almindelige Danske Lægeforening samt  

 Foreningen af Radiografer i Danmark og Dansk Sygeplejeråd.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Indtægter til Sundhedsstyrelsen i form af  

 autorisationsgebyr på ca. 300.000 kr. det første år og  

 herefter på ca. 22.000 kr. årligt Øgede udgifter til Sundhedsstyrelsen i forbindelse med  

 autorisationsordningens etablering, som afholdes inden for Sundhedsstyrelsens  

 økonomiske ramme.
Administrative konsekvenser for stat, kommuner og  

 amtskommuner Ingen Lidt øget administration i forbindelse med  

 Sundhedsstyrelsens etablering og løbende registrering af den nye  

 autorisationsordning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Ingen EU-retlige aspekter Bemærkninger til lovforslagets  

 enkelte bestemmelser Til § 1 Det fastslås i bestemmelsen, at de personer, der har  

 autorisation som radiograf, har eneret til at benytte betegnelsen radiograf,  

 svarende til hvad der gælder for andre autoriserede  

 sundhedspersoner.
Til § 2 Den reviderede radiografuddannelse er reguleret i  

 bekendtgørelse nr. 233 af 30. marts 2001, og udbydes fra 1. september  

 2001. Ved autorisationsordningen sikres det, at grundlaget for autorisation  

 er til stede i den enkelte uddannelsesinstitutions studieordning, idet  

 Sundhedsstyrelsen afgiver udtalelse herom til Undervisningsministeriet, forud  

 for ministeriets godkendelse af uddannelsen.
 Det fremgår af uddannelsesbekendtgørelsen, at  

 uddannelsen kvalificerer de studerende til at planlægge, udføre,  

 evaluere og dokumentere radiografiske opgaver inden for diagnostik,  

 behandling, sundhedsfremme og sygdomsforebyggelse, herunder  

 strålebeskyttelse, så de studerende herved opnår  

 handlekompetence inden for radiografernes professionsområde.
 Uddannelsen giver ret til betegnelsen professionsbachelor  

 i radiografi.
Til § 3 Hensigten med bestemmelsen i § 3, stk. 2, om  

 nægtelse af at meddele autorisation til personer, der er farlige for  

 deres medmennesker, er at undgå tilfælde, hvor de  

 uddannelsesmæssige betingelser for meddelelse af autorisation er  

 opfyldt   og autorisationen derfor skal meddeles   selv om det står  

 klart, at autorisationen på grund af den pågældendes  

 personlige forhold umiddelbart derefter må fratages vedkommende i  

 medfør af reglerne i § 5.
Det bemærkes, at vendingen "legemlige eller  

 sjælelige mangler" svarer til de kriterier, der er opstillet i  

 andre autorisationslove og centralstyrelsesloven (§ 5, stk. 1, nr.  

 1). Det understreges i denne forbindelse, at legemlige mangler ikke i sig  

 selv vil afskære vedkommende fra autorisation, idet manglen skal have  

 en sådan karakter, at der ikke vil kunne kompenseres for den legemlige  

 mangel, f. eks. ved ændret indretning af arbejdsplads m.v., og at  

 vedkommende herefter ikke antages at være til fare for andre,  

 sådan som der grundlæggende stilles krav om af hensyn til  

 patientsikkerheden.
Princippet om, at der ikke må diskrimineres mod  

 mennesker med handicap og ikke må stilles hindringer i vejen for deres  

 beskæftigelse, følges således.
 Det gebyr for autorisation, der efter § 3,  

 stk. 3, fastsættes af indenrigs- og sundhedsministeren,  

 forudsættes som anført at blive på 270 kr., hvilket svarer  

 til gebyret for de øvrige sundhedsfaglige grupper med mellemlang  

 videregående uddannelse.
Til § 4 I henhold til stk. 1 er radiografer omfattet af den  

 reviderede fællesnordiske overenskomst af 14. juni 1993 mellem Danmark,  

 Island, Finland, Norge og Sverige om godkendelse af erhvervsudøvelse  

 for visse personalegrupper inden for sundhedsvæsenet og  

 veterinærvæsenet.
Den reviderede overenskomst er trådt i  

 kraft den 1. april 2001.
Radiografer er ikke for tiden omfattet af de generelle  

 EU-direktiver om gensidig anerkendelse af erhvervsuddannelser.
Med  

 gennemførelse af en autorisationsordning vil radiografer være  

 omfattede af Rådets Direktiv 89/48/EØF, det såkaldte 1.  

 generelle direktiv.
Efter stk. 2 kan Sundhedsstyrelsen meddele  

 autorisation som radiograf til personer, der i udlandet har gennemgået  

 en uddannelse, som kan sidestilles med den i § 2, stk. 1,  

 nævnte uddannelse.
Sundhedsstyrelsen kan i autorisationen  

 fastsætte begrænsninger i den pågældendes  

 udøvelse af virksomhed som radiograf.
Når der f. eks. er tale om  

 en uddannelse, som ikke fuldt ud kan sidestilles med den danske, kan  

 Sundhedsstyrelsen fastsætte begrænsninger i autorisationen i tid  

 og sted, hvorefter den pågældendes erhvervsevne afprøves  

 under supervision.
Ansættelsesstedet afgiver herefter en faglig  

 udtalelse, der danner et grundlag for en endelig autorisation.
Til §§ 5-7 Autorisation som radiograf kan i medfør af reglerne  

 i kapitel 2 i lovbekendtgørelse nr. 215 af 9. april 1999 om  

 sundhedsvæsenets centralstyrelse m.v. som senest ændret ved lov  

 nr. 258 af den 12. april 2000 ved dom fratages en radiograf, såfremt  

 den pågældende under udøvelsen af sin virksomhed er til  

 fare for patienterne på grund af sygdom, misbrug eller udvist grov  

 forsømmelighed.
En autorisation som radiograf kan således kun  

 fratages, hvis dette er begrundet i helbredsmæssige eller faglige  

 forhold.
 Endvidere kan en radiograf frivilligt fraskrive sig  

 autorisationen.
 Endelig kan retten til at udøve virksomhed som  

 radiograf frakendes i henhold til § 79 i borgerlig straffelov.
 En fratagelse eller fraskrivelse af autorisationen  

 indebærer, at den pågældende mister retten til at betegne  

 sig som radiograf.
Til § 8 Bestemmelsen fastslår, at Sundhedsstyrelsen kan  

 fastsætte nærmere regler om radiografernes  

 virksomhedsområde.
Til § 9 Bestemmelsen svarer til, hvad der gælder for andre  

 autoriserede sundhedspersoner.
Der er tale om en retsstandard, som skal  

 udfyldes og gives indhold efter den til enhver tid gældende  

 retsopfattelse.
Fastlæggelsen af, hvad der på et givent tidspunkt  

 ligger i denne forpligtelse, afhænger ikke alene af den faglige viden  

 og de tekniske muligheder, der findes på området på det  

 pågældende tidspunkt, men også af de krav som samfundet  

 på et givent tidspunkt stiller til virksomhed på  

 sundhedsområdet, og som den almindelige samfundsudvikling i  

 øvrigt har givet anledning til.
 Overtrædelse af bestemmelsen sanktioneres af  

 Sundhedsvæsenets Patientklagenævn med udtalelse af kritik m.v.  

 over for den pågældende.
Sager om grovere eller gentagen forsømmelse eller  

 skødesløshed under udøvelsen af virksomheden  

 henhører under domstolene.
Se endvidere bemærkningerne til  

 § 14.
Til § 10 Bestemmelsen fastslår, at Sundhedsstyrelsen kan  

 fastsætte regler om, at radiografer skal føre journal over deres  

 virksomhed.
Til § 11 Bestemmelsen svarer til, hvad der gælder for andet  

 autoriseret sundhedspersonale.
Til § 12 Bestemmelsen i stk. 1 svarer til, hvad der  

 gælder for andet autoriseret sundhedspersonale.
Sundhedsstyrelsen  

 får hermed mulighed for at gribe ind over for en radiografs faglige  

 virksomhed i tilfælde af, at den pågældende er misbruger  

 eller psykisk syg eller i øvrigt er til fare for patienterne på  

 grund af kritisabel faglig virksomhed.
 Efter stk. 2 er radiografer forpligtede til på  

 begæring af Sundhedsstyrelsen at foretage de anmeldelser og  

 indberetninger vedr. deres faglige virksomhed, der er nødvendige for  

 gennemførelse af styrelsens tilsyn.
Til §§ 13 15 Strafniveauet i bestemmelserne svarer til, hvad der  

 gælder for andet autoriseret sundhedspersonale.
Efter § 13 straffes den, der uden at have  

 autorisation som radiograf betegner sig som radiograf, med bøde.
Det  

 samme gælder den, der i øvrigt benytter betegnelsen eller  

 optræder på en måde, der er egnet til at vække en  

 forestilling om, at den pågældende har en sådan  

 autorisation.
 Efter § 14 straffes den radiograf, der gør sig  

 skyldig i grovere eller gentagen forsømmelse eller  

 skødesløshed under udøvelsen af sin faglige virksomhed,  

 med bøde eller fængsel i indtil 4 måneder.
 Sager om grovere eller gentagen forsømmelse eller  

 skødesløshed under udøvelsen af virksomheden  

 henhører under domstolene.
Til § 16 Bestemmelsen fastslår, at loven træder i kraft  

 den 1. september 2002.
Til § 17 Efter stk. 1 har en person ret til at få  

 autorisation som radiograf, når den pågældende har  

 bestået eksamen som radiograf i henhold til Sundhedsstyrelsens  

 retningslinier for uddannelse af radiografer af maj 1985 eller af januar  

 1976.
 Efter stk. 2 anerkender man tillige eksamensbeviser  

 som radiograf fra den 3-årige radiografuddannelse fra radiografskolen i  

 henholdsvis Fyns amt, etableret 1968, og fra Københavns amt, etableret  

 1969, og personer, der kan fremlægge denne dokumentation, kan ligeledes  

 autoriseres.
 Der skønnes i dag at være ca. 1100  

 radiografer med eksamensbeviser, der omfattes af stk. 1og 2.
Efter stk. 3 skal ansøgning om autorisation  

 som radiograf indsendes til Sundhedsstyrelsen senest 1 år efter lovens  

 ikrafttræden.
Sundhedsstyrelsen kan dispensere fra denne frist,  

 når særlige forhold taler herfor, f. eks. ved alvorlig sydom  

 eller ophold i udlandet i lovens ansøgningsperiode.
Til § 18 I bestemmelsen er det fastslået, at loven ikke  

 gælder for Færøerne og Grønland, men at loven ved  

 kongelig anordning kan sættes i kraft for Færøerne med de  

 afvigelser, som de særlige færøske forhold  

 tilsiger.
