Landsskatteretskendelse vedr.
Fradrag for befordring   

 sædvanlig bopæl Klagen vedrører  

 fradrag for befordring mellem bopæl i Finland og  

 arbejdssted i Danmark.
Spørgsmål om sædvanlig bopæl.
Landsskatterettens afgørelse Ligningsmæssige fradrag Befordring Skattemyndigheden har ikke  

 godkendt fradrag for befordring, jf.  

 ligningslovens § 9C, selvangivet med 80.417 kr.
 Landsskatteretten  

 stadfæster skattemyndighedens afgørelse.
Sagens oplysninger Den 18. juni 2004 flyttede  

 klageren fra X i Danmark til Y i Finland, hvor hans kæreste boede.
Klageren bibeholdt sin  

 lejelejlighed i X, som blev ved med at være hans folkeregisteradresse, og han  

 fortsatte med at arbejde for B A/S, Z, i X, hvori han er advokat og medejer.  

 I  

 Finland boede han i kærestens lejlighed.
Den 1. juni 2005 flyttede klageren  

 tilbage til Danmark, og kæresten flyttede til Danmark i august 2005.
Klageren har ønsket fradrag  

 for befordring mellem bopælen i Finland og arbejdsstedet i X.
Der er fremlagt  

 en række bilag i form af kopier af flybilletter m.v.
 Den 25. juni 2004 har  

 skattemyndigheden truffet afgørelse vedrørende bindende ligningssvar, som er  

 stadfæstet af skatteankenævnet den 4. oktober 2004. Af nævnets  

 sagsfremstilling  

 fremgår blandt andet:
( )  

  

 2. Det påklagede  

 ligningssvar ( ) I brev af 2. juni 2004  

 har De anmodet om bindende ligningssvar på følgende: ( ) 1. Vil spørgeren fra og med  

 1. juli 2004 være hjemmehørende i Finland i relation til den nordiske  

 dobbeltbeskatningsoverenskomst artikel 4? 2. Vil sædvanlig bopæl -  

 uanset besvarelsen på bilag 1 - i relation til Ligningslovens § 9C være i Y,  

 Finland fra og med 1. juli 2004 uanset besvarelsen af spørgsmål 1? ( ) Svar 1. Nej 2. Nej ( ) 4. Sagens faktiske forhold ( ) Klager vil bibeholde  

 bolig og arbejde i Danmark.
Klager forventer at arbejde i Danmark 3 - 4 dage  

 om  

 ugen.
I den forbindelse vil der ske overnatning i boligen i X.
 Klager har endvidere oplyst,  

 at der ikke vil ske ændring af folkeregisteradresse, konsekvensen er, at  

 klager  

 skal have et sted at overnatte i Danmark, hvorfor klagers nuværende bolig  

 alene  

 vil kunne erstattes af en anden bolig, og at klager på grund af den  

 lejekontrakt  

 der forefindes, er nødsaget til at opretholde en folkeregisteradresse for at  

 bevare lejligheden.
 Klager er aktionær (partner)  

 i B A/S, Klager ejer nom. kr. 40.000 af aktiekapitalen i B A/S ud af en  

 samlet  

 aktiekapital på i alt kr. 700.000. Ifølge aktionæroverenskomsten mellem  

 aktionærerne i B A/S er klager bestyrelsesmedlem i selskabet.
 Klager er ansat som advokat i  

 B A/S under Erhvervsafdelingen.
 Klager har endvidere oplyst,  

 at klager sammen med familien påtænker at flytte tilbage til Danmark senest  

 til  

 september 2005.
At det påtænkes at klager og  

 familie flytter tilbage til Danmark senest den 1. september 2005 hænger sammen med, at klagers  

 indkomst som partner i B A/S er væsentligt højere end kærestens indkomst,  

 samt  

 at medpartnere alene har kunnet acceptere, at klager er bosiddende i Finland  

 længst frem til 1. september 2005.
Af personlige forhold har  

 klager oplyst til skatteadministrationen, at klager er fraskilt, og har et  

 barn  

 fra det tidligere ægteskab.
Klager har ikke forældremyndigheden over barnet.
6. Klagers bemærkninger  

 til sagsfremstillingen ( ) Ad 1: skattemæssigt  

 domicil:
Uenigheden går ikke på, om  

 klager er fuld skattepligtig til Danmark.
Dette erkender klager at være, som  

 følge af at klager har beholdt bopæl i Danmark.
Men klager har også bopæl til  

 rådighed i Finland.
Uenigheden går derimod på  

 midtpunktet for klagers livsinteresser, medmindre skatteankenævnet vil lægge  

 til grund, at klager sædvanligvis opholder sig i Finland.
I denne vurdering  

 har  

 skatteankenævnet valgt at bortse fra, at klagers kæreste og klager skal være  

 forældre den 5. oktober 2004 - og dermed den væsentligste begrundelse for at  

 klager er flyttet til Finland - og herefter lagt til grund, at den stærkeste  

 personlige tilknytning er til Danmark på baggrund af samkvemsretten med  

 klagers  

 søn fra et tidligere ægteskab.
Herudover har skatteankenævnet fundet, at  

 klagers økonomiske forbindelser til Danmark er så stærke, at de sammen med  

 den  

 nævnte samkvemsret medfører, at centrum for klagers livsinteresser er i  

 Danmark.
I den af skatteankenævnet  

 foretagne vurdering er de personlige interessers styrke overset.
De  

 personlige  

 interesser går på at grunde en husstand med klagers kæreste og fælles barnet.  

 Dette er baggrunden for, at klager er flyttet til Finland.
Det har yderligere  

 været vurderingen, at der for klager og klagers kæreste ville være fordele  

 forbundet med at starte samlivet i Finland.
Det gøres gældende, at  

 styrken af klagers personlige interesser i Finland er så stærke, at de  

 overskygger  

 klagers økonomiske interesser i Danmark ved afgørelsen af hvor midtpunktet  

 for livsinteresser er. ( ) Ad 2: ( ) Af de tidligere anførte  

 grunde, skrivelse af 2. juni 2004 og skrivelse af 5. juli 2004, er det  

 klagers  

 opfattelse, at klager i relation til ligningslovens § 9C har sædvanlig bopæl  

 i  

 Y.
Når hertil kommer, at  

 skatteankenævnets begrundelse, for at Danmark er domicilland i relation til  

 den  

 nordiske dobbeltbeskatningsoverenskomst art. 4, udelukkende er knyttet til  

 andre fysiske lokaliteter end (klagers lejlighed) i X, bliver det evident, at  

 klagers sædvanlige bopæl er i Y.
Der erindres herved om, at B A/S, hvorfra  

 klager har lønindkomst, klager er partner, har sæde i bestyrelsen, har  

 adresse  

 Z og ikke Ø.
Klager kan ligeledes oplyse, at klager har samkvem med søn fra  

 tidligere ægteskab i klagers ekskones lejlighed i Æ på hverdage, da klager er  

 i  

 Finland i weekends, og da det giver klager mere tid til sønnen at have  

 samkvem  

 i Æ end at bringe sønnen frem og tilbage mellem Æ og X.
7. Skatteankenævnets  

 afgørelse Ud fra det oplyste i sagen  

 finder skatteankenævnet, at klager er fuld skattepligtig til Danmark efter  

 kildeskattelovens § 1, stk. 1 ( ), idet klager har bopæl her i landet. ( ) Skatteankenævnet henviser  

 herefter til den Nordiske dobbeltbeskatningsoverenskomst artikel 4 stk. 2,  

 som  

 har følgende ordlyd:
Såfremt en fysisk person  

 efter bestemmelserne i stk. 1 er hjemmehørende i flere kontraherende stater,  

 bestemmes hans status efter følgende regler: a) han skal anses for kun at  

 være hjemmehørende i den stat, i hvilken han har fast bolig til sin rådighed;  

 hvis han har en fast bolig til sin rådighed i flere stater, skal han anses  

 for  

 kun at være hjemmehørende i den stat, med hvilken han har de stærkeste  

 personlige og økonomiske forbindelser (midtpunkt for sine livsinteresser); Ud fra punkt a) kan klager  

 anses for hjemmehørende i både Danmark og Finland.
b) hvis det ikke kan afgøres,  

 i hvilken stat han har midtpunkt for sine livsinteresser, eller hvis han ikke  

 har en fast bolig til sin rådighed i nogen af staterne, skal han anses for  

 kun  

 at være hjemmehørende i den stat, i hvilken han sædvanligvis har ophold; Ud fra punkt b) kan klager  

 anses for hjemmehørende i både Danmark og Finland, da klager ud fra det  

 oplyste  

 opholder sig i begge stater.
 c) hvis han sædvanligvis har  

 ophold i flere stater, eller hvis han ikke har sådant ophold i nogen af dem,  

 skal han anses for kun at være hjemmehørende i den stat, i hvilken han er  

 statsborger.
 Ud fra punkt c) anses klager  

 for hjemmehørende i Danmark, idet klager er dansk statsborger.
 Skatteankenævnet anser  

 herefter ud fra ovenstående vedrørende spørgsmål 1, at klager er  

 hjemmehørende  

 i Danmark.
Angående klagers spørgsmål 2  

 vil sædvanlig bopæl - uanset besvarelsen af spørgsmål 1 - i relation  

 til  

 Ligningslovens § 9C være i Y, Finland fra og med 1. juli 2004 uanset  

 besvarelsen af spørgsmål 1? Skatteankenævnet henviser til  

 ovenstående, at klager anses for hjemmehørende i Danmark, og at befordring  

 mellem hjem og arbejde opgøres efter ligningslovens § 9C mellem sædvanlig  

 bopæl  

 og arbejdsplads, herudover henviser skatteankenævnet til Landsskatterettens  

 kendelse af 15. november 2002. Herefter anses klagers sædvanlige bopæl at  

 være  

 i X i relation til ligningslovens § 9C. ( ) Herefter er det  

 skatteankenævnets afgørelse, at klager anses for fuld skattepligtig til  

 Danmark  

 efter kildeskattelovens § 1, stk. 1, samt den Nordiske  

 dobbeltbeskatningsoverenskomst artikel 4, stk. 2, litra c og at klagers bopæl  

 i  

 X anses for sædvanlig bopæl i forbindelse med beregning af evt.  

 befordringsfradrag.  

 ( ) Skattemyndighedens afgørelse Skattemyndigheden har ikke  

 godkendt fradrag for befordring, jf. ligningslovens § 9C, selvangivet med  

 80.417 kr.
Klagerens sædvanlige bopæl er beliggende i X, og da den normale  

 transportvej mellem bopælen og arbejdsstedet ikke overstiger 24 km dagligt,  

 kan  

 der ikke foretages fradrag for befordring.
Der er lagt vægt på, at klageren  

 ikke har været frameldt adressen i X og at bopælen er bevaret, samt at han  

 har  

 været fuld skattepligtig til Danmark.
 Af Skattemyndighedens  

 udtalelse til Landsskatteretten fremgår blandt andet:
 ( ) Klager anfører, at det er  

 muligt at have flere bopæle og henviser i den forbindelse til  

 TfS.1999.803.ØLD.
Skattecenteret bemærker  

 hertil, at den nævnte dom (stadfæstet af Højesteret ved SKM.2004.257.HR ) og  

 Ligningsvejledningen afsnit A.F.3.l.3.1 skelner mellem den sædvanlige bopæl  

 og  

 andre opholdssteder.
Hvis en skatteyder har flere samtidige bopæle, skal det  

 afgøres, hvilken af dem der er den sædvanlige bopæl.
Der kan kun godkendes  

 befordringsfradrag fra den sædvanlige bopæl.
 SKAT er fortsat af den  

 opfattelse, at klagers sædvanlige bopæl er i X.
Subsidiært bemærkes, at  

 klager har taget befordringsfradrag ved transportvej ad landevejen gennem  

 Nordsverige og Nordfinland.
SKAT bemærker hertil, at den normale transportvej  

 ikke i alle tilfælde kan beregnes udelukkende ad landevejen, men under visse  

 omstændigheder anses for at omfatte færgetransport.
I SKM2001.580.TSS udtalte  

 Told- og Skattestyrelsen således, at den normale transportvej fra Æ til Å  

 efter  

 en konkret vurdering måtte anses for at inkludere færgetransport mellem XX og  

 Å.
Transportvejen blev således ikke beregnet ad landevejen over  

 Storebæltsbroen.
 Det er ikke i denne sag  

 oplyst, hvor meget færgeudgifterne Y - Stockholm ville udgøre.
 Skattecenter X bemærker  

 derfor, at hvis der kan godkendes befordringsfradrag, bør fradraget nedsættes  

 i  

 overensstemmelse med SKM.2001.580.TSS.
Endelig bemærkes, at  

 skatteyder i 2004 bad om bindende ligningssvar om bl.a. spørgsmålet om  

 befordringsfradrag  

 for strækningen Y - X.
Skatteadministrationen besvarede spørgsmålet  

 benægtende.  

 Skatteyder påklagede svaret til Skatteankenævnet, som stadfæstede svaret. ( ) Klagerens påstand og argumenter Der er nedlagt påstand om, at  

 der godkendes fradrag for befordring mellem Finland og Danmark, opgjort til i  

 alt 80.417 kr.
Opgørelsen er foretaget således:
 Hver rejse er i alt 4.912  

 km tur/retur og der er foretaget 20 returrejser.
0  24 km 0 kr.
76 km x 1,62 kr. pr. km 123,12 kr.
4812 km x 0,81 kr. pr. km 3.897,72 kr.
I alt pr. returrejse 4.020,84 kr.
 20 rejser x 4.020,84 kr.
 80.417 kr.
Klageren og dennes samlever  

 har været kærester siden årsskiftet 2000/2001, og primo 2004 blev kæresten  

 gravid.
På daværende tidspunkt boede de i henholdsvis X og Y.
Kæresten  

 forsøgte  

 at få ansættelse i Danmark, men dette lykkedes ikke forinden graviditeten var  

 synlig, hvorfor parret besluttede, at hun skulle føde i Finland, og at  

 klageren  

 skulle flytte til Y inden fødslen.
Fra sine medpartnere i B A/S opnåede  

 klageren tilslutning til, at han kunne tage bopæl i Finland i maksimalt et  

 år,  

 dog således at han skulle bestride en del af sine arbejdsopgaver i og fra Y,  

 idet flytningen det ikke måtte gå ud over bestridelsen af stillingen som  

 advokat og partner hos B A/S.
I X boede klageren i en lejlighed, der dengang  

 var en lejelejlighed som ikke måtte fremlejes.
Herudover havde han behov for  

 et  

 sted at overnatte i forbindelse med udførelse af arbejde for B A/S.
 Klageren flyttede til Finland  

 den 18. juni 2004, og hans søn blev født den 22. oktober 2004. Sønnen blev  

 døbt  

 den 19. december 2004. Klageren boede i Y frem til 1. juni 2005, og kæresten  

 flyttede til Danmark primo august 2005.
I perioden fra den 18. juni  

 til den 31. december 2004 har klageren haft sædvanlig bopæl i Y, da hans  

 personlige, sociale og familiemæssige tilknytning i alt overvejende grad har  

 været i Finland.
Den boligmæssige tilknytning har været til såvel Y som X, og  

 som anført ovenfor har den boligmæssige tilknytning til X dels været  

 begrundet  

 i, at det ikke var muligt at leje lejligheden ud, og dels at klageren på grund af  

 afstanden mellem X og Y måtte have et sted at overnatte, når han udførte  

 arbejde  

 i X.
Den boligmæssige tilknytning til Y har bestået af samleverens lejlighed  

 i  

 Y, som var af samme størrelse som lejligheden i X.
At det i relation til  

 befordringsfradrag er muligt at have flere bopæle, fremgår af SKM2004.257.HR  

 (TfS.2004.411.H).
Med hensyn til opholdenes  

 hyppighed fremgår det af de vedlagte bilag, at klageren har opholdt sig i  

 Finland i meget videre omfang end han har opholdt sig i Danmark.
Han har  

 været  

 i Finland i 120 dage i perioden, som har i alt 197 dage, og har stort set  

 været  

 i Finland hver eneste weekend i perioden fra den 18. juni til den 31.  

 december  

 2004. Om de enkelte weekends, hvor han ikke har været i Finland, har han  

 oplyst, at han i weekenden den 3. og 4. juli har haft private gøremål i  

 Danmark.
Klageren og samleveren har i weekenden den 10. og 11. juli, og frem  

 til den 16. juli holdt ferie i Danmark.
Lørdag den 21. august 2004 blev  

 klagerens søns (fra tidligere ægteskab) fødselsdag fejret.
Klagerens samlever  

 var i Danmark i weekenden den 28. og 29. august, da det var den sidste  

 mulighed  

 for at flyve til Danmark før hun var sat til at nedkomme i oktober.
Parret  

 var  

 i Danmark den 4. og 5. december 2004 i forbindelse med planlægning af dåb,  

 idet  

 de blandt andet havde et møde med præsten den 5. december.
At klagerens  

 folkeregisteradresse har været i X hænger sammen med, at det i henhold til  

 lejekontrakten ikke var muligt at fremleje lejligheden.
I øvrigt spiller  

 folkeregisteradressen ingen selvstændig rolle, idet der ikke er taget hensyn  

 til dette i den retspraksis, der findes om skatteyderes fradrag for  

 befordring  

 over lange afstande.
 Repræsentanten har desuden  

 henvist til SKM2001.580.TSS (www.skat.dk) og til Ligningsrådets bindende  

 forhåndsbesked af 29. september 1986, offentliggjort i Tidsskrift for Skatter  

 og afgifter TfS.1986.477.
Landsskatterettens bemærkninger og begrundelse Efter ligningslovens § 9C,  

 stk. 1 til stk. 3, kan der foretages fradrag for befordring mellem sædvanlig  

 bopæl og arbejdspladsen.
Fradraget beregnes på baggrund af den normale  

 transportvej ved bilkørsel, og ud fra satser der fastsættes af Skatterådet  

 (tidligere Ligningsrådet). Det er uden betydning for fradraget, hvordan  

 befordringen foretages.
Efter praksis gives der dog kun fradrag i det omfang  

 befordringen rent faktisk er foretaget.
Der kan således ikke beregnes fradrag  

 for fridage, feriedage, sygedage og helligdage.
 Er afstanden mellem den  

 sædvanlige bopæl og arbejdspladsen usædvanligt lang, stilles der skærpede  

 krav  

 til skatteyderens dokumentation eller sandsynliggørelse af, at befordringen  

 rent faktisk er foretaget, herunder at godtgøre omfanget af befordringen, jf.  

 Højesterets dom af 19. marts 2004, offentliggjort i Tidsskrift for Skatter og  

 Afgifter 2004.308 ( SKM2004.162.HR ). Dette kan ske ved fremlæggelse af for  

 eksempel arbejdssedler, lønsedler, brændstofkvitteringer, bus- og  

 togbilletter  

 og lignende.
Tvivlsspørgsmål om, hvad der  

 må anses for den skattepligtiges sædvanlige bopæl, afgøres efter praksis ud  

 fra  

 en samlet vurdering af, hvor den pågældende har centrum for sine livs-  

 interesser.
I vurderingen indgår blandt andet forhold som personlig, social,  

 familie- og boligmæssig tilknytning til stedet, opholdenes hyppighed og  

 tilmelding til Folkeregisteret.
Spørgsmålet kan således ikke afgøres ud fra  

 et  

 enkelt kriterium.
Efter en konkret vurdering  

 anses klageren ikke for at have flyttet sin sædvanlige bopæl fra X i Danmark  

 til Y i Finland i den pågældende periode.
Der er herved lagt vægt på, at  

 klageren er anset for hjemmehørende i og fuld skattepligtig til Danmark, samt  

 at han har haft folkeregisteradresse i X.
Der er desuden lagt vægt på, at han  

 i  

 hele perioden har opretholdt sin lejlighed i X, såvel som sit arbejde, samt  

 at  

 han selv har oplyst, at han har opholdt sig cirka 40% af tiden i Danmark i  

 perioden i 2004. Derudover er der lagt vægt på, at klageren og dennes kæreste  

 har været sammen siden årsskiftet 2000/2001, og at  

 parret forud for den 18. juni 2004 i flere år har haft bopæl hver for sig i  

 henholdsvis  

 X og Y.
Klagerens personlige, sociale, familie- og arbejdsmæssige tilknytning  

 m.v. til Danmark kan dermed ikke siges at være blevet ændret i en sådan grad,  

 at hans centrum for livsinteresser efter den 18. juni 2004 er flyttet fra  

 Danmark til Finland.
 På denne baggrund stadfæster  

 Landsskatteretten afgørelse fra skattemyndigheden.
