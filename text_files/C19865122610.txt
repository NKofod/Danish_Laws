 I fortsættelse af justitsministeriets cirkulærskrivelse af 20. november  

 1981 til domstolene og justitsministeriets cirkulærskrivelse af 31. oktober  

 1985 om indberetning til skattemyndighederne om honorarbetalinger til tolke  

 m.v. kan oplyses følgende:
1. Udgifter til ikke-ansatte tolke betragtes i  

 skattemæssig henseende som B-indkomst.
De af domstolene anvendte tolke  

 betragtes af justitsministeriet som B-indkomstpligtige, uanset om disse er  

 momsregistrerede eller ej.
Udgifterne (dvs. såvel honorar som befordring og  

 lignende) til tolke afholdes herefter på konto 1200.70.7, idet dog en  

 eventuel moms udskilles og konteres på konto 5501.12.4.
 2. Der skal en gang årligt, inden den 25. januar for  

 det forudgående år, ske indberetning til skattemyndighederne.
 Indberetningen skal foretages således:
2.1. Som grundlag for indberetningen skal opbevares kopi af  

 udbetalingsbilaget.
Eventuelt tidligere førte bøger er ikke tilstrækkelige.
 2.2. Oplysningerne skal opgives med den pågældendes cpr.nr. eller et  

 firmas CIR.nr.
 2.3. Indberetningen skal foretages på den sædvanlige oplysningsseddel.
2.4. Under oplysningssedlens pkt. 13 anføres det samlede udbetalte årlige  

 beløb til pågældende person/firma.
Dvs. honorar, eventuel tillæg hertil,  

 befordringsgodtgørelse m.v. og moms.
 2.5. Under oplysningssedlens pkt. 20 anføres, hvilken del af det samlede  

 udbetalte årlige beløb, der er befordringsgodtgørelse.
 P.M.V.
 E.B.
