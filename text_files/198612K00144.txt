Nr LSF 144 Forslag til Lov om ændring af ligningsloven  

 (Landbrugsfinansieringsreformen) Fremsat af ministeren for skatter afgifter (Foighel) den 14. januar 1987 § 1 I lov om påligningen af indkomst- og formueskat til staten (ligningsloven), jf. lovbekendtgørelse nr. 659 af 22. september 1986, som senest ændret ved lov nr. 767 af 12. november 1986, indsættes efter § 7 I:
»§ 7 J.
Afdragsbidrag, der efter §§ 2 a - 2 c i lov om indeksregulerede realkreditlån m.fl. af staten ydes til jordbrugslån, er skattefri for låntager.« § 2 Loven har virkning fra 1. april 1986.
Oprindeligt fremsat lovforslag Blad nr 417 § 1 I lov om påligningen af indkomst- og formueskat til staten (ligningsloven), jf. lovbekendtgørelse nr. 659 af 22. september 1986, som ændret ved lov nr. 767 af 12. november 1986, indsættes efter § 7 I:
»§ 7 J.
Afdragsbidrag, der efter §§ 2 a-2 c i lov om indeksregulerede realkreditlån m.fl. af staten ydes til jordbrugslån, er skattefri for låntager.«.
§ 2 Loven har virkning fra 1. april 1986.
BEMÆRKNINGER TIL LOVFORSLAGET Lovforslaget indeholder bestemmelse om at gøre afdragsbidrag, der efter landbrugsfinansieringsreformen ydes til jordbrugslån, skattefri for låntager.
Ligningsloven er senest ændret ved lov nr. 767 af 12. november 1986, jf. folketingstidende 1986-87, sp. 79, 607, 1817, 1938; Tillæg A, sp. 173; Tilæg B, sp. 215.
 Der henvises i øvrigt til bemærkningerne nedenfor.
 Forslaget ventes ikke at have administrative konsekvenser.
Det skønnes, at forslaget medfører et provenutab på 5-10 mill. kr. i 1986 og 10-15 mill. kr. i 1987.
TIL § 1 Ved lov om indeksregulerede realkreditlån af 17. marts 1982, jf.
lovbekendtgørelse nr. 437 af 27. juni 1986, er der fastsat regler om hvilke institutioner, der kan yde indeksregulerede lån mod pant i fast ejendom på grundlag af udstedelse af indeksregulerede obligationer.
Der er yderligere regler for til hvem og til hvilke formål indeksregulerede lån kan ydes.
 I forbindelse med landbrugsfinansieringsreformen blev det ved lov nr.
247 af 6. juni 1985 bestemt, at indeksregulerede lån på særlige vilkår skulle kunne ydes til landbrugsejendomme m.v. som særlige jordbrugslån (inden for en lånegrænse på 25 pct. kan ydes lån, der ikke amortiseres (stående lån), og inden for en lånegrænse på 50 pct. kan ydes lån, der amortiseres efter serielånsprincippet).
Ved lov nr. 133 af 19. marts 1986 blev det vedtaget, at staten under visse nærmere betingelser kan yde afdragsbidrag til de ovennævnte jordbrugslån.
Jordbrugslån indekseres fuldt ud på linje med andre indekslån.
Men når staten yder afdragsbidrag til jordbrugsån, reguleres restgælden af jordbrugslånet kun med 70 pct. af stigningen i nettoprisindekset.
Statens afdragsbidrag dækker de resterende 30 pct. af indeksreguleringen.
Dermed sikres en reduktion af låntagers ydelse til realkreditinstituttet.
Afdragsbidraget udbetales direkte fra statskassen til det långivende institut.
Forslaget skal sikre, at afdragsbidraget, der udbetales af staten, ikke bliver beskattet hos den enkelte låntager.
