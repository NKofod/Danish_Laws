 Efter stedfunden forhandling med finansministeriet, lønnings- og  

 pensionsdepartementet, om fastsættelse af retningslinier for ydelse til  

 præster af det i § 4 stk. 3, i aftale af 27. august 1971 vedrørende  

 omklassificering af tjenestemandsstillinger m.v. omhandlede særlige tillæg  

 med grundbeløb 900 kr. jfr. herved ministeriets cirkulærskrivelse af 14.  

 oktober 1971, skal man meddele, at tillægget vil kunne ydes til præster, der  

 i fem år har været ansat på slutløn i lønramme 31 uden rådighedstillæg på  

 1.800 kr. eller tillæg i henhold til aftalens § 4, stk. 4, såfremt de  

 pågældende ikke har beskæftigelse ved siden af præstestillingen.
 Man har samtidig hermed anmodet stiftsøvrigheden om at foranledige  

 tillægget udbetalt til de præster i stiftet, som opfylder betingelserne for  

 at oppebære tillægget, således at tillægget udbetales med virkning fra det  

 tidspunkt, hvor betingelserne for dets udbetaling er til stede.
 P.M.V.
 E.B.
 Til biskopperne.
