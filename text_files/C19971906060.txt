Indholdsfortegnelse Indledning Regeringen ønsker at forbedre og styrke indsatsen over for de svagest  

 stillede børn og unge.
 Regeringens Børneudvalg udsendte i den forbindelse en handlingsplan for en  

 forstærket indsats over for de svagest stillede børn og unge i april 1994. I  

 handlingsplanen opstilles 10 konkrete initiativer til, hvordan forholdene for  

 de svagest stillede grupper kan forbedres.
På finansloven for 1997 er der - som i de foregående år - afsat en række  

 bevillinger til en særlig indsats over for de svagest stillede børn, unge og  

 børnefamilier.
Bevillingerne, der bl.a. benyttes til realiseringen af en  

 række af handlingsplanens konkrete forslag, omfatter bl.a.:
* En pulje på 15 mio.kr. årligt i 1995 og følgende år til særlig indsats  

 for de svagest stillede børn og unge (SIBU) * En pulje på 5 mio.kr. årligt i 1995-1997 inkl. til udvikling af lokale  

 klubtilbud, der særligt skal rette sig mod de udsatte og svagest stillede  

 grupper af større børn og unge (KLUB) * En pulje på 25 mio.kr. i 1996 og 50 mio.kr. årligt i 1997- 1999 inkl.  

 til styrkelse af indsatsen over for truede børnefamilier (FAK) * En pulje på 10 mio.kr. årligt i 1996-1998 inkl. til særlig indsats over  

 for unge med meget store sociale problemer (DASK) I løbet af 1997 vil der som led i regeringens voldspakke blive udmeldt  

 endnu en pulje målrettet det opsøgende arbejde over for børn og unge, der er  

 kriminalitetstruede eller kriminelle.
 Der vil senere blive udsendt særskilt vejledning med hensyn til denne  

 pulje med en særlig ansøgningsfrist i 1997. Fra 1998 vil behandlingen af  

 ansøgninger til denne pulje indgå i en samordnet behandling af ansøgninger  

 til de ovennævnte puljer.
 En del af midlerne fra SIBU-, KLUB-, FAK- og DASK-puljerne vil blive  

 anvendt til støtte til lokale udviklingsprojekter i kommuner og amtskommuner.  

 Herudover vil puljerne blive benyttet til centrale udredninger og  

 undersøgelser på området.
 Denne vejledning omhandler den del af puljerne, som kommuner og  

 amtskommuner kan søge om støtte fra til lokale udviklingsprojekter.
Koordineret sagsbehandling af ansøgningerne Ved uddelingen af midlerne fra puljerne har Socialministeriet lagt stor  

 vægt på, * at udviklingsprojektet også støttes af (amts)kommunen, herunder at der  

 er (amts)kommunal medfinansiering * at der er en koordinering og sammenhæng med den øvrige (amts)kommunale  

 indsats på området For yderligere at understøtte en sammenhæng både indbyrdes mellem de  

 enkelte projekter i kommunen, der støttes via disse puljer, og i forhold til  

 den løbende indsats i øvrigt i kommunen vil indsendelse af ansøgninger til  

 disse puljer og behandlingen heraf fra 1997 ske samlet, således at puljerne i  

 sagsbehandlingen bliver betragtet som en pulje (»børne- og  

 familiepuljen«).
 Ansøgningsfristen til puljen er den 1. april.
 Fordelen ved en koordineret og helhedsorienteret sagsbehandling af  

 ansøgningerne er, dels at kommunen i nogle tilfælde undgår at skulle udfylde  

 3-4 forskellige ansøgningsskemaer, dels at der sikres et samlet overblik over  

 kommunens ansøgninger på børne-, unge- og familieområdet.
 Der sker ingen ændringer med hensyn til hvilke typer af  

 udviklingsprojekter, der kan støttes, eller med hensyn til hvilke udgifter  

 der kan ydes støtte til.
 Ændringen vedrører ikke de projekter, der allerede har fået støtte fra en  

 af puljerne.
Eksempler på ansøgningstyper Der skal fra 1997 benyttes et ansøgningsskema, der omfatter alle 4 puljer.  

 (Amts)kommunen kan herefter vælge, at * indsende en samlet ansøgning om støtte til alle de delelementer, der  

 indgår i det udviklingsprojekt målrettet de svagest stillede børn, unge og  

 børnefamilier, som kommunen ønsker støtte til.
Ansøgningen skal indeholde en  

 beskrivelse af hvert delelement, herunder et særskilt budget for de enkelte  

 dele.
 Eksempel:
En kommune kan herefter indsende en ansøgning om et udviklingsprojekt, der  

 omfatter etablering af et familiehus, hvor der er tilknyttet et tværfagligt  

 team, som bl.a. skal lave opsøgende virksomhed blandt unge med meget store  

 sociale problemer.
Til en gruppe unge, der jævnligt kommer i familiehuset og  

 den tilhørende klub, ønskes endvidere tilknyttet støttepersoner.
 Tidligere skulle en kommune i dette tilfælde indsende ansøgninger til 4-5  

 forskellige puljer med forskellig ansøgningsfrist.
eller * samlet indsende en eller flere selvstændige ansøgninger om støtte til  

 projekter (gerne prioriteret), der hver især er målrettet et mere snævert  

 indsatsområde, fx etablering af en åben, anonym rådgivning, et familiehus  

 o.l., der styrker kommunens samlede indsats over for de svagest stillede  

 børn, unge og børnefamilier Efter kapitel 1 med praktiske oplysninger o.l., omtales de særlige formål  

 og kriterier, der gælder for de enkelte puljer, i kapitlerne 2-5.
 Vejledningen erstatter:
* Vejledning om økonomisk støtte til lokale udviklingsprojekter i  

 indsatsen for de svagest stillede børn og unge.
SIBU-puljen og KLUB-puljen,  

 januar 1996 * Retningslinier om økonomisk støtte fra FAK-puljen, september 1996 * Retningslinier om økonomisk støtte fra DASK-puljen, november 1995Kapitel  

 1 Praktiske oplysninger m.v.
Hvem kan få støtte fra puljerne? Kommuner/amtskommuner kan ansøge om midler til projekter, der ligger inden  

 for puljernes formål.
Institutioner, private organisationer m.fl. kan  

 imidlertid udarbejde projektbeskrivelser, udforme projektforløbet o.l, men  

 ansøgningen skal indsendes gennem (amts)kommunen.
Det forudsættes, at (amts)kommunerne er medfinansierende.
Frivillige  

 organisationer og foreninger kan med fordel inddrages i en del af  

 projekterne.
Udvikling af nye arbejdsmetoder og evaluering Ved fordeling af midlerne vil der blive lagt afgørende vægt på at støtte  

 konkrete metodeudviklingsprojekter, dvs. projekter der medvirker til at  

 kvalificere og forstærke en udvikling og afprøvning af arbejdsformer og  

 -metoder, der klart relaterer sig til de konstaterede behov hos de svagest  

 stillede børn, unge og børnefamilier.
 Endvidere er formålet med midlerne at medvirke til at belyse nye  

 teoretiske indgange til det sociale arbejde - meget gerne med afsmittende  

 virkning til de sociale og pædagogiske uddannelser.
Som led heri er der lagt vægt på evaluering - ikke blot af de enkelte  

 projekter, men også på en overordnet/tværgående metodebeskrivelse og  

 erfaringsopsamling fra en række projekter inden for samme emneområder.
Målet  

 hermed er bl.a., at konkrete metodeudviklingsprojekter kan danne grundlag for  

 udarbejdelse af relevant undervisningsmateriale ved de sociale og pædagogiske  

 uddannelser og dermed sikre en tættere sammenhæng mellem uddannelserne og det  

 praktiske sociale og pædagogiske arbejde.
 Det er således en forudsætning, at der foretages en beskrivelse af  

 projektforløbet samt en opsamling af erfaringer, så disse kan formidles til  

 andre.
 Socialministeriet kan i forbindelse med evalueringen kræve, at der  

 udarbejdes en produktionsstatistik, der kvantifiserer den service, der ydes,  

 fx oplyser hvor mange familier, der omfattes af projektet, m.v.
 Endelig har (amts)kommunen pligt til at give relevante statistiske  

 oplysninger om (amts)kommunen efter anmodning fra Socialministeriet.
Hvilke udgifter kan dækkes? Støtte kan gives til planlægning, igangsætning, koordinering,  

 konsulentbistand, evaluering og erfaringsopsamling,  

 (efter)uddannelsesprogrammer og revisionsudgifter.
 Lønniveauet må ikke overstige lønniveauet inden for det offentlige.
 Der kan ikke gives støtte til erhvervelse af fast ejendom og større  

 materialeanskaffelser samt ordinære, løbende driftsudgifter, fx løn til  

 medarbejdere.
 I projekter eller delelementer i projekter, der er omfattet af FAK-puljen  

 er der dog mulighed for også at få dækket lønudgifter helt eller delvist.
(Amts)kommunal medfinansiering For at skabe bedre grundlag for implementering og forankring af de  

 konkrete nye metoder og dermed grundlag for varige løsninger forudsættes det,  

 at (amts)kommunerne deltager i finansieringen af projektet.
Der er ikke  

 fastsat en bestemt procentandel, men det forudsættes, at medfinansieringen i  

 det første år svarer til minimum 1/3 af udgifterne til projektet, og at  

 medfinansieringen øges gennem projektforløbet.
Medfinansieringens størrelse  

 skal fremgå af budgettet for projektet.
Særligt i KLUB-projekter kan den  

 (amts)kommunale medfinansiering bestå i, at klubben er fuldt finansieret af  

 kommunen.
 Der er mulighed for flerårige bevillinger, dog højst 3 år.
 Der ydes som udgangspunkt ikke støtte til enkeltstående aktiviteter eller  

 arrangementer, fx konferencer, seminarer o.l.
 Regnskabsaflæggelse m.v.
Der skal aflægges regnskab for bevillingen, og regnskabet skal være  

 revisorpåtegnet.
Udgifter forbundet hermed skal være indregnet i budgettet.  

 Det kan kræves, at der udarbejdes et specifiseret regnskab over merudgifter,  

 der også omfatter (amts)kommunens udgifter.
Regnskabskravene fremgår af det  

 eventuelle bevillingsbrev.
Konsulentbistand vedr. projekterne Såfremt (amts)kommunen har behov for fx * bistand til udfyldning af ansøgningsskema * rådgivning og vejledning i forbindelse med igangsætning af projektet * bistand til enkelte problemstillinger undervejs i projektet * information om lignende metodeudviklingsprojekter i andre kommuner kan der rettes henvendelse til:
 * Udviklings- og Formidlingscenter for Fyn og Sønderjylland, Haderslevvej  

 1, 6200 Åbenrå, tlf. 74 62 22 20. Centret, der er en selvejende institution  

 under Socialministeriet, har børn og børnefamilier, herunder de svagest  

 stillede grupper, som målgruppe.
 * Udviklings- og Formidlingscenter for Socialt Arbejde med Unge,  

 Møllestræde 4, 3400 Hillerød, tlf. 48 24 40 49. Centret, der er en selvejende  

 institution under Socialministeriet, har især truede unge som målgruppe.
 Centrene vil evt. kunne yde bistand af begrænset omfang, men har ikke  

 mulighed for at gå ind med egentlig konsulentstøtte under hele  

 projektforløbet.
Ansøgningsprocedure Der anvendes et særligt ansøgningsskema.
Ansøgningsfristen er den 1. april.
Ansøgerne kan forvente svar på  

 ansøgningen ca. 2« måneder efter fristens udløb.
 Flere vejledninger og ansøgningsskemaer kan rekvireres i  

 Socialministeriets Puljesektion.
Ansøgninger behandles i Socialministeriets Børne- og Familiekontor i  

 samarbejde med bl.a.
Undervisningsministeriet, Sundhedsministeriet og  

 Kulturministeriet.
Beslutning om støtte træffes af socialministeren efter  

 indstilling.
Socialministeriet Puljesektionen Holmens Kanal 22 1060 Kbh.
K.
Der vil blive udsendt kvitteringsbrev til ansøgerne.
Hvis De ikke har  

 modtaget en sådan senest 4 uger efter ansøgningsfristens udløb, bedes De  

 kontakte Socialministeriet, Puljesektionen.
 Spørgsmål vedrørende udfyldelse af ansøgningsskemaet kan rettes til  

 Socialministeriet, Puljesektionen, tlf. 33 92 92 50. Der er telefontid mandag  

 til fredag kl. 10.00-12.00.
 Yderligere oplysninger om puljerne kan fås ved henvendelse til:
Socialministeriets Børne- og Familiekontor (spørgsmål vedr. puljernes  

 anvendelsesområde) Socialministeriets Puljesektion (spørgsmål vedr. administration af  

 bevillinger o.l.)Kapitel 2 Særlig indsats over for de svagest stillede børn og unge (SIBU) Det overordnede formål At støtte og fremme en særlig indsats, der forebygger og afhjælper  

 udstødning af særlige grupper af børn og unge samt deres familier.
Hvilke projekter kan der gives støtte til? Ved prioriteringen af de indkomne ansøgninger vil Socialministeriet lægge  

 vægt på, at projektets tema/temaer er:
* Styrkelse af det tværfaglige og tværsektorielle samarbejde * Etablering af åbne, anonyme rådgivninger og kontaktsteder for større  

 børn og unge * Styrkelse af dagtilbuddenes rolle i den forebyggende/støttende indsats * Etablering af specialdagtilbud I det følgende gives nogle eksempler på elementer, der kan indgå i  

 udviklingsprojekterne.
I.
Styrkelse af det tværfaglige og tværsektorielle samarbejde Metodeudviklingsprojekter til styrkelse af det tværfaglige og  

 tværsektorielle samarbejde kan eksempelvis omhandle et eller flere af  

 følgende temaer:
A.
Tværfagligt og tværsektorielt team Eksempler på elementer, der kan indgå i projektet:
* Konkretisering og afprøvning af udviklingsstrategier i forhold til det  

 tværfaglige og tværsektorielle team bl.a. med henblik på fortsat styrkelse af  

 indsatsen over for de svagest stillede børn og unge * Udvikling og afprøvning af redskaber til den nødvendige prioritering i  

 den tværfaglige og tværsektorielle indsats, så det forhindres, at sagerne i  

 realiteten prioriterer sig selv * Udvikling af tværfaglige og tværsektorielle forebyggelsesstrategier,  

 herunder samarbejdet mellem forvaltningens ydre led: Sundhedsplejersker,  

 dagtilbud, dagplejere, skoler og klubtilbud * Modeller for ledelse, herunder koordinering af den tværfaglige og  

 tværsektorielle indsats og for fastlæggelse/delegation af kompetence B.
Tværfagligt og tværsektorielt samarbejde ved udarbejdelse af planer i  

 børnesager Eksempler på elementer, der kan indgå i projektet:
 * Metoder til sikring af tværfagligt samarbejde i forbindelse med arbejdet  

 med planer forud for anbringelse af børn/unge uden for hjemmet, herunder  

 inddragelse af viden hos sundhedsplejerske, pædagoger, lærere m.fl.
* Inddragelse af ressource-personer fra døgnområdet/amtet, der kan  

 medvirke til at kvalificere arbejdet med de vanskeligste sager - både i  

 planlægning af indsatsen og i gennemførelsesfasen C.
Metodeudvikling i den intensive støtte Eksempler på elementer, der kan indgå i projektet:
* Udvikling og afprøvning af metoder til afdækning af familiens ressourcer  

 og til aktivering af forældre og de unge til at tage fat på løsning af egne  

 problemer * Udvikling og afprøvning af arbejdsmetoder i den målrettede indsats over  

 for børn og unge med de mest massive vanskeligheder - også under en  

 anbringelse uden for hjemmet * Metoder, der kan være med til at konkretisere, hvordan den tværfaglige  

 og tværsektorielle indsats i forbindelse med såvel anbringelse udenfor  

 hjemmet som hjemgivelse i højere grad kan lette disse overgange for barnet,  

 den unge og forældrene D.
Tværgående efteruddannelse af faggrupper Eksempler på elementer, der kan indgå i projektet:
* Samarbejde med uddannelsesinstitutioner om etablering og afprøvning af  

 behovsrelaterede, tværfaglige efteruddannelsestilbud II. Åbne anonyme rådgivninger/kontaktsteder Målsætningen er udvikling eller videreudvikling af åbne, anonyme  

 rådgivnings/kontaktsteder som led i en styrkelse af en forebyggende indsats.
Målgruppen er primært de børn og unge, der ofte karakteriseres som de  

 socialt svagest stillede, og som har større problemer at slås med.
Men også  

 andre børn og unge, der føler behov for en fortrolig samtale, skal kunne  

 benytte stederne.
 Eksempler på elementer, der kan indgå i projektet:
* Udvikling af rådgivningstilbud, der med hensyn til placering,  

 organisering og indhold retter sig mod de børn og unge, som traditionelt er  

 vanskeligst at etablere kontakt til * Udvikling af metoder i rådgivningen over for specielt svagt stillede  

 grupper (herunder fx selvmordstruede) * Samarbejdsrelationer mellem åben rådgivning på frivillig basis og de  

 kommunale instanser * Udvikling af kontakt- og rådgivningssteder med kombineret  

 overnatningstilbud/længerevarende indsats til afklaring af problemer/behov III.
Styrkelse af dagtilbuddenes rolle i den forebyggende/støttende  

 indsats Dagtilbuddene har sammen med sundhedsplejen og skolen en vigtig funktion i  

 forhold til børns opvækst.
Dagtilbuddenes styrke er at være et tilbud, der  

 retter sig til alle børn.
Samtidig er der i forbindelse med dagtilbuddene  

 udstrakte muligheder for at yde særlig støtte og en reel indsats over for de  

 svagest stillede børn.
 Eksempler på elementer, der kan indgå i projektet:
* Udvikling af metoder, der gør dagtilbuddene til forældres primære  

 kontaktsted i forbindelse med vanskeligheder i familien (rådgivning og  

 vejledning) * Udvikling af metoder i kontakten mellem dagtilbud og forældre omkring de  

 børn, der oplever vanskeligheder * Udvikling af metoder til samarbejde mellem dagtilbud og andre instanser  

 i kommuner, herunder samarbejdet i forbindelse med børns overgang mellem  

 forskellige systemer * Udvikling af samarbejdet mellem dagtilbud og lokale frivillige  

 foreninger m.v. med henblik på at integrere børn i de almindelige  

 fritidstilbud i lokalområdet IV.
Specialdagtilbud I mange kommuner arbejdes der med en udvikling af nye handlingsmuligheder  

 i forhold til de svagest stillede børn og unge, der har som mål, at børnene  

 og de unge kan forblive i lokalmiljøet.
Det er vigtigt, at støtten ikke går ud over, hvad der er brug for i den  

 enkelte sag, men det er også vigtigt, at familien ikke som følge af en  

 misforstået brug af »mindsteindgrebsprincippet« skal gennemgå en  

 række foranstaltninger, der hver især er utilstrækkelige til løsning af  

 problemerne.
Der er brug for yderligere metodeudvikling på dette område.
 Eksempler på elementer, der kan indgå i projektet:
* Udvikling af dagbehandlingstilbud i tilknytning til eksisterende  

 dagtilbud/skoler - muligheder og begrænsninger med hensyn til integration  

 og/eller udskillelse i særlige tilbud * Udvikling af kortvarige døgntilbud/aflastning i tilknytning til  

 almindelige dagtilbud * Udvikling af metoder til sikring af sammenhæng mellem almindelige tilbud  

 og specialtilbud før og efter ophold i specialtilbud * Metoder til i højere grad at få draget hele familien ind i behandlingen  

 af de problemer, der rammer de svagest stillede børn og unge, fx i  

 misbrugsfamilier * Metoder til målrettet indsats over for de allersvageste børn, som  

 overhovedet ikke kan fungere i de normale tilbud, som kommunen har.
Hvordan  

 får kommunen fat i dem, og hvordan fastholder man dem i et længere forløb?  

 Kapitel 3 Udviklings- og forsøgsprojekter på klubområdet (KLUB) Det overordnede formål Det overordnede formål med puljen er at udvikle lokale klubtilbud og andre  

 socialpædagogiske fritidstilbud, der særligt retter sig mod de svagest  

 stillede grupper af større børn og unge, sent udviklede børn og unge samt  

 børn og unge med handicap.
 Et af målene med projekterne er bl.a. at sikre en opfølgning af de unge,  

 der i udslusningsfasen efter afsluttet skoleforløb, ikke på egen hånd kommer  

 i gang med nogen aktivitet.
Målgruppen for disse projekter er større børn og unge (10/12 år til 18/20  

 år), der har vanskeligheder af en sådan karakter, at de kan være svære at nå  

 og svære at rumme i de eksisterende fritids- og klubtilbud.
Det kan fx være  

 tale om unge, der har problemer i forhold til skolegang eller beskæftigelse,  

 familieproblemer, lav selvværdsfølelse, unge med misbrugsproblemer, unge, der  

 har været involveret i kriminalitet, udviser destruktiv eller selvdestruktiv  

 adfærd.
Målgruppen omfatter endvidere sent udviklede unge, børn og unge med  

 handicap, unge med indvandrerbaggrund m.fl.
Hvilke typer af projekter kan der søges støtte til? Ved lov nr. 1123 af 21. december 1994 er der fastsat selvstændige  

 bestemmelser i bistandsloven om klubtilbud og andre socialpædagogiske  

 fritidstilbud til større børn og unge.
Lovændringen præciserer den kommunale  

 forpligtelse over for større børn og unge på klubområdet og skal især sikre,  

 at der også til de svagere grupper er relevante fritidstilbud.
Der henvises  

 til Socialministeriets vejledning af 13. juni 1995 om klubtilbud og andre  

 socialpædagogiske fritidstilbud til større børn og unge efter bistandsloven.
De selvstændige klubregler omfatter både klubtilbud og andre  

 socialpædagogiske fritidstilbud.
Tilbud skal i denne sammenhæng opfattes både  

 som en institutionsform og som en arbejdsform.
Klubtilbud mv. defineres meget  

 bredt og kan fx tilrettelægges som traditionelle klubber, som  

 aktivitetscentre, være-/mødesteder, cafetilbud, opsøgende virksomhed, ad hoc  

 projekter, aktiviteter baseret på eller med tilknytning til rådgivnings- og  

 vejledningsfunktioner mv.
 Der vil især blive lagt vægt på udviklingsprojekter, der sigter mod at  

 udvikle og afprøve arbejdsmetoder, hvor man gennem klubben - eller andet  

 social-pædagogisk fritidstilbud - etablerer og fastholder kontakt til unge,  

 der har behov for en særlig indsats og støtte for at undgå eller afhjælpe  

 social udstødning.
 Det forudsættes, at udviklingsprojekterne i stor udstrækning inddrager de  

 unge selv i udformningen af tilbuddenes indhold og aktiviteter.
 Eksempler på temaer, der kan indgå i projektet:
 * Almindelige klubprojekter, der primært lægger vægt på det forebyggende  

 aspekt og arbejder med integrering af udsatte unge i det generelle  

 ungdomsmiljø.
 * Særlige projekter, der primært arbejder støttende og målrettet med de  

 mest marginaliserede grupper og enkeltindivider, herunder med rådgivning og  

 vejledning.
* Projekter, der inddrager de unge i udformningen af indholdet i de  

 daglige aktiviteter.
De unges indflydelse og medvirken må nøje tilpasses den  

 aktuelle målgruppes forudsætninger og udvikling, og der ønskes afprøvet og  

 udviklet metoder, der kan medvirke til at også de svageste grupper får  

 mulighed for indflydelse og medansvar over for egen situation og i forhold  

 til et socialt fællesskab.
 * Projekter, der udvikler arbejdsmetoder med klubben som central  

 samarbejdspart i forhold til skole-, beskæftigelses-, social- og  

 kultur-/fritidssektoren samt kommunens ungdomsvejleder, PPR, SSP,  

 rådgivningscentre, forældre, beboerforeninger, frivillige organisationer mv.
* Projekter, der udvikler modeller, hvor klubben har mulighed for at  

 formidle eller tilbyde midlertidig overnatning til unge i en akut vanskelig  

 situation.
Botilbuddet, der fx kan være værelser i en lejlighed e.l., skal  

 have tilknyttet en voksen støtteperson.
 * Projekter, der arbejder med at forebygge og afhjælpe social isolation  

 mv. af større børn og unge med særlige vanskeligheder, herunder  

 udviklingshæmmede og børn/unge med vidtgående fysisk eller psykisk handicap.  

 Modeludvikingen kan fx være specialfritidstilbud tilrettelagt som  

 selvstændige tilbud eller i tilknytning til anden klubdrift.
* Projekter, der udvikler nye aktiviteter, nye udtryk og muligheder for  

 oplevelse i klubbernes dagligdag med henblik på at nå de grupper af unge, der  

 står uden for de etablerede fritidstilbud eller er svære at fastholde  

 kontakten med.
Aktiviteterne kan evt. inddrage personer fra lokalområdet med  

 særlig faglig kompetence som fx håndværkere, kunstnere o.l.
Styrket indsats over for truede  

 børnefamilier (FAK) Det overordnede formål Det overordnede mål er at udvikle og etablere tilbud til børnefamilier i  

 krise, der aktivt og markant styrker både den målrettede forebyggende indsats  

 og den direkte støtte til disse familier.
Formålet er at finde en løsning på  

 familiernes problemer så tidligt som overhovedet muligt, så familierne undgår  

 at ende som en »tung sag« i det sociale system med evt. anbringelse  

 af børnene uden for hjemmet som resultat.
Hvilke typer projekter kan der søges støtte til? Målgruppen er familier, der befinder sig i en »gråzone«, hvor de  

 endnu ikke er ude i så store vanskeligheder, at de er omfattet af kommunens  

 forpligtelse til at iværksætte egentlige hjælpeforanstaltninger efter  

 bistandslovens § 33, men som alligevel har behov for en målrettet indsats for  

 at overvinde vanskelighederne.
Der tænkes her på fx massive samspils- og  

 opdragelsesproblemer, store problemer i forbindelse med familieopløsning o.l.
Der bør derfor lægges vægt på, at tilbuddet tilrettelægges, så man kan  

 benytte det uden, at der nødvendigvis må oprettes en social sag med den  

 oplevelse af klientgørelse, der kan ligge heri.
Er der behov for  

 iværksættelse af egentlige hjælpeforanstaltninger som opfølgning, må der  

 etableres kontakt til socialforvaltningen.
Det forudsættes således, at der er  

 en tæt forbindelse mellem disse familietilbud og den kommunale forvaltning.
Eksempler på temaer, der kan indgå i projektet * Etablering og (videre)udvikling af »familiehuse« og  

 »familieværksteder«, som kan yde konkret rådgivning og vejledning  

 samt terapeutiske forløb, der bearbejder evt. uhensigtsmæssige relationer og  

 kommunikationsformer i familien.
Familiehusene/værkstederne kan også være et  

 center, hvor forskellige fagpersoner kan hente inspiration og bistand til  

 brug for arbejdet med børn, unge og deres familier * Etablering og udvikling af andre tilbud til børnefamilier, som har behov  

 for rådgivning og støtte * Etablering af bofællesskaber af kortere eller længere varighed for  

 familier med problemer, hvis løsning forudsætter en helhedsorienteret indsats  

 over længere tid.
Der bør tilknyttes fagpersoner til bofællesskabet * Udvikling af nye støtteformer målrettet helt unge familier  

 (teenagemødre), fx i samarbejde med vuggestuer/børnehaver * Udvikling af kontaktperson-ordninger, dvs. at der tilknyttes en fast  

 person til børnefamilien, som varetager kontakten til bl.a.  

 socialforvaltningen mv.
* Iværksættelse af efteruddannelsesprogrammer for medarbejdere, der  

 beskæftiger sig med målgruppen, bl.a. med det formål at styrke og forbedre  

 evnen til at indgå i en konstruktiv og ligeværdig dialog med børnefamilierne  

 om problemerne * Informationskampagner, fx pjecer, indslag i lokal radio eller TV mv. om  

 kommunens rådgivnings- og støttetilbud til truede børnefamilier Særlig indsats over for unge med meget  

 store sociale Det overordnede formål Under betegnelsen »Drop afmagten - skab kontakten« (DASK) vil  

 rege-ringen styrke indsatsen over for gruppen af større børn og unge, der  

 allerede er eller har en meget stor risiko for at droppe helt ud af det  

 almindelige samfundsfællesskab.
Det overordnede mål er via metodeudviklingsprojekter at udvikle og afprøve  

 nye arbejdsformer og arbejdsmetoder over for gruppen af større børn og unge,  

 der har en meget stor risiko for at blive tabere i samfundet, såfremt der  

 ikke sættes ind med en meget målrettet og konkret indsats.
Det er den gruppe  

 af unge, som kommuner og behandlingssystemer siger, at de har prøvet alt  

 overfor.
I modsætning hertil føler de unge ofte selv ikke, at nogen på noget  

 tidspunkt reelt har prøvet at forstå dem.
 Mere konkret kan målgruppen beskrives som en gruppe unge mellem 14 og 20  

 år, der på det personlige plan har oplevet så mange nederlag, at de har svært  

 ved at tro på, at fremtiden vil bringe dem noget godt, endsige rummer nogen  

 mulighed for, at de kan leve op til de generelle succeskriterier i form af  

 uddannelse, arbejde, familie etc.
 Formålet er også at få belyst nogle sammenhænge og årsager til de unges  

 nuværende situation og få afdækket nogle fælles karakteristika med henblik på  

 fremover at kunne styrke det forebyggende arbejde.
Hvilke typer af projekter kan der søges støtte til? Projekter, der sigter på at udvikle nye arbejdsmetoder med hensyn til at  

 etablere og fastholde kontakter til disse børn og unge baseret på tillid og  

 tro på, at systemet mener det alvorligt.
I samspil mellem de relevante  

 instanser skal der iværksættes netop den støtte, det enkelte barn og den unge  

 har brug for.
Det er væsentligt at møde de unge, hvor de befinder sig, som en  

 forudsætning for at bringe dem et bedre sted hen.
Det er vigtigt at være bevidst om kønsaspektet ved tilbud om støtte til  

 dels drenge og dels piger.
Dette gælder både i udviklingen af nye former for  

 indsats, og blandt de persongrupper der arbejder med de unge.
Problematikken om 2. generationsindvandrere er ligeledes vigtig at have  

 sig for øje. 2. generationsindvandrere er en meget sårbar gruppe.
Bl.a. kan  

 den meget anderledes kulturelle baggrund medføre, at de har svært ved at  

 blive integreret skole-, uddannelses- og arbejdsmæssigt.
 Eksempler på elementer, der kan indgå i projektet:
* Udvikle arbejdsmetoder, der retter sig mod at afdække de unges egne  

 ressourcer/stærke sider/interesser, som grundlag for den individuelle indsats * Afprøve/udvikle initiativer, der inddrager lokalområdets forskellige  

 muligheder og tilbud direkte i en individuel indsats (arbejdspladser,  

 uddannelsestilbud, fritidstilbud o.l.) * Udvikle arbejdsmetoder med henblik på at skabe kontakt og nærhed i  

 forhold til det enkelte unge menneske * Udvikle metoder til at styrke den tværfaglige indsats som led i en  

 samlet helhedsorienteret indsats Modelkommuner I 10 kommuner er der i 1996 - i samarbejde med Socialministeriet og  

 Udviklings- og Formidlingscenter for Socialt Arbejde med Unge - igangsat  

 metodeudviklingsprojekter, der har til formål at udvikle arbejdsmetoder, der  

 kan styrke og forbedre indsatsen over for målgruppen.
 Herved er der mulighed for at sætte markant ind over for målgruppen i  

 disse kommuner og derved få et godt erfaringsgrundlag, der senere kan  

 anvendes i andre kommuner.
 Der er derfor reserveret puljemidler til projekter i modelkommunerne, og  

 der bliver foretaget en overordnet og tværgående beskrivelse af metoderne og  

 erfaringerne fra projektforløbene.
 Der kan dog også i begrænset omfang gives støtte til andre  

 kommuner/amtskommuner til projekter, der ligger inden for puljens formål.
