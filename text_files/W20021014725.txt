Landsskatteretskendelse af 3. september 2002 vedr.
Told- og  

 importmoms  speditør ikke i besiddelse af fuldmagt -debitor A A/Ss klage skyldes, at toldcentret har opkrævet told og  

 importmoms, i alt 47.196 kr., af det selskabet vedrørende indførsel af et  

 parti  

 støvler.
Det fremgår af sagens oplysninger, at det klagende selskab  

 driver virksomhed som speditør.
Den 8. januar 2001 indgav selskabet  

 fortoldningsangivelse af et parti varer til fri omsætning/frit forbrug her i  

 landet med angivelse af B som varemodtager.
Angivelsen omfattede 164  

 kartonnager mærket C indeholdende 2.634 par støvler.
Toldpositionen blev  

 angivet som 6401 91 10 00, og toldværdien blev angivet til 102.046 kr.
Som  

 dokumentation var angivelsen blandt andet vedlagt:
faktura udstedt af D Ltd., Hong Kong, til C, Danmark GSP-certifikat, form A, udstedt af en virksomhed i Kina til C Bill of Lading  

 og fragtbrev udstedt af det klagende selskab til C.
 Fortoldningsangivelsen blev antaget, og varerne blev frigivet på  

 det foreliggende grundlag, uden udtagelse til kontrol.
 Toldcentret debiterede herefter B det i forbindelse hermed  

 skyldige told- og importmomsbeløb, i alt 47.196 kr.
Den 15. juni 2001 anmodede B toldcentret om regulering  

 (kreditering) af det skyldige told- og importmomsbeløb, idet beløbet efter  

 virksomhedens opfattelse fejlagtigt var debiteret virksomhedens konto.
B  

 anførte, at de pågældende varer var bestilt af C hos den udenlandske  

 leverandør.
Varerne var ligeledes af C bestilt til befragtning hos det  

 klagende  

 selskab.
B anførte videre, at virksomheden ikke på noget tidspunkt har  

 bemyndiget det klagende selskab til at fortolde varerne i Bs navn.
Toldcentret rettede herefter henvendelse til det klagende  

 selskab med anmodning om indsendelse af dokumentation for, at selskabet var  

 bemyndiget til at fortolde de pågældende varer på Bs vegne.
Toldcentret  

 har  

 oplyst, at det klagende selskab ikke har indsendt dokumentation herfor.
Toldcentret har ved den påklagede afgørelse debiteret det  

 klagende selskab for det omhandlede told- og importmomsbeløb, i alt 47.196  

 kr.  

 Beløbet er samtidigt krediteret Bs konto.
Som begrundelse for  

 afgørelsen har  

 toldcentret anført, at efter reglerne om repræsentationsforhold i  

 toldkodeksens  

 artikel 5, stk. 4, anses en person, der handler i en anden persons navn eller  

 for en anden persons regning, uden at være i besiddelse af en fuldmagt, for  

 at  

 handle i eget navn og for egen regning.
Endvidere fremgår af artiklens stk.  

 5,  

 at toldmyndighederne kan afkræve vedkommende repræsentant dokumentation for  

 en  

 sådan fuldmagt.
Toldcentret har anført, at det klagende selskab ikke har  

 fremlagt fornøden dokumentation for at have været i besiddelse af fuldmagt  

 fra  

 B til på dennes vegne at bringe den omhandlede sending støvler i fri  

 omsætning/frit forbrug her i landet.
Selskabet må derfor anses for at have  

 handlet i eget navn og for egen regning, jf. toldkodeksens artikel 5, stk. 4.  

 Toldcentret har herefter betragtet det klagende selskab som debitor efter  

 reglerne om toldskylds opståen i toldkodeksens artikel 201, stk. 3, jf.  

 definitionen i toldkodeksens artikel 4, litra 18. Toldcentret har endvidere  

 som  

 følge heraf anset det klagende selskab som debitor for det  

 importafgiftsbeløb,  

 der ifølge momslovens § 12 skal betales af varer, der indføres til Danmark  

 fra steder  

 uden for EU, jf. momslovens § 26, jf. § 61.
Det klagende selskab har over for Landsskatteretten nedlagt  

 påstand om, at den foretagne opkrævning hos selskabet af told og importmoms  

 bør  

 ophæves, idet selskabet ikke er debitor for beløbet.
Som begrundelse herfor  

 har  

 selskabet anført, at der er tale om en sag, hvor de to parter C og B er i  

 konflikt med hinanden, og hvor det klagende selskab er kommet i klemme i  

 konflikten.
 Om hændelsesforløbet har det klagende selskab oplyst:
 Den 13. november 2000 afskibede et kinesiske firma et parti  

 støvler til C.
Den 29. november 2000 fremsendte det klagende selskab  

 ankomstadvis, med referencenummer  .. , til C.
Forventet e.t.a. (estimated  

 time  

 of arrival) var 14. december 2000.
Den 14. december 2000 havde det klagende selskab ikke modtaget  

 det originale Bill of Lading, hvorfor selskabet ikke kunne udlevere  

 varepartiet  

 til modtageren.
Selskabet bad om en bekræftelse på, at der ville blive  

 indestået for varepartiet.
C sendte pr. telefax en bekræftelse på dette, og  

 fik  

 også B til at kvittere på denne fax.
Det klagende selskab modtog fra C  

 efterfølgende dokumenter til indfortoldningen, og fik besked på, at sendingen  

 skulle registreres til SE-nr. xxx.
Dette viste sig at være Bs SE-nr.  

 Det  

 klagende selskab fik oplyst, at  

    

  

 C og B  

 har et samarbejde og blandt andet deler lager.
Det klagende selskab leverede  

 herefter varepartiet på B/Cs lager.
Den 21. december 2000 udstedte det klagende selskab faktura til  

 modtageren C.
Forfaldsdato var 5. januar 2001. Det klagende selskabs  

 bogholderi  

 rykkede herefter flere gang  

    

  

 C/B for  

 beløbet.
Den 12. februar 2001 modtog det klagende selskab, efter at have  

 meddelt at kravet ville blive overgivet til inkasso, et brev fra C, hvori  

 denne  

 meddeler, at han ifølge aftale med B har aftalt, at det klagende selskab skal  

 afregne med B.
C genbekræfter ligeledes, at fortoldningen skal ske til B.
 Den 16. februar 2001 afregnede det klagende selskab beløbet hos  

 B og krediterede samtidig C for beløbet, således som C skriftligt havde bedt  

 om.
 Derefter gik der et længere tidsrum, hvori det klagende selskab  

 forsøgte at mægle mellem de to parter, der er i åbenbar konflikt med  

 hinanden.
 Den 27. august 2001 modtog det klagende selskab en telefax fra  

 C, hvori denne oplyser, hvilke advokater, der er involveret i den generelle  

 sag  

 mellem B og C.
 Endvidere har det klagende selskab oplyst, at selskabet gennem  

 længere tid gennem et inkassofirma har forsøgt at inddrive beløbet.
 Det klagende selskab har fremlagt kopi af konnossement,  

 adkomstadvis, faktura samt telefax af 14. december 2000, brev af 12. februar  

 2001 og brev af 27. august 2001 fra C.
Det klagende selskab har anført, at toldcentret efter selskabets  

 opfattelse skal opretholde kravet om betaling af told og importmoms over for  

 C,  

 idet denne ifølge dokumentationen er modtager af varepartiet, og idet han  

 ligeledes har modtaget varepartiet på hans adresse.
Det klagende selskab har  

 oplyst, at selskabet har til hensigt at anmode inkassofirmaet om at udtage  

 stævning mod C.
 Afslutningsvis har det klagende selskab anført, at selskabet er  

 uforstående over for overførslen af Bs udestående til det klagende  

 selskabs  

 SE-nr., hvorfor selskabet anmoder om, at beløbet bliver tilbageført.
Toldcentret har i anledning af klagen over for Landsskatteretten  

 udtalt, at det af de fremsatte bemærkninger fremgår, at der fortsat er  

 uenighed  

 mellem de to virksomheder om, hvem der burde have været angivet som importør.  

 Toldcentret har anført, at toldcentret ikke betragter det som sin opgave at  

 tage del i den indbyrdes diskussion mellem C og B om importørforholdet.  

 Toldcentret har alene lagt til grund, at B ifølge det oplyste ikke på noget  

 tidspunkt har bemyndiget speditionsselskabet (det klagende selskab) til at  

 fortolde varerne i virksomhedens navn.
Toldcentret har herved bemærket, at  

 det  

 klagende selskab ikke har fremlagt nogen form for dokumentation for at have  

 haft bemyndigelse hertil.
Toldcentret har som følge heraf fundet, at det  

 klagende selskab i medfør af reglerne i toldkodeksens artikel 5, stk. 4, må  

 anses for at have handlet i eget navn og for egen regning.
Det klagende selskabs direktør har som kommentar hertil anført,  

 at han den 8. februar 2002 har talt med de involverede parter.
Begge har  

 bekræftet, at B har overtaget det omhandlede parti ridestøvler.
C har ved  

 brev  

 af 14. december 2000 aftalt med B, at sidstnævnte pr. 1. december 2000  

 overtager varegrupperne for stald- og ridestøvler, hvilket B har bekræftet  

 ved  

 kvittering på det pågældende brev.
Direktøren har henvist til den fremlagte  

 kopi af dette brev.
 Det klagende selskabs direktør har videre anført, at C ved  

 forsendelsens ankomst til Danmark meddelte, at sendingen skulle indfortoldes  

 og  

 leveres til B, hvilket det klagende selskab gjorde, og B kvitterede for  

 modtagelsen.
Endvidere har direktøren anført, at B er af den opfattelse, at  

 virksomheden har købt de pågældende ridestøvler af C, og at der har været  

 tale  

 om en ren dansk handel mellem de to virksomheder.
Told og importmoms skulle  

 derfor have været betalt af C.
C er derimod af den opfattelse, at B allerede  

 før forsendelsens ankomst bekræftede, at virksomheden overtog ridestøvlerne,  

 jf. brevet af 14. december 2000. Dette underbygger C endvidere med, at de  

 pågældende varer aldrig er blevet udfaktureret imellem parterne.
Direktøren har videre anført, at brevet af 14. december 2000  

 bekræfter, at B har importeret det pågældende parti støvler.
Det er dermed B,  

 der skal betale told og toldmoms.
Hvis der derimod foreligger en faktura  

 mellem  

    

  

 C og B på varepartiet, er C  

 importør af partiet.
I så fald er det denne virksomhed, der skal betale det  

 skyldige told- og importmomsbeløb.
Endelig har direktøren anført, at det klagende selskab er et  

 transportselskab og ikke importerer varer til eget brug eller med videresalg  

 for øje.
Det klagende selskab bør derfor ikke belastes med told og importmoms  

 for et parti støvler, der for længst, ifølge oplysninger fra B, er  

 videresolgt  

 med passende fortjeneste.
Det klagende selskab er ikke retmæssig importør af  

 det omhandlede parti støvler.
 Landsskatteretten skal  

 udtale:
 Toldkodeksens (Rådets forordning (EØF) nr. 2913/92 med senere  

 ændringer) artikel 5, stk. 4, har følgende ordlyd:
  Repræsentanten skal erklære at handle på den persons vegne,  

 der repræsenteres, angive, hvorvidt det drejer sig om direkte eller indirekte  

 repræsentation  

 og være i besiddelse af en fuldmagt.
Den person, der ikke erklærer, at han handler i en anden persons  

 navn eller for en anden persons regning, eller som erklærer, at han handler i  

 en anden persons navn eller for en anden persons regning, uden at være i  

 besiddelse af en fuldmagt, anses for at handle i eget navn og for egen  

 regning.  

  Artiklens stk. 5 har følgende ordlyd:
 Toldmyndighederne kan afkræve enhver person, der erklærer, at  

 han handler i en anden persons navn eller for en anden persons regning,  

 dokumentation for hans fuldmagt.  Landsskatteretten bemærker, at det klagende selskab ikke har  

 fremlagt dokumentation for at have været i besiddelse af fuldmagt fra B til  

 at  

 fortolde de omhandlede varer i sidstnævntes navn.
 Landsskatteretten finder herefter, at toldcentret med rette har  

 anset det klagende selskab for debitor for det pågældende told- og  

 importmomsbeløb, jf. toldkodeksens artikel 5, stk. 4, jf. artikel 201, stk.  

 3,  

 samt momslovens § 12, jf. § 26, jf. § 61. Den påklagede afgørelse stadfæstes  

 derfor.
