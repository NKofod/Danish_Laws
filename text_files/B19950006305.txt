I medfør af § 29, stk. 1, jf. § 72, § 87, stk. 4 og § 89, stk. 3 og 4, i lov nr. 9 af 3. januar 1992 om naturbeskyttelse fastsættes:
Afgrænsning § 1.  Denne bekendtgørelse omfatter  

 ikke-erhvervsmæssig sejlads på Karup (Skive) Å med sidevandløb og søer.
Sejladsreguleringer § 2.  Sejlads er ikke tilladt på følgende  

 vandløbsstrækninger:
- Stubber Å, - Hindså, - Trevadmølle Bæk, - Bjørnkær Bæk, - Røjbæk, - Gindeskov Bæk, - Barslund Bæk, - Feldborg Bæk, - Haderup Å, - Sejbæk, - Resen Bæk, - Rabis Bæk, - Hessellund Bæk, - Åresvad Å, - Haller Å, - Vallerbæk, - Skygge Å, - Bølling Sø Kanal, - Elbæk, - Bording Å, - Koholm Å og - Karup Å opstrøms Karup by.
 Stk. 2.  Sejlads er ikke tilladt på følgende vandflader:
- Den sydlige del af Flyndersø som vist på bekendtgørelsens kortbilag, - Nikkelborg Søerne, - Mørke Sø, - Skallesø, - Hellesø, - Ladegårdsø og - den nordlige del af Stubbergård Sø, som vist på bekendtgørelsens  

 kortbilag.
 Stk. 3.  Sejlads er ikke tilladt i perioden fra 2.  

 oktober til 14. juni samt efter kl. 18 og før kl. 9 på følgende  

 vandløbsstrækninger og vandflader:
- Karup Å nedstrøms Karup by, - den nordlige del af Flyndersø, som vist på bekendtgørelsens kortbilag,  

 og - den sydlige del af Stubbergård Sø, som vist på bekendtgørelsens  

 kortbilag.
 Stk. 4.  Uanset bestemmelsen i stk. 3 kan Viborg amtsråd  

 meddele tilladelse til roklubbers sejlads på Karup Å nedstrøms Krarup  

 Møllebæk.
 Stk. 5.  Sejlads er endvidere ikke tilladt i siv- og  

 rørbevoksede vandområder.
 § 3.  Amtsrådene kan, efter godkendelse af Skov- og  

 Naturstyrelsen, fastsætte det maksimale fartøjsantal, eventuelt for  

 delområder, fartøjsstørrelser og -typer.
 Stk. 2.  Amtsrådene indfører en registreringsordning for  

 de fartøjer, der besejler de af bekendtgørelsen omfattede vandløb og søer.
 Stk. 3.  Sejlads på de af bekendtgørelsen omfattede  

 vandløb og søer må kun finde sted med fartøjer, der er registreret af  

 amtsrådene.
 Stk. 4.  Registreringsordningens nærmere udformning  

 fastsættes af amtsrådene.
Stk. 5.  Gæstebåde skal føre en gæstenummerplade ved  

 sejlads.
Gæstenummerpladerne udleveres ved amtsrådenes foranstaltning.
 § 4.  Amtsrådene kan fastsætte nærmere regler om  

 søsætning af fartøjer.
Anlæg § 5.  Fælles bådebroer, søsætningssteder og lign. skal  

 godkendes af det pågældende amtsråd, der som vilkår kan stille krav om  

 udformning, anvendelse, formål m.v.
Udlejningsvirksomhed § 6.  Udlejningsvirksomhed af fartøjer til sejlads må  

 kun drives med tilladelse fra amtsrådet i den amtskommune, hvori  

 udlejningsvirksomheden har forretningsadresse.
 Undtagelser m.v.
§ 7.  Amtsrådene kan meddele tilladelse til sejlads  

 med videnskabelige formål.
Tilladelse til sejlads kan endvidere meddeles  

 bredejere og lokale bådejere på strækninger eller områder, som jævnligt har  

 været besejlet før denne bekendtgørelses ikrafttræden.
 § 8.  Offentlige myndigheder kan frit færdes på de af  

 bekendtgørelsen omfattede vandløbsstrækninger og søer i forbindelse med deres  

 administration.
Information, tilsyn og gebyrer § 9.  Amtsrådene gennemfører den fornødne information  

 om bekendtgørelsen og fører tilsyn med dens overholdelse.
 Stk. 2.  Amtsrådene kan opkræve gebyrer til dækning af  

 omkostningerne ved administration af bekendtgørelsen.
Offentliggørelse § 10.  Amtsrådene skal offentliggøre forskrifter efter  

 §§ 3 og 4 og afgørelser efter §§ 5 og 6 efter denne bekendtgørelse.
 Stk. 2.  Offentliggørelse sker ved bekendtgørelse i  

 stedlige blade efter amtsrådenes nærmere bestemmelse.
Stk. 3.  Bekendtgørelsen skal indeholde oplysninger om Stk. 4.  Offentliggørelse efter stk. 1 kan udelades,  

 hvis dette må anses for åbenbart unødvendigt.
 Stk. 5.  Amtsrådene skal offentliggøre klagemyndighedens  

 afgørelse i en klagesag efter denne myndigheds bestemmelse.
 Straf, ikrafttræden m.v.
 § 11.  Bekendtgørelsen tages op til revision senest  

 ved udgangen af 1999.
 § 12.  Overtrædelse af § 2, § 3, stk. 3 og 5, 1. pkt.,  

 § 5 og § 6 samt forskrifter udstedt af amtsrådene i medfør af denne  

 bekendtgørelse straffes med bøde, jf. lov om naturbeskyttelse § 89, stk. 3 og  

 4.
 § 13.  Bekendtgørelsen træder i kraft den 1. april  

 1995. Samtidig ophæves Miljøministeriets bekendtgørelse nr. 329 af 22. juni  

 1988 om ikke-erhvervsmæssig sejlads på Karup Å med sidevandløb og søer.
