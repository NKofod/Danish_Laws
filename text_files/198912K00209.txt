Nr LSF 209 Forslag til Lov om ændring af lov om oprettelse af et etisk råd og  

 regulering af visse biomedicinske forsøg (Udskydelse af lovrevision) Fremsat af sundhedsministeren (Ester Larsen) den 21. marts 1990 Vedtaget ved tredjebehandling den 8. maj 1990 Lov nr. 315 af 16/05/1990 § 1 I lov nr. 353 af 3. juni 1987 om oprettelse af et etisk råd og regulering  

 af visse biomedicinske forsøg ændres i § 13 »folketingsåret  

 1989-90« til: »folketingsåret 1990-91«.
§ 2 Loven træder i kraft den 1. juli 1990.
Oprindeligt fremsat forslag § 1 I lov om oprettelse af et etisk råd og regulering af visse biomedicinske  

 forsøg, jf. lov nr. 353 af 3. juni 1987, ændres i § 13 »folketingsåret  

 1989-90« til: »folketingsåret 1990-91«.
§ 2 Loven træder i kraft den 1. juli 1990.
Bemærkninger til lovforslaget A.
Baggrunden for lovforslaget Ved gennemførelsen af lov om oprettelse af et etisk råd og regulering af  

 visse biomedicinske forsøg blev det i § 4, stk. 1, besluttet, at Det Etiske  

 Råd skulle fremkomme med en indstilling til indenrigsministeren (nu  

 sundhedsministeren) om fastsættelse af regler ved lov om beskyttelse af  

 befrugtede menneskelige æg og levende fosteranlæg og fostre.
I samme lovs §  

 4, stk. 2, blev det bestemt, at der ikke måtte foretages forsøg på befrugtede  

 menneskelige æg, før der var gennemført en regulering heraf gennem den nævnte  

 lovgivning.
Fristen for fremsættelse af lovforslag blev i lovens § 13 sat til  

 folketingsåret 1989-90.
Det Etiske Råd fremkom i oktober 1989 med sin redegørelse om  

 »Beskyttelse af menneskelige kønsceller, befrugtede æg, fosteranlæg og  

 fostre«.
I redegørelsen er der af et flertal og af et mindretal fremsat  

 forslag til regelsæt på det nævnte område.
Til de nævnte forskellige forslag  

 til regelsæt er der yderligere, af enkelte eller flere rådsmedlemmer, fremsat  

 en række ændringsforslag.
Flertallets forslag indeholder bl.a. bestemmelser  

 om oprettelse af et kontrolorgan, hvis opgave bliver at bedømme samt tillade  

 forsøg og individuelle behandlingsforsøg på menneskelige æg, fosteranlæg og  

 fostre.
Den 26. oktober 1989 udsendte Det Etiske Råd tillige et debatoplæg om  

 et uafhængigt kontrolorgan.
Den 16. november 1989 offentliggjorde sundhedsministeren betænkning nr.  

 1185, »Forskning på mennesket, Etik/Jura«, der er afgivet af et  

 udvalg nedsat af sundhedsministeren.
Betænkningen omhandler behovet for  

 lovgivning om de videnskabsetiske komiteer, hvis opgave er at vurdere de  

 biomedicinske forskningsprojekter, der involverer levende forsøgspersoner.  

 Betænkningen indeholder et udkast til lov, der bl.a. omfatter bestemmelser om  

 oprettelse af et komitesystem med regionale (amtskommunale) komiteer og en  

 central komite.
 Det foreslås endvidere, at dette komitesystem generelt skal være kompetent  

 med henblik på den videnskabsetiske bedømmelse af biomedicinske  

 forskningsprojekter, hvadenten de involverer levende forsøgspersoner, afdøde  

 eller det menneskelige liv i dets tidligste faser (befrugtede menneskelige æg  

 og kønsceller, der agtes anvendt til befrugtning).
 På denne baggrund fremlagde sundhedsministeren i februar 1990 en  

 redegørelse i Folketinget, der skulle danne udgangspunkt for en debat såvel i  

 tinget som i offentligheden som helhed.
En samlet vurdering af de spørgsmål, der behandles i de nævnte  

 publikationer, vil ikke forsvarligt kunne ske inden for den tidsmæssige  

 ramme, der er sat i lov om oprettelse af et etisk råd og regulering af visse  

 biomedicinske forsøg.
Samtidig er det ønskeligt, at emnerne gøres til  

 genstand for en dækkende offentlig debat.
Begge disse omstændigheder danner  

 baggrund for forslaget om at udskyde revisionsfristen i lov om oprettelse af  

 et etisk råd m.v. 1 år, indtil folketingsåret 1990-91.
B.
Lovens administrative og økonomiske konsekvenser Udskydelsen af lovrevisionen har som væsentligste konsekvens, at det  

 gældende forbud mod forsøg på befrugtede menneskelige æg forlænges.  

 Udskydelsen af lovrevisionen vil ikke have økonomiske konsekvenser.
