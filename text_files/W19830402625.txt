Fundet, at byggelovgivningens bestemmelser om ejerforhold må forstås i  

 overensstemmelse med ejerlejlighedslovgivningens bestemmelser om  

 særejendomsret til lejligheden og medejendomsret til fælles bestanddele af  

 ejendommen-Pejseinstallation Byggestyrelsen har i dag skrevet følgende til Karen Marie Poulsen, Nærum  

 Hovedgade 62, 2850 Nærum:
 »Byggelovsklage vedr. ejendommen matr.nr. 30 a af Nærum.
 I skrivelse af 2. september 1982 har De klaget til byggestyrelsen over, at  

 Københavns amtsråd ved afgørelse af 10. august 1982 har afvist at behandle en  

 klage fra Dem over Søllerød kommunes påbud om inden den 30. april 1982 at  

 fremsende tegninger og redegørelse for ændring af en opsat pejs.
De anfører i Deres skrivelse, at kommunen har meddelt byggetilladelse til  

 installation af pejsen, men at denne dog ikke er godkendt, da der ikke  

 foreligger attester fra ejerne af lejlighederne ovenover og under Deres.
De  

 anfører, at kommunen burde have sørget for at få dette forhold bragt i orden.  

 De finder endvidere, at ejer~ eller brugsretsforhold til skorstenen ikke bør  

 afgøres af bygningsmyndigheden, da dette forhold ikke har betydning for  

 bygningsmyndighedens behandling af ansøgningen.
 Det fremgår af de foreliggende oplysninger, at De den 15. februar 1978  

 indgav ansøgning til Søllerød kommune om tilladelse til opførelse af en pejs.
 Søllerød kommune, bygningsinspektoratet, meddelte Dem i skrivelse af 28.  

 februar 1978, »at der, inden der herfra tages stilling til eventuel  

 godkendelse af pejsen, må fremsendes erklæring fra ejerne af lejlighederne  

 over og under, om at de ikke har brændeovn, pejs eller kakkelovn, tilsluttet  

 til skorstenen, og endvidere skal der fremsendes detailtegning af  

 pejsen«.
I skrivelse af 27. januar 1982 meddelte ejerforeningen Lindehøj, Nærum  

 Hovedgade 62, Søllerød kommune, at ejerforeningen har vedtaget, at der kan  

 gives samtykke til montering af brændeovne i ejendommens lejligheder og  

 dermed benyttelse af ejendommens fællesareal skorstenene.
Ejerforeningen  

 stiller dog det krav, at ingen brændeovne må have større indfyringsåbninger  

 end 1000 cm2. Tilladelse til opstilling af åbne pejse, som kræver egen  

 skorsten, kan efter ejerforeningensbeslutningen ikke gives.
Søllerød kommune meddeler Dem herefter ved skrivelse af 17. marts 1982, at  

 det ved tilsyn på ejendommen er bemærket, at De har ladet opføre en pejs i  

 lejligheden uden at have indhentet bygningsmyndighedens tilladelse.
De  

 pålægges herefter inden 30. april 1982 at fremsende ansøgning med  

 detailtegning og redegørelse for, hvorledes De agter at ændre pejsen, så den  

 kan godkendes.
Ved skrivelse af 15. april 1982 påklager De kommunens afgørelse til  

 Københavns amtsråd.
Amtsrådet afviser i skrivelse af 10. august 1982 at  

 behandle klagen, idet byggelovens betingelser ikke findes opfyldt.
Byggestyrelsen meddelte i skrivelse af 9. september 1982, at Deres klage  

 af 2. september 1982 over amtsrådets afgørelse blev sendt til amtsrådet til  

 udtalelse.
Amtsrådet har i skrivelse af 16. september 1982 udtalt, at der  

 ikke ses at være fremkommet nye oplysninger, hvorfor man henholder sig til  

 den trufne afgørelse af 10. august 1982.
 ./. Til Deres orientering vedlægges en kopi af amtsrådets svar.
 I byggestyrelsens skrivelse af 9. september 1982 tog man forbehold med  

 hensyn til, om Deres klage kunne tages op til behandling, idet amtsrådets  

 afgørelser efter byggelovens § 23 kun kan påklages til byggestyrelsen, hvis  

 afgørelsen omfatter spørgsmål om forståelse af byggeloven eller af en  

 bestemmelse fastsat i medfør af denne lov.
 I denne anledning skal byggestyrelsen meddele følgende:
Ansøgning om byggetilladelse skal efter bygningsreglement-1977, kap. 1.2.,  

 stk. 4, være underskrevet af ejendommens ejer.
Påbud om besigtigelse af  

 forhold, som er i strid med byggelovgivningen skal i henhold til byggelovens  

 § 17 meddeles ejeren af ejendommen.
I ejendomme, der er opdelt i ejerlejligheder, må byggelovgivningens  

 bestemmelser om ejerforhold forstås i overensstemmelse med  

 ejerlejlighedslovens bestemmelser om fællesejendom og særejendom.
Det er  

 således byggestyrelsens opfattelse, at byggearbejder, der vedrører  

 dispositioner over fællesejendom, ikke kan gennemføres uden samtykke fra  

 ejerforeningen, og at kommunalbestyrelsen som bygningsmyndighed ved  

 ansøgninger om tilladelse til arbejder, der involverer fællesejendom, bør  

 påse, at ejerforeningen har accepteret, at sådanne byggearbejder gennemføres.
Den foretagne installation af pejs udnytter ejendommens skorsten, som  

 efter ejerlejlighedslovgivningen er fællesejendom.
Kommunalbestyrelsen har  

 således ikke efter byggelovgivningen kunnet meddele byggetilladelse til  

 installationen uden samtykke fra ejerforeningen.
Byggestyrelsen finder heller  

 ikke, at den meddelte byggetilladelse af 26. februar 1978 har omfattet  

 pejseinstallationen, idet kommunen har anført, at der ikke er taget stilling  

 til eventuel godkendelse af pejsen.
 Da den udførte installation af pejs vedrører såvel byggearbejder i Deres  

 lejlighed som i fællesejendom, finder byggestyrelsen endvidere, at påbud  

 efter byggelovens § 17 om at bringe forholdet i overensstemmelse med  

 byggelovgivningen tillige bør rettes mod ejerforeningen.
 Man har samtidig hermed gjort kommunen opmærksom på ovennævnte forhold.
Byggestyrelsen skal endvidere meddele, at man ikke finder, at  

 kommunalbestyrelsen som bygningsmyndighed har mulighed for i henhold til  

 byggelovgivningen at træffe afgørelser, som omfatter spørgsmål om  

 beslutningers lovlighed i henhold til en ejerforenings vedtægter.
Sådanne  

 spørgsmål er af privatretlig karakter og henhører i givet fald under  

 domstolene.
 Byggestyrelsen har ikke herudover fundet, at byggelovens klagebetingelser  

 er opfyldt, og man kan ikke foretage videre i sagen.
