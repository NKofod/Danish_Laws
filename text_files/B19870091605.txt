 Under henvisning til rådsdirektiv af 26. juni 1964 (64/432/EØF) om  

 veterinærpolitimæssige problemer ved handel inden for Fællesskabet med kvæg  

 og svin, som ændret senest ved Rådets Forordning af 20. december 1985  

 (85/768/EØF) og rådsdirektiv af 22. januar 1980 om fællesskabs  

 foranstaltninger til kontrol med klassisk svinepest som ændret senest ved  

 Rådets Forordning af 20. december 1985 (85/768/EØF) samt i medfør af lov nr.  

 156 af 14. april 1920 om smitsomme sygdomme hos husdyrene, jf.  

 lovbekendtgørelse nr. 906 af 15. december 1987, og lov nr. 188 af 1. maj 1923  

 om tillæg til nævnte lov fastsættes herved følgende bestemmelser:
 § 1.  Afrikansk svinepest og smitsom svinelammelse  

 (encephalomhyelitis enzootica suum, Teschener syge), og smitsom blæreudslæt  

 hos svin (vesicular syge, SVD) henføres til de i § 2 i ovennævnte lov nr. 156  

 af 14. april 1920 omhandlede sygdomme (ondartede smitsomme sygdomme) og er  

 undergivet de bestemmelser, der gælder for svinedifteritis, hvilken sygdom  

 for fremtiden skal betegnes klassisk svinepest (pestis suum).
 § 2.  Ved mistanke om at svin er angrebet af en af de  

 i § 1 nævnte sygdomme, skal ejeren eller den, der på hans vegne fører tilsyn  

 med svinene, tilkalde en dyrlæge.
 Stk. 2.  Såfremt dyrlægen ikke kan afvise mistanken,  

 skal kredsdyrlægen eller Veterinærdirektoratet straks underrettes.
 § 3.  I tilfælde af mistanke kan kredsdyrlægen i  

 diagnostisk øjemed påbyde et eller flere svin i besætningen slået ned og  

 materiale indsendt til et diagnostisk laboratorium.
 § 4.  Er svin angrebet af en af de i § 1 nævnte  

 sygdomme, skal politimesteren efter indstilling fra Veterinærdirektoratet  

 stille den pågældende svinebesætning under offentligt tilsyn og meddele  

 ejeren (brugeren) et tilhold, der kan omfatte:
 Stk. 2.  Ejendommen skal henstå under offentligt tilsyn  

 mindst 30 dage efter desinfektion, såfremt hele svinebesætningen er slået  

 ned, og 40 dage efter desinfektion, såfremt ikke alle svin er slået ned.  

 Tilsynet må kun hæves efter indstilling fra Veterinærdirektoratet.
 Stk. 3.  Veterinærdirektoratet giver politimesteren  

 meddelelse, når et i henhold til stk. 1 givet tilhold kan hæves.
§ 5.  Ved udbrud af en af de i § 1 nævnte sygdomme  

 skal politimesteren efter indstilling fra Veterinærdirektoratet oprette et  

 iagttagelsesdistrikt og ved indrykning en enkelt gang i de lokale blade  

 bekendtgøre iagttagelsesdistriktets grænser, der skal omfatte et område af  

 mindst 3 km til alle sider fra den smittede ejendom.
Grænserne fastsættes  

 således, at en landsby, der delvis ligger inden for nævnte afstand fra den  

 smittede ejendom, altid inddrages fuldt ud under afspærringen, og således at  

 naturlige grænser i terrænet så vidt muligt følges.
 § 6.  I et iagttagelsesdistrikt er det forbudt at lade  

 svin transportere eller færdes på offentlig eller privat vej; dog er  

 transittransport tilladt efter Veterinærdirektoratets anvisninger.
 Stk. 2.  På de veje, der fører fra et  

 iagttagelsesdistrikt, skal der ved distriktets grænse ved politiets  

 foranstaltning anbringes fra Veterinærdirektoratet udleverede tavler, hvorpå  

 er trykt: »Bortførsel af levende svin er forbudt, Politiet.« Tavlen  

 skal anbringes således, at teksten vender ind mod distriktet.
 Stk. 3.  Når der er forløbet mindst 15 dage efter  

 oprettelsen af iagttagelsesdistriktet kan svin i særlige tilfælde fjernes fra  

 ejendommen efter Veterinærdirektoratets forud indhentede tilladelse, såfremt  

 de af Veterinærdirektoratet fastsatte betingelser for transport m.v.  

 overholdes, og svinene er ledsaget af en af en dyrlæge udstedt passerseddel.
§ 7.  Iagttagelsesdistriktet skal ophæves, når der er  

 forløbet mindst 30 dage efter det sidst konstaterede tilfælde, såfremt hele  

 svinebesætningen på den pågældende ejendom er blevet slået ned.
Har  

 nedslagning af hele svinebesætningen på den pågældende ejendom ikke fundet  

 sted, skal iagttagelsesdistriktet opretholdes, indtil der er forløbet mindst  

 40 dage efter det sidst konstaterede tilfælde.
Politimesteren skal samtidig  

 med ophævelsen foranledige de i anledning af afspærringen opsatte tavler  

 fjernet.
 § 8.  Når svinepest er konstateret her i landet, kan  

 Veterinærdirektoratet erklære hele landet eller dele af dette for  

 bekæmpelsesområde og for dette område fastsætte:
 § 9.  Såfremt svinepest i et geografisk afgrænset  

 område antager en særlig alvorlig karakter og viser tendens til spredning,  

 erklærer Veterinærdirektoratet området med de i dette beliggende  

 iagttagelsesdistrikter for »højrisikoområde«.
 Stk. 2.  I højrisikoområdet gælder bestemmelserne i § 6.  

 Svin til levebrug fra en besætning beliggende i området kan dog indsættes i  

 en anden besætning i dette område efter tilladelse fra Veterinærdirektoratet,  

 såfremt ingen af disse besætninger er beliggende i et iagttagelsesdistrikt.
 Stk. 3.  Veterinærdirektoratet fastsætter nærmere  

 betingelser for tilladelse til flytning af svin inden for højrisikoområdet.
 § 10.  Indførsel, udlevering og anvendelse af sera og  

 vacciner mod de i § 1 nævnte sygdomme må kun finde sted med  

 Landbrugsministeriets tilladelse.
§ 11.  Overtrædelse af bestemmelserne i § 2, § 6, stk.  

 1, og § 10 straffes med bøde.
På samme måde straffes den, der undlader at  

 efterkomme påbud eller forbud, der udstedes i medfør af bekendtgørelsen.
 § 12.  Bekendtgørelsen træder i kraft den 1. februar  

 1988.
 Stk. 2.  Bekendtgørelse nr. 355 af 21. juni 1973 om  

 ondartede smitsomme sygdomme hos svin, som ændret ved bekendtgørelse nr. 40  

 af 14. februar 1985 og bekendtgørelse nr. 300 af 21. juni 1985, ophæves.
