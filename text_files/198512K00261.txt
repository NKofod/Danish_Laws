Nr LSF 261 Forslag til Lov om ændring af forskellige lovbestemmelser om beskatning  

 til kommunerne og staten af faste ejendomme (Ophævelse af ejendomsskyld til  

 kommunerne og staten) Fremsat af indenrigsministeren den 7. maj 1986 § 1 I lov om beskatning til kommunerne af faste ejendomme, jfr.
lovbekendtgørelse nr. 388 af 28. august 1979, som ændret ved lov nr. 282 af 10. juni 1981, § 3 i lov nr. 246 af 9. juni 1982 og lov nr. 250 og lov nr. 251, begge af 6. juni 1985, foretages følgende ændringer:
 1. §§ 10-15 ophæves.
 2. §§ 20 og 21 ophæves.
 3. § 22, stk. 1, 2. pkt., ophæves.
4. I § 22, stk. 1, 3. pkt., udgår »eller ejendomsskyld« og  

 »eller af ejendomsværdien«.
 5. § 23 A, stk. 3, ophæves.
 Stk. 4-6 bliver herefter stk. 3-5.
 6. I § 27, stk. 1, og i § 30 udgår »ejendomsskyld samt«.
 7. § 32 ophæves.
§ 2 Lov om ejendomsskyld til staten, jfr. lovbekendtgørelse nr. 183 af 30. april 1970, ophæves.
§ 3 Loven har virkning fra og med skatteåret 1987.
Oprindeligt fremsat lovforslag Blad nr 837 § 1 I lov om beskatning til kommunerne af faste ejendomme, jfr.
lovbekendtgørelse nr. 388 af 28. august 1979, som ændret ved lov nr. 282 af 10. juni 1981, § 3 i lov nr. 246 af 9. juni 1982 og lov nr. 250 og lov 251 begge af 6. juni 1985, foretages følgende ændringer:
 1. §§ 10-15 ophæves.
 2. § 20 og 21 ophæves.
 3. § 22, stk. 1, 2. pkt., ophæves.
4. I § 22, stk. 1, 3. pkt., udgår »eller ejendomsskyld« og  

 »eller af ejendomsværdien«.
 5. § 23A, stk. 3, ophæves.
 Stk. 4-6 bliver herefter stk. 3-5.
 6. I § 27, stk. 1, og i § 30 udgår »ejendomsskyld samt«.
 7. § 32 ophæves.
§ 2 Lov om ejendomsskyld til staten, jfr. lovbekendtgørelse nr. 183 af 30. april 1970, ophæves.
§ 3 Loven har virkning fra og med skatteåret 1987.
BEMÆRKNINGER TIL LOVFORSLAGET Med lovforslaget ophæves den fikserede ejendomsskyld til kommunerne og staten pr. 1. januar 1987.
Lovforslaget er et led i aftalen af 19. juni 1985 mellem regeringspartierne (Det konservative Folkeparti, Venstre, Centrum-Demokraterne og Kristeligt Folkeparti), Socialdemokratiet og Det radikale Venstre om en skattereform.
Ejendomsskylden til kommunerne og staten er fikseret til de beløb, hvortil den beregnedes omkring 1960 og er under aftrapning.
Provenuet af ejendomsskyld til kommunerne for 1986 udgør ca. 42 mill. kr og til staten ca. 5 mill. kr.
 Efter den gældende aftrapningsordning skal der i forbindelse med 18.
alm. vurdering ske en nedsættelse af ejendomsskylden til halvdelen fra og med 1987, og den vil bortfalde med udgangen af 1990.
Reglerne om ejendomsskyld til kommunerne findes i lov om beskatning til kommunerne af faste ejendomme §§ 10-15, som ophæves ved lovforslagets § 1, nr. 1. De øvrige foreslåede ændringer i den kommunale ejendomsskattelov, forslagets § 1, nr. 2-7, er konsekvensændringer af redaktionel karakter i forbindelse med ophævelse af ejendomsskylden til kommunerne.
Reglerne om den statslige ejendomsskyld findes i en særskilt lov om ejendomsskyld til staten, som ophæves ved lovforslagets § 2.
Ejendomsskyld til amtskommunerne er tidligere ophævet med virkning fra og med skatteåret 1972-73.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om beskatning til kommunerne af faste ejendomme, jfr.
lovbekendtgørelse nr. 388 af 28. august 1979, som ændret ved lov nr. 282 af 10. juni 1981, § 3 i lov nr. 246 af 9. juni 1982 og lov nr. 250 og lov 251 begge af 6. juni 1985, foretages følgende ændringer:
 1. §§ 10-15 ophæves.
--/ Kapitel II Ejendomsskyld A.
Københavns og Frederiksberg kommuner samt  

 de tidligere købstadkommuner m.fl.
§ 10. Af de i København og på Frederiksberg, i de tidligere  

 købstadkommuner, sønderjyske flækker og Marstal handelsplads beliggende  

 ejendomme svares, medmindre der i forbindelse med stedfundne indlemmelser  

 eller kommunesammenlægninger er truffet afvigende bestemmelser, ejendomsskyld  

 til kommunen af ejendommens fikseringsværdi, jfr. § 11, med den for  

 skatteåret 1956-57 gældende ejendomsskyldpromille, heri indbefattet  

 tillægsejendomsskyldpromille i henhold til lov nr. 166 af 24. maj 1955, samt  

 med den for skatteåret 1960-61 i kommunen gældende ekstraordinære  

 ejendomsskyldpromille.
Er fikseringsværdien for en ejendom under 7.150 kr.,  

 svares der dog ikke ejendomsskyld af ejendommen.
 Stk. 2. med virkning fra skatteåret 1965-66 nedsættes  

 ejendomsskyldpromillen med 1/7 af den i henhold til stk. 1 gældende promille.  

 Tilsvarende nedsættelse af ejendomsskyldpromillen foretages efter den 14.  

 alm. vurdering og efter hver senere almindelig vurdering.
 § 11. Fikseringsværdien for en ejendom er det beløb, hvoraf den fikserede  

 kommunale ejendomsskyld og ekstraordinære ejendomsskyld for skatteåret  

 1960-61 er beregnet, jfr. lov nr. 31 af 15. februar 1957 og lov nr. 357 af  

 27. december 1958, jfr. dog stk. 2-4.
 Stk. 2. Såfremt ejendommen i skatteåret 1960-61 har været helt eller  

 delvis fritaget for fikseret kommunal ejendomsskyld og ekstraordinær  

 ejendomsskyld, udgør fikseringsværdien det beløb, hvoraf den fikserede  

 kommunale ejendomsskyld og ekstraordinære ejendomsskyld ville have været  

 beregnet for skatteåret 1960-61, såfremt ejendommen ikke have været helt  

 eller delvis fritaget for fikseret kommunal ejendomsskyld og ekstraordinær  

 ejendomsskyld.
 Stk. 3. Dersom den ansættelse, der er lagt til grund for fikseringsværdien  

 (den for skatteåret 1956-57 gældende ansættelse), er ændret eller ændres som  

 følge af klage eller revision, reguleres fikseringsværdien tilsvarende.
Stk. 4. Hvor der i medfør af bestemmelserne i § 75-78 i bekendtgørelse nr.  

 305 af 1. august 1960 af lov om vurdering og beskatning til staten af faste  

 ejendomme er foretaget eller i medfør af §§ 2-5 i lov om ejendomsskyld til  

 staten foretages regulering af den for en ejendom fikserede ejendomsskyld til  

 staten, foretages en tilsvarende regulering af fikseringsværdien.  

 Reguleringen af fikseringsværdien har virkning fra samme tidspunkt som  

 regulering af den fikserede ejendomsskyld til staten.
B.
De tidligere  

 sognekommuner § 12. Af ejendomme, der er beliggende i andre områder end dem, hvori der  

 svares ejendomsskyld efter § 10, stk. 1, svares, medmindre afvigende  

 bestemmelser er fastsat i forbindelse med stedfundne indlemmelser eller  

 kommunesammenlægninger, ejendomsskyld til kommunen af ejendommens  

 fikseringsværdi, jfr. § 13, med den for skatteåret 1960-61 gældende  

 ejendomsskyldpromille.
Stk. 2. Med virkning fra skatteåret 1965-66 nedsættes  

 ejendomsskyldpromillen med 1/7 af den for skatteåret 1960-61 gældende  

 promille.
Tilsvarende nedsættelse af ejendomsskyldpromillen foretages efter  

 den 14. alm. vurdering og efter hver senere almindelig vurdering.
 § 13. Fikseringsværdien for en ejendom er det beløb, hvoraf sognekommunal  

 ejendomsskyld for skatteåret 1960-61 er beregnet, jfr. dog stk. 2 og 3 og §§  

 14 og 15.
 Stk. 2. Såfremt ejendommen for skatteåret 1960-61 har været helt eller  

 delvis fritaget for sognekommunal ejendomsskyld, udgør fikseringsværdien det  

 beløb, hvoraf sognekommunal ejendomsskyld ville have været beregnet for  

 skatteåret 1960-61, såfremt ejendommen ikke havde været helt eller delvis  

 fritaget for sognekommunal ejendomsskyld.
 Stk. 3. Hvor den ansættelse, der er lagt til grund ved beregningen af  

 ejendomsskyld for skatteåret 1960-61, ændres som følge af klage eller  

 revision, reguleres fikseringsværdien tilsvarende.
 § 14. Såfremt forskelsværdien for en ejendom ved en senere vurdering end  

 den, der ifølge § 13 danner grundlag for fikseringsværdien, bliver mindre end  

 5 pct. af grundværdien, nedsættes fikseringsværdien til 0.
 Stk. 2. Hvor forskelsværdien for en ejendom ved en senere vurdering end  

 den, der ifølge § 13 danner grundlag for fikseringsværdien, udviser en  

 nedgang fra forskelsværdien ved ejendommens sidst forudgående vurdering, uden  

 at forskelsværdien er kommet ned under 5 pct. af grundværdien, og nedgangen i  

 det væsentlige skyldes, at ejendommens areal er formindsket, eller at arealet  

 er steget i værdi, skal fikseringsværdien nedsættes med samme beløb.
 Stk. 3. Hvor forskelsværdien for en ejendom i øvrigt ved en senere  

 vurdering end den, der ifølge § 13 danner grundlag for fikseringsværdien, af  

 særlige grunde, jfr. § 4, 2. pkt., i lov om ejendomsskyld til staten, er gået  

 ned i forhold til forskelsværdien ved ejendommens sidst forudgående  

 vurdering, uden at nedgangen må anses for at være af forbigående karakter, og  

 uden at forskelsværdien er kommet ned under 5 pct. af grundværdien, kan  

 kommunalbestyrelsen efter derom indgivet andragende nedsætte  

 fikseringsværdien tilsvarende.
§ 15. Såfremt der fra en ejendom udskilles et areal, og en del af  

 ejendommens bygninger eller andre til forskelsværdien hørende bestanddele  

 medfølger, skal vurderingsrådet, når udstykningsvurderingen finder sted, ved  

 denne foretage en særskilt ansættelse af de beløb, hvormed de enkelte lodder  

 indgik i forskelsværdien ved den sidst foretagne vurdering af den tidligere  

 samlede ejendom, og fikseringsværdien for denne fordeles da på de pågældende  

 lodder i samme forhold.
Den nævnte særskilte ansættelse kan såvel af  

 vedkommende skattepligtige som af kommunalbestyrelsen påklages efter  

 bestemmelserne i afsnit G i lov om vurdering af landets faste ejendomme.
/-- 2. § 20 og § 21 ophæves.
--/ D.
Fritagelse for ejendomsskyld § 20. Såfremt en ejendom i sin helhed eller samtlige de på ejendommen  

 værende bygningers grund, gårdsplads og have i medfør af bestemmelserne i §§  

 7-9 er fritaget for kommunal grundskyld, er ejendommen tillige fritaget for  

 kommunal ejendomsskyld.
Såfremt de på ejendommen værende bygningers grund,  

 gårdsplads og have er delvis fritaget for kommunal grundskyld i medfør af  

 bestemmelserne i §§ 7-9, indtræder fritagelse for kommunal ejendomsskyld i  

 det omfang, hvori bygningernes grund, gårdsplads og have er fritaget for  

 kommunal grundskyld.
 Stk. 2. Bestemmelserne i §§ 7-9 finder tilsvarende anvendelse for så vidt  

 angår fritagelse for kommunal ejendomsskyld for ejendomme, der er vurderet  

 som bygning på fremmed grund.
--/ § 21. (Stk. 1 ophævet ved lov nr. 282 af 10- juni 1981, § 1, nr. 4).
 Stk. 2. En ejendom, hvortil der hører frugtplantage på 2.000 m2 eller  

 derover, og som i skatteåret 1960-61 har været helt eller delvis fritaget for  

 kommunal ejendomsskyld i henhold til § 2 i lov nr. 189 af 11. juni 1954, jfr.  

 § 5, stk. 2, i lov nr. 31 af 15. februar 1957 og lov nr. 169 af 7. juni 1958,  

 er i tilsvarende omfang fritaget for kommunal ejendomsskyld efter denne lov.
 Stk. 3. En ejendom, der i skatteåret 1960-61 har været helt eller delvis  

 fritaget for kommunal ejendomsskyld, herunder ekstraordinær ejendomsskyld, i  

 henhold til lovgivningen om byggeri med offentlig støtte, jfr. § 1, stk. 2, i  

 lov nr. 166 af 24. maj 1955, § 5, stk. 3, i lov nr. 31 af 15. februar 1957 og  

 § 5 i lov nr. 357 af 27. december 1958, er - så længe denne skattefritagelse  

 er gældende - i tilsvarende omfang fritaget for kommunal ejendomsskyld efter  

 denne lov.
Stk. 4. Den ved bestemelsen i § 19, stk. 1, nr. 3, i lov nr. 188 af 20.  

 maj 1933 om kommunale ejendomsskatter, jfr. § 5, Stk. 4, i lov nr. 31 af 15. februar 1957, hjemlede tidsbegrænsede frihed  

 for kommunal ejendomsskyld af hede- og klitplantager skal også - inden for  

 det pågældende åremål - omfatte den kommunale ejendomsskyld efter denne lov.  

 /-- 3. § 22, stk. 1, 2. pkt., ophæves.
4. I § 22, stk. 1, 3. pkt., udgår »eller ejendomsskyld« og  

 »eller af ejendomsværdien«.
--/ Kapitel III Ejendomme beliggende i flere kommuner § 22. Når en i flere kommuner beliggende ejendom er vurderet under et,  

 foretages der, jfr. § 33, stk. 2, i lov om vurdering af landets faste  

 ejendomme, af vedkommende vurderingsråd ved vurderingerne en fastsættelse af,  

 hvor stor en del af grundværdien for den pågældende ejendom og eventuelle  

 fradrag for forderinger, der må henføres til hver af kommunerne.
Ved  

 anvendelsen af bestemmelserne i §§ 2-4 i lov om ejendomsskyld til staten og  

 §§ 14 og 18 i nærværende lov må det ved afgørelsen af, om forskelsværdien ved  

 en ejendoms ansættelse bliver mindre end henholdsvis 5 pct. af grundværdien  

 eller hele grundværdien, alene henses til ejendommen som helhed og ikke til  

 de i de enkelte kommuner beliggende dele af ejendommen.
Såfremt ejendommen er  

 delvis fritaget for grundskyld eller ejendomsskyld til kommunen, skal  

 vurderingsrådet, jfr. § 33, stk. 2, i lov om vurdering af landets faste  

 ejendomme, efter begæring af enhver af kommunerne fastsætte, hvorledes den  

 ikke fritagne del af grundværdien (med eventuelt fradrag for forbedringer)  

 eller af ejendomsværdien fordeler sig på kommunerne. /-- 5. § 23A, stk. 3, ophæves.
 Stk. 4-5 bliver herefter stk. 3-5.
--/ § 23A - - Stk. 3. Såfremt der af en i henhold til nærværende paragraf  

 dækningsafgiftspligtig ejendom svares ejendomsskyld til kommunen, svares der  

 kun fuld dækningsafgift af den del af den afgiftspligtige forskelsværdi, som  

 beløbsmæssigt overstiger den til grund for beregningen af ejendomsskylden  

 liggende forskelsværdi.
Af den del af forskelsværdien, der beløbsmæssigt  

 svarer til den til grund for beregningen af ejendomsskyld liggende  

 forskelsværdi, svares der dækningsafgift med det beløb, hvormed  

 dækningsafgiften måtte overstige ejendomsskylden. /-- 6. I § 27, stk. 2, og i § 30 udgår »ejendomsskyld samt«.
--/ § 27. Grundskyld og ejendomsskyld samt dækningsagift opkræves i to eller  

 flere lige store rater efter kommunalbestyrelsens nærmere bestemmelse med  

 forfaldstid den 1. i de måneder, som kommunalbestyrelsen bestemmer.
§ 30. Ud over, hvad bestemmelserne i denne lov hjemler, kan kommunal  

 grundskyld og ejendomsskyld samt dækningsafgift hverken eftergives eller på  

 anden måde lempes. /-- 7. § 32 ophæves.
--/ § 32. Uanset bestemmelsen i § 10, stk. 1, 1. punktum, opkræves  

 ejendomssyld i Skjern kommune med 23 promille af fikseringsvædien; promillen  

 nedsættes i overensstemmelse med bestemmelserne i § 10, stk. 2.
 Stk. 2. Den i § 11, stk. 3, nævnte ansættelse, der er lagt til grund for  

 fikseringsvædien, er i Skjern kommune den for skatteåret 1957-58 gældende  

 ansættelse.
Stk. 3. I Skjern kommune foretages de i § 11, stk. 4, nævnte reguleringer,  

 for så vidt angår ejendomme, for hvilke der ikke er fikseret ejendomsskyld  

 til staten, efter tilsvarende retningslinjer som for andre ejendomme. /-- § 2 Lov om ejendomsskyld til staten, jfr. lovbekendtgørelse nr. 183 af 30. april 1970, ophæves.
--/ § 1. Af faste ejendomme, for hvilke der for skatteåret 1965-66 har været  

 pligt til at betale fikseret ejendomsskyld til staten efter de hidtil  

 gældende regler i lov om vurdering og beskatning til staten af faste  

 ejendomme, skal der fortsat svares sådan ejendomsskyld, dog at denne  

 nedsættes og senere botfalder efter reglerne i stk. 2 og 3.
 Stk. 2. Den fikserede ejendomsskyld, der til enhver tid påhviler en  

 ejendom, nedsættes efter 13. almindelige vurdering med 1/7, efter 14.  

 almindelige vurdering med 1/6, efter 15. almindelige vurdering med 1/5, efter  

 16. almindelige vudering med 1/4, efter 17. almindelige vurdering med 1/3,  

 efter 18. almindelige vurdering med 1/2.
 Stk. 3. Ejendomsskylden bortfalder efter 19. almindelige vurdering.
 Stk. 4. Nedsættelse og bortfald regnes fra den 1. januar, der følger  

 nærmest efter den pågældende almindelige vurdering.
 Stk. 5. Såfremt den ansættelse, der er lagt til grund for beregningen af  

 den fikserede ejendomsskyld, ændres som følge af klage eller revision, finder  

 regulering af afgiften sted.
 Stk. 6. Den fikserede ejendomsskyld af en ejendom bortfalder endeligt, når  

 det fikserede beløb bliver mindre end 20 kr.
 § 2. Såfremt forskelsværdien ved en ejendoms ansættelse bliver mindre end  

 5 pct. af grundværdien, bortfalder ejendomsskylden endeligt for den  

 pågældende ejendom.
§ 3. Hvor forskelsværdien ved en ejendoms ansættelse udviser en nedgang  

 fra forskelsværdien ved ejendommens sidst forudgående vurdering, uden at  

 forskelsværdien er kommet ned under 5 pct. af grundværdien, og nedgangen i  

 det væsentlige skyldes, at ejendommens areal er formindsket, eller arealet er  

 steget i værdi, foretages der en endelig nedsættelse af den fikserede  

 ejendomsskyld.
Nedsættelsen beregnes på grundlag af et beløb, der svarer til  

 4,5 promille af nedgangen i forskelsværdien.
Af dette beløb udgør  

 nedsættelsen i de tilfælde, hvor den foretages med virkning fra og med et af  

 skatteårene under 13. alm. vurdering: 6/7, 14. alm. vurdering: 5/7, 15. alm.  

 vurdering: 4/7, 16. alm. vurdering: 3/7, 17. alm. vurdering: 2/7, 18. alm.  

 vurdering: 1/7.
§ 4. Hvor i andre tilfælde forskelsværdien ved en ejendoms ansættelse af  

 særlige grunde er gået ned fra forskelsværdien ved ejendommens sidst  

 forudgående vurdering, uden at nedgangen må anses for at være af forbigående  

 karakter, og uden af forskelsværdien er kommet ned under 5 pct, af  

 grundværdien tilstås en endelig nedsættelse af den fiskerede ejendomsskyld.  

 Som eksempel på nedgang i forskelsværdien af særlige grunde, der kan motivere  

 sådan nedsættelse af ejendomsskylden skal nævnes væsentlig nedgang i  

 bygningernes værdi som følge af offentlige foranstaltninger eller som følge  

 af, at forudsætningerne for den i ejendommen drevne virksomhed er faldet  

 bort, samt væsentlig nedgang af værdien af træbestanden i skove som følge af  

 brand, storm, svampeangreb og lignende begivenheder.
Hvor nedsættelsen  

 tilstås, beregnes nedsættelsen på grundlag af den i betragtning kommende  

 nedgang i forskelsværdien efter samme principper som nævnt i § 3.
§ 5. Såfremt der fra en ejendom udskilles et areal, og en del af  

 ejendommens bygninger eller andre til forskelsværdien hørende bestanddele  

 medfølger, skal vurderingsrådet, når udstykningsvurderingen finder sted, ved  

 denne foretage en særskilt ansættelse af de beløb, hvormed de enkelte lodder  

 indgik i forskelværdien ved den sidst foretagne vurdering af den tidligere  

 samlede ejendom og den fikserede ejendomsskyld for denne fordeles da på de  

 pågældende lodder i samme forhold.
Den nævnte særskilte ansættelse kan  

 påklages efter de i lov om vurdering af landets faste ejendomme, afsnit G,  

 omhandlede regler.
 § 6. Såfremt en ejendom for skatteåret 1965-66 efter de hidtidige regler i  

 §§ 79, 80 og 86 i lov om vurdering og beskatning til staten af faste  

 ejendomme har været helt fritaget for den fikserede ejendomsskyld til staten,  

 bortfalder ejendomsskylden for den pågældende ejendom endeligt den 1. april  

 1966.
Stk. 2. Såfremt en ejendom for skatteåret 1965-66 efter de i Stk. 1 nævnte bestemmelser har været delvis fritaget for den fikserede  

 ejendomsskyld til staten og det ikke-fritagne beløb udgør under 20 kr.  

 bortfalder ligeledes den fikserede ejendomsskyld for den pågældende ejendom  

 endeligt den 1. april 1966.
Stk. 3. Såfremt i øvrigt en ejendom for skatteåret 1965-66 efter de i stk.  

 1 nævnte bestemmelser har været delvis fritaget for den fikserede  

 ejendomsskyld til staten, er ejendommen fremtidig - medmindre den i  

 videregående omfang fritages efter reglerne i §§ 7-9 - fritaget for en til  

 fritagelsen i det nævnte skatteår forholdsmæssigt svarende del af den  

 ejendommen til enhver tid påhvilende fikserede ejendomsskyld.
I tilfælde af  

 fordeling af ejendommens fikserede ejendomsskyld efter reglerne i § 5  

 fordeles fritagelsen på de enkelte lodder i samme forhold som den fikserede  

 ejendomsskyld.
Bliver det efter nærværende bestemmelse ikke-fritagne beløb  

 for en ejendom mindre end 20 kr., bortfalder den fikserede ejendomsskyld  

 endeligt for den pågældende ejendom.
 § 7. I det omfang en ejendom er fritaget for kommunal ejendomsskyld efter  

 § 20, jfr. § 7, stk. 1-4, i lov om beskatning til kommunerne af faste  

 ejendomme eller af en kommunalbestyrelse kan fritages for kommunal  

 ejendomsskyld efter den nævnte lovs § 20, jfr. § 8, stk. 1, litra a, b, d, e,  

 og stk. 2, er ejendommen fritaget for den fikserede ejendomsskyld til staten.
§ 8. I det omfang en ejendom af en kommunalbestyrelse kan fritages for  

 kommunal ejendomsskyld efter § 20, jfr. § 8, Stk. 1 litra c, og stk. 2 og 3, i lov om beskatning til kommunerne af  

 faste ejendomme eller af en kommunalbestyrelse er fritaget for kommunal  

 ejendomsskyld efter den nævnte lovs § 20, jfr. § 9, kan finansministeren fritage ejendommen for den fikserede  

 ejendomsskyld til staten.
 § 9. I tilfælde, hvor der på en ejendom er tinglyst en deklaration efter  

 bestemmelsen i § 7 i lov nr. 137 af 12. marts 1918 om bygningsfredning eller  

 en særlig bevaringsservitut i henhold til bestemmelsen i § 12 i lov nr. 195  

 af 8. juni 1966 om bygningsfredning, kan finansministeren tilstå hel eller  

 delvis fritagelse for så stor en del af den fikserede ejendomsskyld til  

 staten, som forholdsmæssigt falder på den fredede bygning.
§ 10. Den fikserede ejendomsskyld til staten opkræves sammen med de  

 kommunale ejendomsskatter i København, Frederiksberg og de områder, der  

 umiddelbart forud for den 1. april 1970 henhørte under en købstadkommune.
I  

 øvrigt foretages opkrævningen af amtsstuerne og amtsskatteinspektoraterne.  

 Bestemmelserne i lov om beskatning til kommunerne af faste ejendomme, kap.
V  

 (skatternes forfaldstid og erlæggelse m.v.), finder tilsvarende anvendelse  

 for ejendomsskylden til staten.
Med hensyn til pante- og fortrinsret i  

 vedkommende ejendom for ejendomsskylden til staten har det dog sit  

 forblivende ved lovgivningens hidtidige regler.
Indbetalingen til statskassen  

 af den opkrævede ejendomsskyld foretages efter de hidtil gældende  

 bestemmelser.
 Stk. 2. Udgør ejendomsskylden til staten af en ejendom mindre end 20 kr.  

 årlig, opkræves ejendomsskylden ikke.
 Stk. 3. Uanset bestemmelsen i stk. 1, 2. pkt. kan finansministeren efter  

 forudgående forhandling med kommunerne pålægge disse at opkræve  

 ejendomsskylden til staten sammen med de kommunale ejendomsskatter.
 § 11. Loven træder i kraft den 1. april 1966.
 § 12. Loven gælder ikke for Færøerne og Grønland.
