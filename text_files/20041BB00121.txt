Fremsat den 11. januar 2005 af Anne‑Marie Meldgaard (S),  

 Sophie Hæstorp Andersen (S), Lotte Bundsgaard (S),  

 Morten Bødskov (S),  

 Karen J.
Klint (S) og Lars Kramer&nbsp  

 ;Mikkelsen (S) Forslag til folketingsbeslutning om  

 integration i folkeskolen Formålet med forslaget er at sikre mere jævn fordeling af  

 tosprogede, skoleplacering på baggrund af sprogtest, oprettelse af  

 heldagsskoler i ghettoområder, fripladser i SFO og klub på baggrund af  

 integrationsvanskeligheder, nye/større skoledistrikter, styrket uddannelse og  

 efteruddannelse i dansk som andet sprog, målrettet forskning m.m.
 Folketinget pålægger regeringen at modarbejde opsplittelsen i henholdsvis  

 folkeskoler med et overtal af indvandrere og folke- og privatskoler med få  

 etniske minoriteter samt at udnytte det potentiale for integration, som  

 folkeskolen  

 besidder.
 Regeringen opfordres til at sikre, at kommunerne over en årrække  

 opnår en fordeling af tosprogede elever, så andelen på den enkelte skole ikke  

 overstiger andelen på kommunens andre skoler betydeligt (almindelige  

 folkeskoler), medmindre integrationsfremmende tiltag begrunder en højere  

 andel  

 (folkeskoler, som er specialiserede i integration og tosprogethed).
For at kommunerne kan nå det mål, pålægges regeringen at sikre, 1.  

 	  

 at kommunerne opnår  

 en fordeling af de tosprogede børn, så ingen skole skal håndtere mere end 25  

 pct. tosprogede, medmindre ganske særlige omstændigheder gør sig gældende, 2.  

 	  

 kommunerne den  

 nødvendige lovhjemmel til at fordele børn på baggrund af en sprogtest, så  

 børnene indskrives på de skoler, som bedst kan håndtere problemerne, og så  

 tosprogede børn ikke koncentreres på én skole, 3.  

 	  

 at kommunerne får  

 motivation til at ændre skoledistrikterne, så fordelingen af etniske grupper  

 på  

 kommunernes skoler bliver bedre.
Skoledistrikterne kan konstrueres, så  

 boligområder med mange etniske minoriteter splittes op, eller distrikter kan  

 slås sammen, hvorefter man aktivt kan fordele eleverne på baggrund af  

 sprogtest  

 og andre saglige kriterier, 4.  

 	  

 kommunerne økonomi  

 til at oprette magnetskoler, som kan tiltrække elever med særlige interesser  

 til områder, som ellers er præget af en høj andel af etniske minoriteter, 5.  

 	  

 at folkeskoler, som  

 fravælges, fordi forældrene har en ubegrundet mistanke om, at skolen er  

 præget  

 af utilstrækkelige ressourcer på grund af tosprogede børn eller  

 integrationsproblemer, iværksætter et opsøgende informationsarbejde over for  

 forældrene forud for deres valg af skole, 6.  

 	  

 den nødvendige  

 lovhjemmel/de nødvendige dispensationer og den nødvendige økonomi til, at der  

 kan oprettes heldagsskoler i de 5-10 mest udsatte ghettoområder, 7.  

 	  

 at der i resten af  

 landet oprettes fripladser i SFOer og klubber, som tildeles børn, som  

 har behov  

 for en integrationsindsats uden for hjemmet, 8.  

 	  

 kommunerne økonomi  

 til flerlærertimer eller lavere klassekvotienter, så længe andelen af  

 tosprogede  

 overstiger 20 pct, 9.  

 	  

 at undervisningen i  

 dansk som andetsprog opprioriteres på seminarierne, 10.  

 	  

 at flere lærere  

 efteruddannes i dansk som andetsprog, 11.  

 	  

 at der afsættes  

 midler til målrettede forskningsprojekter, som kan vise, hvilke metoder der  

 bedst sikrer tosprogede elevers integration og sprogindlæring i folkeskolen,  

 og 12.  

 	  

 at der skrides til  

 handling, hvis det frie skolevalg forhindrer kommunerne i at gennemføre en  

 mere  

 jævn fordeling af tosprogede eller andre sprog- og integrationsfremmende  

 initiativer.
Bemærkninger til forslaget Integrationen af børn og unge, der er indvandrere eller  

 efterkommere af indvandrere, er en af fremtidens vigtigste politiske  

 udfordringer.
Vi skal give alle børn  uanset deres etniske baggrund  

  gode  

 fremtidsmuligheder.
Folkeskolen løfter denne integrationsopgave godt langt de fleste  

 steder, men i enkelte områder er opgaven så stor, at folkeskolen og  

 kommunerne  

 efterspørger nye midler og nye rammer for arbejdet.
Dette ønske bør en  

 ansvarlig regering efterkomme.
Forslagsstillerne ønsker som udgangspunkt, at kommunerne får  

 mulighed for og pligt til at fordele de tosprogede børn på alle kommunens  

 skoler og derved nå et mål om, at andelen af tosprogede børn på en skole ikke  

 overstiger andelen på kommunens andre skoler betydeligt.
Der bør tilstræbes  

 en  

 fordeling, hvor skolerne ikke har over 25 pct. tosprogede.
Samtidig kan det imidlertid være meningsfuldt at give enkelte  

 skoler mulighed for at håndtere problemerne anderledes.
Det kunne  i  

 kommuner,  

 hvor den samlede mængde af tosprogede er lav og 25 pct. grænsen ikke rammes,  

 selv om fordelingen ikke er jævn  være ved at samle elever med  

 sproglige problemer  

 på skoler, som har særlige kapaciteter til at håndtere tosprogethed.
Det  

 kunne også  

  i de få kommuner, hvor selv en jævn fordeling ikke får andelen på de  

 enkelte  

 skoler ned under 25 pct.  være ved at oprette integrationsorienterede  

 heldagsskoler i de områder, hvor integrationen går dårligst.
Således har Odense Kommune søgt Undervisningsministeriet om  

 dispensation fra folkeskolelovens § 16, stk. 3, om elevernes daglige  

 undervisningstid.
De ønsker i en 3-årig periode at gøre børnenes  

 tilstedeværelse på skolen obligatorisk fra klokken 8.00 til klokken 16.00.  

 Det  

 vil sige, at skolens elever skal deltage i både undervisning og SFO, hvorfor  

 det sidste gøres gratis.
Resultatet er reelt en heldagsskole, og målene er ifølge Odenses  

 Børne- og Ungdomsforvaltning   

 	  

 at sikre børnenes  

 sproglige, faglige og sociale udvikling,   

 	  

 at sikre, at lektiearbejdet  

 udføres med nødvendig hjælp,   

 	  

 at lade børnene  

 afprøve forskellige fritidstilbud,   

 	  

 at sænke antallet af  

 personer, der bliver henvist eller udskilt til specialundervisning,   

 	  

 at fremme forståelsen  

 for legens betydning for udvikling,   

 	  

 at fremme viden om  

 kosts og motions betydning for sundheden, og   

 	  

 at sikre gode  

 fritidsvaner som forebyggelse af kriminalitet.
 Årsagen til, at SFO ønskes obligatorisk, er især, at SFO-tilbud  

 benyttes af 91 pct. af børnene til og med 3. klasse i hele Odense, mens  

 tilbuddet  

 kun benyttes af 45 pct. af børnene i Vollsmose, som har en høj koncentration  

 af  

 familier med integrationsproblemer og sociale problemer.
I bydelen har man registreret, at en stor del af drengene færdes  

 meget frit, og at en del færdes med ældre drenge og involveres meget tidligt  

 i  

 kriminalitet, »lillebrorproblematikken«.
Mange af de tosprogede piger lever  

 et  

 meget lukket liv, hvor deres fritid ofte bruges til at passe mindre søskende  

 og  

 gøre sig parat til tidligt giftermål.
Forslagsstillerne formoder, at dette billede er dækkende for  

 flere af de mere ghettoprægede områder i Danmark.
Samtidig har  

 forslagsstillerne konstateret, at regeringen har foreslået at anvende  

 tvangsfjernelser i familier, hvor børn ikke integreres, men opdrages til at  

 hade Danmark.
Forslagsstillerne mener, at en helhedsskole  som betyder,  

 at  

 børnene bruger mere tid i kontakt med dansk kultur og mindre tid i hjemmet  

   

 vil være et mere proportionalt middel end tvangsfjernelser til at nå samme  

 mål.
I langt de fleste kommuner vil det være muligt og  

 hensigtsmæssigt at opnå en jævn fordeling af de tosprogede elever.  

 Forslagsstillerne ønsker, at regeringen motiverer kommunerne til at tilstræbe  

 en sådan fordeling.
Regeringen skal på en gang sætte et mål, sikre  

 regelgrundlaget og sikre de økonomiske midler.
For det første vil en bedre fordeling sikre, at tosprogede børn  

 får større kontakt med danske børn og derigennem integreres bedre.
For det  

 andet vil en bedre fordeling sikre, at danske forældre opretholder tilliden  

 til, at folkeskolen magter både integrationsopgaven og at give deres børn en  

 god grundlæggende uddannelse.
 Forslagsstillerne ønsker at opnå begge dele, så vi også i  

 fremtiden har en fælles folkeskole.
 Samtidig stilles der forslag om integrerende tiltag, som  

 kommunerne må anvende i tilfælde, hvor en fordeling ikke lader sig gøre eller  

 ikke er hensigtsmæssig.
Bemærkninger til forslagets enkelte bestemmelser Punkt 1  maksimum 25 pct. tosprogede på hver  

 skole:
Der mangler forskning i, hvilke integrations- og  

 sproginitiativer der virker bedst.
Det er imidlertid en veldokumenteret  

 kendsgerning, at en blanding af stærke og svage elever gavner de svageste  

 betydeligt  

  og er stort set underordnet for de stærkeste.
Samtidig er der næppe  

 tvivl om,  

 at ressourcestærke forældre ser en fordel i en vis mangfoldighed, men  

 reagerer  

 ved at finde en anden skole, hvis antallet af tosprogede og andre meget  

 ressourcekrævende  

 elever er med til at dræne lærerkræfterne på den lokale folkeskole.
På den  

 baggrund finder forslagsstillerne en målsætning om en 25 -procents-grænse for  

 tosprogede hensigtsmæssig.
 Forslagsstillerne er bevidste om, at nogle kommuner ikke umiddelbart  

 kan nå denne målsætning, hvorfor der åbnes for andre muligheder.
 Punkt 2  fordeling på baggrund af sprogtest:
I Albertslund Kommune anvender man en sprogtest som redskab til  

 at fordele de tosprogede børn på kommunens skoler, så børnene ikke  

 koncentreres  

 i bestemte skoler.
Denne model har kommunen haft succes med gennem flere år.  

 Kommunen forestår transporten af de elever, som ikke optages i den nærmeste  

 folkeskole.
Forslagsstillerne mener, at en sådan model i nogle områder er  

 helt  

 nødvendig for at nå målet om en fordeling af tosprogede elever, så hver  

 klasse  

 maks. indeholder 25 pct. tosprogede.
Forslagsstillerne forestiller sig dog,  

 at  

 alle børn  ikke blot de tosprogede  testes inden skolestart.
 Punkt 3  ændring af skoledistrikterne:
Ændringer af de eksisterende skoledistrikter, så områder med  

 integrationsproblemer og sociale problemer opsplittes, kan i sig selv give en  

 bedre fordeling af udfordringerne over flere skoler.
Nye skoledistrikter kan  

 dele bydele op på en integrationsmæssigt mere hensigtsmæssig måde.
De kan  

 også  

 udformes som store distrikter, hvorefter et udvalg fordeler eleverne efter  

 saglige, integrationsbaserede kriterier.
 Punkt 4  magnetskoler:
Magnetskoler er skoler, som specialiserer sig inden for et eller  

 få fagområder  for eksempel naturvidenskab eller musiske fag  og  

 tildeles  

 midler til at skaffe gode fysiske rammer og lærerkræfter inden for pågældende  

 fag og derigennem kan tiltrække elever fra andre geografiske områder, som har  

 en særlig interesse for faget.
Metoden kan tiltrække mere ressourcestærke  

 elever til skoler, som ligger i områder med integrationsproblemer og sociale  

 problemer.
Dermed kan en del af fordelingsproblemet løses ved hjælp af  

 motiverende  

 faktorer.
 Punkt 5  opsøgende indsats inden skolevalg:
Der findes flere eksempler på skoler, der har fået bugt med  

 problemer relateret til tosprogede og integration, og som har haft held med  

 at  

 opsøge de forældre, der hører til skoledistriktet, inden de vælger skole til  

 deres børn, for at informere dem om deres tilbud.
Ikke mindst magnetskoler  

 bør  

 sikre sig, at forældrene er opmærksomme på deres ekstraordinære tilbud.
 Punkt 6  heldagsskoler:
Se Odenseeksemplet i de generelle bemærkninger.
Det skal  

 bemærkes, at forslagsstillerne ikke mener, de ekstra timer skal bruges til  

 traditionel skoleundervisning, men bl.a. til pædagogisk understøttede  

 fritidsaktiviteter  

 og lektiehjælp.
 Punkt 7  gratis SFO:
Mange skoler oplever integrationsproblemer med enkelte elever  

 uden at have koncentrerede ghettoproblemer.
Disse skoler skal have mulighed  

 for  

 at tilbyde fripladser på baggrund af integrationsproblemer, på samme måde som  

 det i dag er muligt at tildele friplads på baggrund af pædagogiske eller  

 økonomiske behov.
 Punkt 8  flerlærertimer og lavere klassekvotienter:
En ny fordeling af tosprogede elever i skolerne vil tage tid at  

 gennemføre.
Derfor er det nødvendigt med nogle tiltag, som kan styrke  

 integrationen og sprogindlæringen og samtidig bremse danske forældres tendens  

 til at vælge privatskoler frem for folkeskolen.
Derfor foreslår vi, at der  

 udløses penge til alle skoler, hvor der er over 20 pct. tosprogede i  

 klasserne,  

 som skolerne skal bruge til lavere klassekvotienter eller flerlærertimer.
 Punkt 9  dansk som andetsprog på seminarierne:
»Evaluering af dansk som andetsprog« som UC2 og KLEO, CVU  

 København & Nordsjælland udgav i juni 2004, dokumenterer, at 80 pct. af  

 de lærere,  

 der underviser i dansk som andetsprog, ikke er uddannet/efteruddannet inden  

 for  

 fagområdet dansk som andetsprog.
Dette på trods af at den ministerielle  

 vejledning siger, at undervisningen i dansk som andetsprog skal varetages af  

 lærere, der gennem særlig uddannelse eller på anden måde har kvalificeret sig  

 til  

 opgaven.
Derfor bør dansk som andetsprog opprioriteres, når læreruddannelsen  

 ændres.
 Punkt 10  efteruddannelse i dansk som  

 andetsprog:
Samme rapport dokumenterer, at efteruddannelse skærper lærernes  

 opmærksomhed på tosprogede elevers mulige behov for undervisning i dansk som  

 andetsprog og lærernes prioritering af lærersamarbejdet med henblik på at  

 skabe  

 sammenhæng i den enkelte elevs undervisning.
Interview-  

  

 udsagn fra ikkeefteruddannede lærere viser, at manglende kvalifikationer  

 bidrager til en følelse af magtesløshed over for den opgave, det er at  

 undervise tosprogede elever.
Der er af forslagsstillerne afsat midler til  

 efteruddannelse af lærere i forslaget til finanslov for 2005.
 Punkt 11  målrettet forskning:
 Forslagsstillerne mener, at ovenstående forslag alle bygger på  

 saglige og vægtige argumenter, men er samtidig bevidste om, at det er behov  

 for  

 langt mere målrettet forskning i, hvordan vi håndterer tosprogede børn og  

 integrationsproblemer i folkeskolen.
 Punkt 12  kommunernes mulighed for at fordele  

 trods frit skolevalg:
 Det frie skolevalg må ikke besværliggøre kommunernes  

 integrationsarbejde i folkeskolen, det er der enighed om i forligskredsen.  

 Derfor ønsker forslagsstillerne at sikre, at regeringen handler, hvis det  

 viser  

 sig, at ovenstående integrationstiltag forhindres af det frie skolevalg.
 Vedtagelse af dette beslutningsforslag forudsætter enighed i  

 forligskredsen bag folkeskoleforliget.
Skriftlig fremsættelse Anne-Marie Meldgaard  

  

 (S):
 Som ordfører for forslagsstillerne tillader jeg mig herved at  

 fremsætte:
Forslag til  

 folketingsbeslutning om integration i folkeskolen (Beslutningsforslag nr.
B 121).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
