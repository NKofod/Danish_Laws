(Til rektorer og forstandere for  

 samtlige gymnasieskoler, studenterkurser og kurser til højere  

 forberedelseseksamen) I henhold til bekendtgørelse nr. 319 af 19. maj 1993 om gymnasiet,  

 studenterkurser og enkeltfagsstudentereksamen, bilag 33, pkt. 8.1 - 3 om  

 uddannelses- og erhvervsvejledning, og til bekendtgørelse nr. 296 af 7. maj  

 1991 om kursus til højere forberedelseseksamen og om studieforberedende  

 enkeltfagsundervisning, bilag 29, § 10 om uddannelses- og erhvervsvejledning,  

 fastsættes:
 § 1.  Rektor/forstander udpeger efter internt opslag  

 en eller flere studievejledere, der normalt hver varetager hvervet i et  

 omfang svarende til mellem en tredjedel og halvdelen af fuld tjenestetid(p.t.  

 1680 timer).
 Stk. 2. Ved enhver institution kan dog udpeges 2 studievejledere, selv om  

 timetalskravet i stk. 1 ikke er opfyldt.
 Stk. 3. Studievejlederne udpeges blandt de fastansatte lærere for 3 år ad  

 gangen med virkning fra en 1. august, jf. dog § 2, stk. 3.
 Stk. 4. Det bør tilstræbes, at studievejlederne ved en skole/et kursus  

 repræsenterer forskellige faggrupper og begge køn.
 § 2.  Studievejledere godkendes af  

 Undervisningsministeriet, jf. dog § 3.
 Stk. 2. Rektor/forstander indsender på et særligt skema, der er optaget  

 som bilag 1, ansøgning om godkendelse af en ny studievejleder til  

 Undervisningsministeriet inden den 1. april forud for udnævnelsesperiodens  

 start.
Stk. 3. I særlige tilfælde kan studievejledere godkendes fra et andet  

 tidspunkt end en 1. august.
Ansøgning herom skal være  

 Undervisningsministeriet i hænde i god tid, før den pågældende skal fungere  

 som studievejleder.
De pågældende studievejledere udpeges for en periode, der  

 slutter den 31. juli, selv om perioden derved bliver kortere end 3 år. (Jf. §  

 1, stk. 3).
 § 3.  Når en studievejleder er godkendt af  

 Undervisningsministeriet for en 3-årig periode, kan rektor/forstander selv  

 forlænge perioden med perioder af hver 3 års varighed, når følgende  

 betingelser er opfyldt:
 1. Studievejlederen skal fortsat være fastansat ved  

 skolen/kurset.
 2. Studievejlederen skal varetage hvervet i et omfang  

 svarende til mellem en tredjedel og halvdelen af fuld tjenestetid, jf. § 1,  

 stk. 1.
 3. Studievejlederen skal (helt eller delvist) have  

 gennemført studievejlederuddannelsen, jf. § 5.
 4. Perioden skal ligge i umiddelbar forlængelse af en  

 periode, hvori studievejlederen enten er godkendt af Undervisningsministeriet  

 eller har fået perioden forlænget af rektor/forstander som studievejleder ved  

 den pågældende skole/det pågældende kursus.
 § 4.  Rektor/forstander indberetter til  

 Undervisningsministeriet på et særligt skema, der er optaget som bilag 2, når  

 en studievejleder fratræder.
§ 5.  Undervisningsministeriet tilrettelægger en  

 uddannelse for studievejledere ved institutioner, der tilbyder gymnasie- og  

 hf-undervisning.
Stk. 2. Deltagelse i uddannelsen er obligatorisk.
 § 6.  Cirkulæret træder i kraft den 1. februar 1995.  

 Cirkulære af 6. september 1991 om udpegning, godkendelse og uddannelse af  

 studievejledere ved institutioner, der tilbyder gymnasie- og hf-undervisning  

 ophæves.
Undervisningsministeriet den 4. januar 1995, P.m.v.
 e.b.
Peter Føge Jensen Bilag 1 med en forventet studievejlederreduktion på ..... timer.
 Skolens/kursus samlede studievejleder-reduktionstimer i indeværende  

 skoleår ....
 Skolens/kursus forventede studievejleder-reduktionstimer i kommende  

 skoleår ....
 Godkendte studievejledere i indeværende skoleår:
