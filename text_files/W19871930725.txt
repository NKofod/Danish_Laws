 En gift mand, der ikke havde haft fuldtidsarbejde i en årrække, men en  

 mindre arbejdsindtægt ved fiskeri fandtes i relation til  

 erhvervsevnenedsættelsen at skulle bedømmes i supplerende selverhverv.
 Der fandtes ikke grundlag for at vurdere ansøgeren alene i forhold til  

 husligt arbejde i hjemmet.
 REDEGØRELSE FOR SAGEN:
En gift mand søgte førtidspension i september 1983 som 45 årig.
Ansøgeren  

 havde senest været i arbejde som svejser indtil slutningen af 1970, hvor han  

 blev sygemeldt.
Fra dette tidspunkt havde ansøgeren kun haft mindre indtægter  

 ved fiskeri.
Hustruen havde siden 1979 haft udearbejde og fik ved ansøgningen  

 udbetalt arbejdsløshedsdagpenge med højeste beløb.
 Ansøgerens helbredsmæssige klager var en ryglidelse, følger efter mavesår  

 og dårlige nerver.
 AFGØRELSEN, DER KLAGES OVER:
Revaliderings- og pensionsnævnet gav afslag på førtidspension.
Nævnet  

 vurderede ansøgeren i forhold til husligt arbejde i hjemmet og begrundede  

 valget af bedømmelsesgrundlaget med, at ansøgeren i de senere år ikke havde  

 haft erhvervsarbejde.
 KLAGEN TIL ANKESTYRELSEN:
 Ansøgeren anførte, at det ikke kunne være korrekt, at han blev vurderet i  

 forhold til husligt arbejde i hjemmet.
 LOVGRUNDLAG:
 Lov om social pension § 14 og § 15.
 ANKESTYRELSENS AFGØRELSE:
 Ankestyrelsen finder, at ansøgeren ikke opfylder lovens betingelser for at  

 få tilkendt førtidspension.
 Ankestyrelsen har særlig lagt vægt på, at ansøgerens erhvervsevne ikke er  

 nedsat med mindst halvdelen på grund af helbredsmæssige forhold, og at  

 erhvervsevnen heller ikke er nedsat med mindst halvdelen af helbredsmæssige  

 og andre grunde.
 Ankestyrelsen har herved lagt vægt på, at ansøgerens alder og helbred ikke  

 skulle være til hinder for, at han eventuelt efter forudgående optræning  

 eller lignende skulle kunne klare et indtægtsgivende arbejde.
 Ankestyrelsen finder, at bedømmelsesgrundlaget bør være erhvervsmæssigt  

 deltidsarbejde tillige med husligt arbejde i hjemmet.
 Ankestyrelsen har herved lagt vægt på, at ansøgeren i en årrække har haft  

 en omend lille arbejdsindtægt ved fiskeri.
