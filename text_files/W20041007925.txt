På grund  

 af hans store størrelse blev der også anlagt to fodremme, dels for at  

 forhindre  

 hans voldsomme sparken ud efter personalet, dels fordi det ikke skønnedes  

 muligt at fastholde ham med bæltet alene på grund af hans store størrelse.  

 Patienten var de følgende dage fortsat urolig og truende, han slog ud efter  

 personalet, kastede omkring med afføring og urin, råbte, skældte ud og truede  

 med at ville skyde personalet med en pistol.
Han fremtrådte psykotisk med  

 forfølgelsesforestillinger  

 og voldsom motorisk uro.
Ud over den ordinerede antipsykotiske medicin,  

 Cisordinol, som han indtog frivilligt, måtte der flere gange gives yderligere  

 beroligende medicin.
 Den 28.  

 februar 2004, kl. 0.30 var patienten svært urolig og højtråbende, verbalt  

 truende overfor personalet, og han smed afføring og urin ud over gulvet,  

 hvorfor der blev givet beroligende medicin med tvang i form af Cisordinol 20  

 mg.
 Under  

 bæltefikseringen i perioden fra den 26. februar til 4. marts 2004 blev der  

 gjort journaloptegnelser vedrørende tilstanden den 27. og 28. februar, den  

 1.,  

 3. og 4. marts, men ikke vedrørende den 29. februar og 2. marts.  

 Bæltefikseringen blev bragt til ophør den 4. marts 2004. Der er ikke hverken  

 i  

 journal eller på tvangsprotokollen anført tidspunkt for  

 tvangsforanstaltningens  

 ophør.
Den 5.  

 marts 2004 kl. 10.45 blev patienten igen tvangsfikseret med bælte og to  

 fodremme, efter han blev opkørt.
Han optrådte udadreagerende og spyttede på  

 flere personalemedlemmer.
Under bæltefikseringen truede patienten med at slå  

 såvel personalet som disses familiemedlemmer ihjel, spise deres hjerner, og  

 han  

 nok skulle finde ud af, hvor de boede ved at følge efter dem efter arbejde.  

 Efter  

 fikseringen med bælte sparkede han ud efter personalet og var voldsomt  

 urolig,  

 hvorfor der tillige anlagdes to fodremme.
Samtidig blev der givet beroligende  

 medicin.
Den 8. marts 2004 blev han stillet i udsigt, at han ville blive  

 løsnet  

 af bælte dagen efter, såfremt han var i stand til at forholde sig i ro og  

 forholde sig uden affektudbrud resten af den pågældende dag.
Patienten  

 forholdt  

 sig herefter i ro og blev efter lægesamtale den 9. marts 2004 løsnet af bælte  

 og fodremme.
 Under  

 bæltefikseringen, er der ikke gjort journaloptegnelser vedrørende hans  

 tilstand  

 den 6. og 7. marts 2004.
 Patienten  

 klagede til Det lokale Psykiatriske Patientklagenævn over tvangsfikseringerne  

 og indgivelsen af beroligende medicin.
Klage  

 over udstrækning af tvangsfiksering og anvendelse af fodremme (underkendt som  

 følge af manglende efterprøvelse) Det lokale Psykiatriske Patientklagenævn godkendte  

 tvangsfikseringen med bælte i perioden fra den 26. til den 29. februar 2004,  

 men fandt at tvangsfikseringen fra den 1. marts og indtil ophævelsen den 4.  

 marts 2004 var opretholdt med urette.
Nævnet lagde vægt på, at det ikke var  

 dokumenteret, at patienten i perioden efter den 29. februar 2004 blev  

 behørigt  

 observeret med henblik på vurdering af tvangsfikseringens opretholdelse.
 Nævnet fandt at tvangsfiksering med de to fodremme fra den 26.  

 februar og indtil ophævelsen den 4. marts 2004 var foretaget med urette.  

 Nævnet  

 lagde herved vægt på, at overlægens godkendelse af anvendelsen af fodremme  

 først skete den 1. marts 2004. Nævnet lagde samtidig lagt vægt på, at  

 tvangsfikseringen, jf. ovenstående, var foretaget med urette.
Nævnet godkendte tvangsfikseringen med bælte og to fodremme den  

 5. marts 2004, men fandt at fikseringen fra den 6. marts 2004 og indtil  

 ophævelsen  

 den 9. marts 2004 var opretholdt med urette.
Nævnet lagde herved vægt på, at  

 det ikke er dokumenteret, at patienten den 6. og 7. marts 2004 var behørigt  

 observeret med henblik på vurdering af tvangsfikseringens udstrækning.
 Nævnet godkendte indgivelsen af beroligende medicin ved tvang  

 d. 28. februar 2004.
Sundhedsvæsenets Patientklagenævn fandt vedr. tvangsfikseringen  

 den 26. februar 2004, at tvangsfikseringen opfyldte kravet om mindst  

 indgribende foranstaltning.
Nævnet lagde herved vægt på, at patienten  

 forinden  

 fikseringen var søgt talt til ro og givet beroligende medicin i form af  

 mikstur  

 Cisordinol, som han indtog frivilligt, men som ikke havde tilstrækkelig  

 effekt  

 på hans svært urolige tilstand, idet han fortsat var udadreagerende og  

 truende  

 overfor personalet, som han skubbede væk fra sig.
 Sundhedsvæsenets Patientklagenævn fandt endvidere, at  

 anvendelse af fodremme var nødvendig, idet patienten efter tvangsfikseringen  

 med bælte fortsat sparkede ud efter personalet, ligesom det fandtes  

 godtgjort,  

 at hans størrelse og kropsbygning umuliggjorde, at han ville kunne holdes  

 fiskeret alene med bælte.
Sundhedsvæsenets Patientklagenævn fandt dog, at anlæggelsen af  

 fodremme ikke skete i overensstemmelse med psykiatrilovens regler herom.  

 Nævnet  

 bemærkede, at det af § 15, stk. 2 i psykiatriloven følger, at beslutningen om  

 anvendelse af fod- og håndremme skal træffes af overlægen, og at en anden  

 læge  

 i overlægens fravær kan træffe beslutningen.
I sådanne tilfælde skal  

 overlægen  

 efterfølgende snarest tage stilling til beslutningen.
Disse betingelser var  

 ikke opfyldte, idet beslutningen om anlæggelse af fodremmene blev truffet den  

 26. februar 2004, hvilket overlægen først godkendte den 1. marts 2004.
 Sundhedsvæsenets Patientklagenævn fandt endvidere, at udstrækningen  

 af tvangsfikseringen ikke opfyldte kravet om mindst indgribende  

 foranstaltning.  

 Nævnet lagde vægt på, at det ikke i sagens akter fandtes godtgjort, at  

 patienten den 29. februar 2004 blev tilset med henblik på vurdering af  

 tvangsforanstaltningens videreførelse, hvorfor det ikke fandtes godtgjort, at  

 fikseringen efter dette tidspunkt var nødvendig.
 Sundhedsvæsenets Patientklagenævn fandt vedr.tvangsfikseringen  

 den 5. marts 2004, at betingelserne for at tvangsfiksere patienten den 5.  

 marts  

 2004 var opfyldt.
 Sundhedsvæsenets Patientklagenævn fandt endvidere, at  

 anlæggelsen af fodremme var nødvendig, idet patienten efter fikseringen med  

 bælte sparkede ud efter personalet og var voldsomt urolig.
 Sundhedsvæsenets Patientklagenævn fandt imidlertid, at udstrækningen  

 af tvangsfikseringen ikke opfyldte kravet om mindst indgribende  

 foranstaltning.  

 Nævnet lagde herved vægt på, at det ikke i sagens akter fandtes godtgjort, at  

 patienten den 6. og 7. marts 2004 blev behørigt observeret med henblik på  

 vurdering af tvangsfikseringens udstrækning, hvorfor det ikke findes  

 godtgjort,  

 at fikseringen efter dette tidspunkt var nødvendig.
Sundhedsvæsenets Patientklagenævn bemærkede vedr. indgivelse af  

 beroligende medicin ved tvang den 28. februar 2004, at det af psykiatrilovens  

 §  

 17, stk. 2, fremgår, at lægen kan bestemme, at en meget urolig patient med  

 tvang skal have et beroligende middel, hvis det er af afgørende betydning for  

 bedring af patientens tilstand.
Af bemærkningerne til psykiatriloven fremgår  

 det, at indgivelse af beroligende medicin dels kan være påkrævet af  

 helbredsgrunde, dels kan være mindre vidtgående end fysisk fastholdelse eller  

 fiksering af patienten gennem en længere periode.
Sundhedsvæsenets Patientklagenævn fandt, at betingelserne for  

 at indgive beroligende medicin den 28. februar 2004 var opfyldt, idet det var  

 nødvendigt at bringe patienten til ro med henblik på bedring af hans  

 tilstand.  

 Nævnet lagde vægt på, at patienten på tidspunktet for indgivelsen af  

 beroligende  

 medicin ved tvang var motorisk urolig, kastede sig frem og tilbage i sengen  

 og  

 forsøgte at sparke med benene.
Nævnet lagde endvidere vægt på, at indgivelsen  

 af beroligende medicin var egnet til at gøre udstrækningen af  

 tvangsfikseringen  

 så kort som muligt.
