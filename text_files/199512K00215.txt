Nr LSF 215 Forslag til Lov om ændring af lov om visse spil, lotterier og væddemål  

 (Udvidet oplysningspligt i forbindelse med regnskabsaflæggelse for midler til  

 private organisationer) Fremsat af Kristen Touborg (SF) Margrete Auken (SF) Tommy Dinesen (SF)  

 Aage Frandsen (SF) Steen Gade (SF) den 28. februar 1995 § 1 I lov om visse spil, lotterier og væddemål, jf. lovbekendtgørelse nr. 655  

 af 28. juli 1995, foretages følgende ændring:
 1. I § 7 B indsættes efter stk. 1 som nyt stykke:
»Stk. 2. I forbindelse med regnskabsaflæggelsen skal den  

 enkelte private organisation m.v., som har modtaget midler efter § 6 A og §  

 7, give ressortministeriet oplysning om, hvilke aktiviteter m.v. der er  

 blevet anvendt offentlige midler til.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for regnskabsaflæggelse og revision for  

 midler, som efter § 6 A og § 7 fordeles til private organisationer m.v. efter  

 lovens ikrafttræden.
Bemærkninger til lovforslaget Almindelige bemærkninger Gennem tips, lotto og andet spil sikres hvert år et meget stort overskud,  

 som fordeles til forskellige almennyttige formål - især idrætsformål.
De  

 offentlige tilskud, der ydes herved, har i de senere år været stærkt  

 stigende.
Danmarks Idræts-Forbund modtager f.eks. ca. 1/4 mia. kr. om året i  

 tilskud.
Det er nødvendigt at sikre, at offentligheden kan få kendskab til, hvordan  

 de store tilskudsbeløb bliver forvaltet - både for at skabe tillid til  

 tilskudssystemet og for at give gode muligheder for offentlig debat om,  

 hvilke formål der bør tilgodeses.
Overblik over og indsigt i, hvilke  

 aktiviteter der bliver tilgodeset, og hvilke der ikke bliver, har stor  

 interesse for offentligheden i almindelighed og i særdeleshed for de mange  

 lokale idrætsforeninger, som gør en stor indsats.
Det lovmæssige grundlag findes i lov om visse spil, lotterier og væddemål.  

 Ifølge lovens § 7 B fastsætter det enkelte ressortministerium »nærmere  

 regler om regnskabsaflæggelse og revision med hensyn til midler, som efter §  

 6 A og § 7 fordeles til private organisationer m.v.
Til brug for  

 Rigsrevisionen kan ministeriet indhente yderligere materiale til en nøjere  

 regnskabsgennemgang«.
Kulturministeren har ved svar på spørgsmål nr.
S 1142 stillet den 23.  

 januar af Kristen Touborg (SF) nævnt, at ministeriet på baggrund af den  

 nævnte lovregel modtager idrætsorganisationernes årsregnskaber og  

 revisionsprotokoller, jf.
Folketingets forhandlinger 1995-96, side 3712.
Kulturministeren har endvidere anført, at ministeriet har indledt en  

 budgetanalyse »af pengestrømmene til idrættens organisationer«.
Det  

 er et udmærket initiativ.
 Med lovforslaget ønskes sikret, at det fremover bliver en rutine i  

 forbindelse med organisationernes regnskabsaflæggelse, at de giver  

 oplysninger om, hvilke aktiviteter der er blevet tilgodeset ved de offentlige  

 tilskud.
De oplysninger, som organisationerne skal indsende til ressortministeriet,  

 vil være omfattet af loven om offentlighed i forvaltningen.
Herved får  

 pressen og interesserede borgere ret til aktindsigt i oplysningerne om de  

 enkelte organisationers anvendelse af modtagne tilskud.
 Det enkelte ressortministerium kan forbedre mulighederne for offentlighed  

 yderligere ved at give en samlet redegørelse til offentligheden for  

 anvendelsen af de offentlige tilskud på ministeriets område.
Bemærkninger til lovforslagets enkelte bestemmelser Til § 1 Med den foreslåede bestemmelse sikres, at det i forbindelse med de private  

 organisationers m.v. regnskabsaflæggelse gives oplysninger om, hvilke  

 aktiviteter m.v. der er blevet tilgodeset ved de offentlige midler.
Til § 2 Det foreslås, at loven får virkning for fremtidige fordelinger af midler  

 efter § 6 A og § 7.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget § 1 I lov om visse spil, lotterier og væddemål, jf. lovbekendtgørelse nr. 655  

 af 28. juli 1995, foretages følgende ændring:
 1. I § 7 B indsættes efter stk. 1 som nyt stykke:
»Stk. 2. I forbindelse med regnskabsaflæggelsen skal den  

 enkelte private organisation m.v., som har modtaget midler efter § 6 A og § 7  

 give ressortministeriet oplysning om, hvilke aktiviteter m.v. der er blevet  

 anvendt offentlige midler til.« § 7 B.
Det enkelte ressortministerium fastsætter nærmere regler om  

 regnskabsaflæggelse og revision med hensyn til midler, som efter § 6 A og § 7  

 fordeles til private organisationer m.v.
Til brug for Rigsrevisionen kan  

 ministeriet indhente yderligere materiale til en nøjere regnskabsgennemgang.
