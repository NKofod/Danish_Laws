I medfør af § 1, stk. 1 og 2, og § 7 i lov om administration af Det  

 europæiske økonomiske Fællesskabs forordninger om markedsordninger for landbrugsvarer m.m., jfr. lovbekendtgørelse nr. 731 af 13.
 november 1987, fastsættes:
 § 1.  Denne bekendtgørelse vedrører interventionskøb  

 af skummetmælkspulver i henhold til Det europæiske økonomiske Fællesskabs  

 markedsordning for mælk og mejeriprodukter.
 § 2.  EF-direktoratet udsender vejledning om de  

 gældende regler for interventionskøb af skummetmælkspulver.
 Stk. 2.  Veterinærdirektoratet foretager kontrol med  

 overholdelse af ordningens bestemmelser.
 § 3.  EF-direktoratet varetager administrationen  

 vedrørende interventionskøb af skummetmælkspulver.
 Stk. 2.  Tilbud om levering af skummetmælkspulver skal  

 fremsættes over for EF-direktoratet, i overensstemmelse med formular, som  

 rekvireres hos dette.
 Stk. 3.  Såfremt tilbuddet kan accepteres, meddeler  

 EF-direktoratet fastsat tid og sted for indlagring af det tilbudte  

 skummetmælkspulver på et af Veterinærdirektoratet godkendt lager.
 § 4.  Uanset købelovens bestemmelser overgår risikoen  

 for skummetmælkspulver, der overtages ved interventionskøb, først til  

 EF-direktoratet på overtagelsestidspunktet.
 Stk. 2.  Såfremt skummetmælkspulveret helt eller delvis  

 afvises i medfør af den i § 2, stk. 2, nævnte kontrol, skal sælger efter  

 påkrav fra køber godtgøre alle påløbne omkostninger vedrørende det afviste  

 skummetmælkspulver, herunder kontrolomkostninger.
 § 5.  Bekendtgørelsen træder i kraft dagen efter  

 offentliggørelsen i Lovtidende og har virkning fra den 1. januar 1990.
 Stk. 2.  Bekendtgørelse nr. 772 af 7. december 1987 om  

 interventionskøb af skummetmælkspulver ophæves.
