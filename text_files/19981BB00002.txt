Fremsat den 7. oktober 1998 af  

 Aase D.
Madsen (DF), Christian H.
Hansen (DF), Pia Kjærsgaard  

 (DF) og Peter Skaarup (DF) Forslag til folketingsbeslutning om ophævelse af tilladelsen til buejagt Folketinget opfordrer regeringen til at ophæve  

 tilladelsen til buejagt.
Bemærkninger til forslaget Miljø- og energiministeren har i henhold til jagt-  

 og vildtforvaltningsloven besluttet at tillade buejagt.
Ministeren har i brev  

 af 13. august 1998 orienteret Folketingets Miljø- og  

 Planlægningsudvalg herom, jf. 1997-98, 2. samling, alm. del - bilag  

 592. Ved denne beslutning har ministeren tilsidesat en henstilling fra Det  

 Dyreetiske Råd om ikke at give tilladelse til buejagt.
 Det Dyreetiske Råd fastslår i sin  

 redegørelse, at det ved buejagt ikke er muligt at sikre en  

 tilnærmelsesvis så hurtig og effektiv aflivning som den, der er  

 mulig med moderne jagtvåben, og at anskydningsraten ved buejagt i  

 gennemsnit er tre gange så stor som ved jagt med skydevåben.
Det er forslagsstillernes opfattelse, at buejagt  

 således påfører dyret en langstrakt og lidelsesfuld  

 dødskamp.
Etikken og intentionen i dyreværnsloven og jagt- og  

 vildtforvaltningsloven tilsiger, at den, der afliver dyr, skal gøre  

 det så hurtigt og smertefrit som muligt.
Dette krav betragter  

 forslagsstillerne som overtrådt.
Skriftlig fremsættelse Aase D.
Madsen (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse af  

 tilladelsen til buejagt.
(Beslutningsforslag nr.
B 2).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
