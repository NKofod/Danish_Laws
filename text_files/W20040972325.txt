Kendelse  

 fra Pressenævnet i sag 2004-6-11 [K] har klaget til Pressenævnet over en leder i Kattemagasinet,  

 nr. 6, 2003, idet hun mener, at god presseskik er tilsidesat.
 I lederen, der bar overskriften   

  

 RACEKATTEN  

  

 ,  

 hed det  

 blandt andet:
 Felis Danicas disciplinærnævn er stoppet med at udføre det arbejde,  

 som de er valgt til.
Grunden er, at Dorte Kaae, i sidste nummer af  

 Kattemagasinet,  

 kritiserede en afgørelse fra nævnet, som siden var blevet stadfæstet i FU.
Hvis vi alle skulle kaste håndklædet i ringen, når vi møder  

 kritik, ville der nok ikke være mange frivillige tilbage i de danske  

 katteklubber.
At nedlægge sit hverv fordi en enkeltperson kommer med kritiske  

 udtalelser, mener jeg ikke kan være rigtigt.  

 Nævnet  

 har ikke engang trukket sig fra deres poster  kun nægter de  

 at udføre det  

 job de har påtaget sig.
Dette gør at en hel del medlemmer kommer i klemme  

 idet  

 samtlige klager p.t. bliver returneret til klageren med besked på, at de kan  

 prøve et civilt søgsmål.
Hvis nævnet virkelig mener, at de ikke længere kan/vil udføre  

 den opgave de har påtaget sig, må de da som minimum trække sig fra deres  

 poster  

  så står det FD frit for at få valgt nogle nye til nævnet, hvilket jeg  

 mener  

 vi bør gøre.
Som det ser ud nu, er dansk katteverden lammet for så vidt angår  

 disciplinærsager, hvilket ingen kan være tjent med.
Når dette blad er på gaden, håber jeg at FU har truffet en  

 afgørelse vedr.
Nævnet.
 [K] er tidligere medlem af Felis Danicas Disiplinærnævn.
[K] har anført, at Kattemagasinet har handlet i strid med god  

 presseskik, idet hændelsesforløbet i lederen ikke er korrekt gengivet.  

 Disiplinærnævnet trak sig ikke på baggrund af kritik fra et enkelt medlem,  

 men  

 fordi kritikken i lederen i oktobernummeret 2003 kom fra formanden for  

 Danmarks  

 største hovedklub for kattesporten, hvor formanden for Felis Danica er  

 næstformand.
Der var således ikke grundlag for nævnet at fortsætte med at  

 behandle sager, når det i lederen blev anført, at nævnet ikke havde ret  

 dertil.
Hun har videre anført, at lederskribenten ikke har gjort forsøg  

 på at forklare nævnets begrundelse for ikke at behandle nye sager i nævnet,  

 hvorved lederen fremstår som ren mudderkastning.
Kattemagasinet har endvidere  

 undladt at referere, at den afgørelse, der henvises til i lederen, blev  

 truffet  

 med dissens.
Desuden har bladet undladt at forelægge kritikken for nævnets  

 medlemmer inden offentliggørelsen.
[K] har endelig anført, at medlemmerne af Disiplinærnævnet er  

 kendt af Kattemagasinets læsere, og en kritik af nævnet er derfor det samme  

 som  

 en kritik af navngivne personer.
Hun har samtidig afvist, at det har nogen  

 betydning for vurderingen, om bladet har tilsidesat god presseskik, at bladet  

 tidligere har bragt et indlæg af hende og portrætteret hende i en artikel.
Kattemagasinet har anført, at [K] som ordførende for  

 Disiplinærnævnet må tåle en vis offentlig kritik.
Hun har ved sin aktive  

 deltagelse i debatten af to meget kontroversielle sager bragt sig i en sårbar  

 situation, hvor hun i et større omfang må tåle kritik.
Bladet har videre anført, at lederen er udtryk for kritik af den  

 fremgangsmåde, som nævnet har benyttet, og lederen overskrider ikke grænserne  

 for god presseskik.
I lederen refereres nævnets afgørelse korrekt, og lederen  

 har ikke et sådant indhold, at oplysningerne burde være forelagt nævnet inden  

 offentliggørelsen.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
I lederen fremsættes en kritik mod Disiplinærnævnet, og hermed  

 de enkelte medlemmer, for at have standset behandlingen af sager på baggrund  

 af  

 en kritik fremført i det tidligere nummer af bladet.
Pressenævnet finder  

 ikke,  

 at Kattemagasinet i lederen har overskredet de vide rammer, der må gælde for  

 lederartikler,  

 der i sagens natur ofte består af mere vurderende, kommenterende og  

 subjektive  

 betragtninger end almindelige artikler.
Nævnet finder ej heller, at  

 oplysningerne  

 i lederen er af en sådan karakter, at bladet inden offentliggørelsen burde  

 have  

 forelagt dem for nævnets medlemmer, herunder [K].
Nævnet finder derfor ikke  

 grundlag for at udtale kritik af Kattemagasinet.
 Afgjort den 21. juni 2004.
