Skriftlig fremsættelse (17. december 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsløshedsforsikring m.v. (Sanktioner, renter, tilbagebetaling  

 m.v.).
(Lovforslag nr.
L 161).
 Lovforslaget indeholder følgende ændringer i  

 arbejdsløshedsforsikringsloven:
1)	Reglerne om sanktion over for medlemmer, som uberettiget har  

 modtaget dagpenge eller andre ydelser fra en a-kasse, lempes.
Det sker  

 navnlig ved, at slettelse af medlemskabet af a-kassen (»svigsslettelse«) som  

 hovedregel bortfalder som sanktion og erstattes af effektiv karantæne.  

 Der vil dog stadig blive tale om svigsslettelse af medlemmer, som begår  

 et nyt svigagtigt forhold mindre end 5 år efter en tidligere sanktion  

 for svig.
På de områder, hvor der hidtil er pålagt  

 effektive karantæner, gøres karantænerne kortere.  

 Forslaget fremsættes på baggrund af arbejdet i et udvalg under  

 Landsarbejdsrådets Arbejdsudvalg om modernisering af sanktionsreglerne.  

 Udvalget afgav rapport i maj 1999.
 2)	Der foreslås indført regler om forrentning ved  

 forsinket udbetaling af ydelser fra a-kasserne til medlemmer samt om  

 forrentning af beløb, som medlemmer har modtaget med urette og derfor  

 skal betale tilbage til a-kasser/staten.
 3)	Reglerne om tilbagebetaling og inddrivelse af beløb, som  

 medlemmer har modtaget med urette, justeres og præciseres.
 4)	Reglerne om standsning af a-kassernes udbetaling af dagpenge under  

 konflikt (strejke og lockout) foreslås ændret, således at  

 reglerne bliver ens for alle a-kasser uanset kassernes struktur.
 5)	Det foreslås endelig at give mulighed for dispensation til  

 medlemmer, som på grund af sygdom hen over 60 årsdagen kan miste  

 muligheden for at overgå til efterløn.
 Forslaget indeholder herudover nogle  

 teknisk-administrative ændringer.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige behandling.
