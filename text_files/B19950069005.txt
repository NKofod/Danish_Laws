§ 1 I bekendtgørelse nr. 761 af 22. august 1994 om ophold i Danmark for  

 udlændinge, der er omfattet af Det Europæiske Fællesskabs regler eller aftale  

 om Det Europæiske Økonomiske Samarbejdsområde, foretages følgende ændringer:
 1. Indledningen affattes således:
»I medfør af § 2, stk. 3, og § 46 c i udlændingeloven, jf.  

 lovbekendtgørelse nr. 562 af 30. juni 1995, og § 2, stk. 3, i lov nr. 963 af  

 9. december 1992 om Danmarks tiltrædelse af aftale om Det Europæiske  

 Økonomiske Samarbejdsområde fastsættes:» 2. § 20, stk. 1 og 2, affattes således:
»Afgørelse om udstedelse, forlængelse, bortfald og inddragelse af  

 EF/EØS-opholdsbevis og opholdstilladelse efter denne bekendtgørelse træffes  

 af statsamtet på det sted her i landet, hvor ansøgeren bor eller opholder  

 sig.
Har ansøgeren ikke bopæl eller ophold her i landet, træffer statsamtet  

 på det sted, hvor det på grundlag af den indgivne ansøgning må antages, at  

 ansøger vil tage bopæl eller ophold her i landet, afgørelse i sagen.
Kan det  

 ikke på grundlag af den indgivne ansøgning fastslås, hvor ansøger vil tage  

 bopæl eller ophold her i landet, træffer Københavns Overpræsidium afgørelse i  

 sagen.
Direktoratet for Udlændinge kan i særlige tilfælde bemyndige et andet  

 statsamt til at træffe afgørelse i de nævnte sager.
Stk. 2.  Ansøgning om opholdsbevis eller  

 opholdstilladelse eller forlængelse heraf indgives til det statsamt, der i  

 henhold til stk. 1 skal træffe afgørelse i sagen.
Har ansøgeren ikke bopæl  

 eller ophold her i landet, indgives ansøgningen til en dansk repræsentation i  

 ansøgerens hjemland eller i det land, hvor ansøgeren har haft fast ophold i  

 de sidste seks måneder.
Ansøgningen sendes af repræsentationen til Københavns  

 Overpræsidium, der videresender ansøgningen til det statsamt, som i henhold  

 til stk. 1 skal træffe afgørelse i sagen.« 3. Efter § 20 indsættes:
 »§ 20 a.  Statsamtets afgørelse efter § 20, stk.  

 1, kan påklages til Direktoratet for Udlændinge.
 Stk. 2.  Direktoratet for Udlændinges afgørelse kan ikke  

 indbringes for anden administrativ myndighed.
§ 20 b.  Direktoratet for Udlændinge kan fastsætte  

 nærmere regler for og træffe bestemmelse om behandlingen af de i § 20, stk.  

 1, nævnte sager.« § 2 Bekendtgørelsen træder i kraft den 1. oktober 1995.
Stk. 2.  Bekendtgørelsen har virkning for ansøgninger om  

 udstedelse eller forlængelse af opholdsbevis eller opholdstilladelse, der  

 indgives fra og med bekendtgørelsens ikrafttræden.
Bekendtgørelsen har  

 endvidere virkning for afgørelser om inddragelse eller bortfald, der træffes  

 fra og med bekendtgørelsens ikrafttræden.
Bekendtgørelsen har endelig  

 virkning for sager, som Direktoratet for Udlændinge med henblik på en  

 eventuel afgørelse om forlængelse, inddragelse eller bortfald har besluttet  

 eller beslutter skal fremtages til fornyet behandling på et tidspunkt fra og  

 med bekendtgørelsens ikrafttræden.
