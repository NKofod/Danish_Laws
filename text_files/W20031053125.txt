Klage  

 over kontrastundersøgelse ved synkestop Nævnet fandt grundlag for at kritisere sygeplejersken  

 for hendes behandling, og den administrerende overlæge for ikke at have  

 udarbejdet en instruks om tilstedeværelse af journaler ved lægekrævende  

 kontrastundersøgelser.
Nævnet lagde blandt andet vægt på, at det efter nævnets  

 opfattelse var røntgenafdelingens og dermed røntgenlægens ansvar at sikre, at  

 de fornødne patientoplysninger er tilstede forud for påbegyndelse af en  

 røntgenundersøgelse.
Det var nævnets opfattelse, at det var under normen for  

 almindelig anerkendt faglig standard, at journaler ikke var til stede i  

 røntgenafdelingen ved lægekrævende kontraststofundersøgelser.
 Endvidere lagde nævnet vægt på, at det af afdelingens  

 instruks for røntgen af spiserøret fremgik, at der var0 risiko for  

 fejlsynkning, lige som der var anført, at der ved akutte undersøgelser på  

 grund  

 af synkestop altid skal anvendes vandopløseligt kontrast.
Det var nævnets opfattelse, at sygeplejersken forud for  

 undersøgelsen burde have vurderet, at der var en øget risiko for  

 fejlsynkning,  

 dels på grund af indikationen om synkebesvær og dels, fordi patienten havde  

 en  

 udtalt skævhed af brystkassen, og at dette samlet kunne være kontraindikation  

 for at anvende kontrastmidlet mixobar.
Det var nævnets opfattelse, at  

 sygeplejersken burde have underrettet den for undersøgelsen ansvarlige læge  

 herom.
