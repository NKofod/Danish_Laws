Resumé I november måned 1997  

 foretog ombudsmanden inspektion af institutionen Kastanjehusene.
Ombudsmanden stillede  

 spørgsmål i anledning af permanent aflåsning af hoveddøren på en af  

 afdelingerne, og kom med bemærkninger om opretholdelse af en god personlig  

 hygiejnestandard hos beboerne.
Ombudsmanden bad endvidere om oplysninger om  

 bla. personalesitutationen.
 Ombudsmanden modtog  

 indberetninger mv. for nærmere angivne perioder om magtanvendelse.  

 Gennemgangen  

 heraf gav på et enkelt punkt anledning til kritik. (J.nr. 1997-1908-069).
Inspektion af  

 Kastanjehusene Den 19. oktober 1998 afgav jeg følgende rapport til  

 institutionen Kastanjehusene og Københavns Amtskommune:
"1. Indledning ...
 Som et led i (ombudsmandens) inspektionsvirksomhed foretog  

 jeg sammen med inspektionschef Lennart Frandsen og tre af embedets øvrige  

 medarbejdere den 19. november 1997 inspektion af institutionen  

 Kastanjehusene.
På baggrund af presseomtale af forholdene på institutionen  

 den 9. januar 1997 havde jeg af egen drift iværksat en undersøgelse af  

 forholdene på Kastanjehusene.
Efter en foreløbig undersøgelse bad jeg om  

 underretning om resultatet af nogle undersøgelser, som det fremgik af  

 dagspressen at Københavns Amtskommune ville iværksætte.
 Jeg modtog herefter - med breve af 10. marts 1997 og 22.  

 april 1997 - amtskommunens materiale i sagen, herunder amtsrådets beslutning  

 af  

 19. marts 1997 om fremrykning og justering af temaplanen om botilbud til  

 psykisk udviklingshæmmede voksne og om iværksættelse af umiddelbare  

 forbedringer på blandt andet Kastanjehusene.
Den 15. juli 1997 meddelte jeg amtsborgmesteren at jeg tog  

 amtsrådets beslutning af 19. marts 1997 til efterretning.
Jeg meddelte  

 samtidig  

 at jeg ønskede at foretage inspektion af Kastanjehusene.
For så vidt angår Kastanjehusene indebar amtsrådets  

 beslutning af 19. marts 1997 blandt andet at der blev gennemført nogle  

 umiddelbare forbedringer.
Der var tale dels om tilførsel af lønsummer til nye  

 stillinger, dels gennemførelse af de mest nødvendige istandsættelser i  

 institutionens afdelinger.
Endvidere indebar beslutningen at der blev  

 iværksat  

 et personaleudviklingsprojekt med det formål at tiltrække og fastholde  

 kvalificerede medarbejdere.
Den 6. august 1997 meddelte amtsborgmesteren mig  

 at  

 de umiddelbare forbedringer på institutionen forventedes afsluttet inden  

 udgangen af september 1997.
 Forud for inspektionen den 19. november 1997 modtog jeg  

 forskelligt materiale og kortbilag vedrørende institutionen, blandt andet med  

 oplysninger om de forbedringer der var foretaget samt oplysninger om de  

 generelle planer for amtskommunens institutioner for psykisk  

 udviklingshæmmede.
 Inspektionen bestod af samtaler (en indledende og en  

 afsluttende) med ledelsen fra Københavns Amtskommune, Social- og  

 Sundhedsforvaltningen, ledelsen og medarbejderrepræsentanter fra  

 Kastanjehusene  

 og repræsentanter fra de pårørende samt af en rundgang på Kastanjehusenes tre  

 afdelinger.
 I tilslutning hertil udarbejdede jeg et notat med et referat  

 af samtalerne og af mine iagttagelser fra rundgangen.
 Under inspektionen bad jeg endvidere om forskelligt  

 materiale, herunder om indberetninger efter magtanvendelsesbekendtgørelsen.
Med brev af 22. januar 1998 sendte jeg referatet fra  

 samtalerne og notatet om rundgangen til institutionen og amtskommunen med  

 henblik på eventuelle bemærkninger.
Disse bemærkninger modtog jeg med  

 amtskommunens brev af 19. februar 1998. Bemærkningerne er indarbejdet i  

 rapporten.
 Efter inspektionen havde inspektionschefen et møde med tre  

 af repræsentanterne for pårørende til beboerne vedrørende nogle forskellige  

 forhold som de pårørende ønskede uddybet, herunder navnlig vedrørende  

 personalesituationen og vedrørende beboernes hygiejne.
På den baggrund skrev jeg den 12. januar 1998 til  

 amtskommunen om disse forhold.
Amtskommunen svarede den 30. januar 1998  

 bilagt  

 et notat af 26. januar 1998 fra Kastanjehusenes leder.
Efter at have indhentet beboerrepræsentanternes bemærkninger  

 hertil skrev jeg til amtskommunen den 10. marts 1998 og stillede nogle  

 yderligere spørgsmål.
Amtskommunen besvarede min forespørgsel i brev af 27.  

 marts 1998 bilagt et notat af 23. marts 1998 fra Kastanjehusenes leder.
Denne rapport har i foreløbig udgave været sendt til  

 Københavns Amtskommune og institutionen Kastanjehusene for at forvaltningen  

 og  

 institutionen kunne få lejlighed til at komme med eventuelle yderligere  

 bemærkninger  

 om faktiske og retlige forhold, som rapporten måtte give anledning til.
Der  

 fremkom en enkelt bemærkning der er indarbejdet i rapporten.
2. Generelt om  

 Kastanjehusene Kastanjehusene er en institution (boform) under Københavns  

 Amtskommune for personer der er psykisk udviklingshæmmede i svær grad, jf.  

 lov  

 om social service, § 92, stk. 1 (på tidspunktet for inspektionen,  

 bistandslovens § 112, stk. 1). Kastanjehusene består af tre afdelinger  

 (T-huset, X-huset og Y-huset) med i alt 31 beboere i alderen 25-45 år (på  

 tidspunktet for inspektionen). Personalenormeringen var pr. 1. oktober 1997  

 61,5 fuldtidsstillinger.
Ifølge amtskommunens planer om botilbud til psykisk  

 udviklingshæmmede skal der i løbet af 1999 tages nye institutioner i brug,  

 hvilket blandt andet vil betyde en delvis udflytning fra Kastanjehusene.
De  

 eksisterende bygninger der i dag udgør Kastanjehusene, skal ligeledes  

 moderniseres i løbet af 1999, hvorefter hvert hus skal tjene som bolig for  

 6-8  

 personer (mod i dag op til 12 personer).
Som følge af amtsrådets beslutning af 19. marts 1997  

 (fremrykning af temaplanen mm.) var der i det seneste halve år forud for  

 inspektionen foretaget en række umiddelbare forbedringer.
Ifølge nogle  

 nøgletal  

 for Kastanjehusene opgjort pr. 1. oktober 1997 var der således udført  

 udendørs  

 forbedringer for i alt ca. kr. 155.000 indendørs forbedringer for i alt kr.  

 450.000 og indkøbt inventar for ca. kr. 157.000. Derudover var der afsat  

 midler  

 til en permanent forbedret personalebemanding (kr. 2.100.000 i 1997 og kr.  

 4.300.000 i de efterfølgende år).
3. Bygningsmæssige forhold Under rundgangen havde jeg og mine medarbejdere lejlighed  

 til at se samtlige lokaliteter i institutionen.
Langt den overvejende del af  

 beboerne var på det tidspunkt i dagtilbud udenfor institutionen og de fleste  

 værelser og fællesrum var således tomme under rundgangen.
3.1. Bygninger og  

 adgangsforhold Kastanjehusene består af tre nogenlunde lige store  

 bygninger, T-huset, X-huset og Y-huset, der hver for sig er opdelt i to dele  

 (grupper) adskilt af hovedindgangen.
På tidspunktet for inspektionen var  

 belægningen og adgangsforholdene således:
 T-huset:  

  

 Otte beboere, fire i hver del af huset,  

 opdelt i en mere og en mindre rolig gruppe.
Hoveddøren og dørene mellem grupperne er ikke låst om dagen,  

 og det sker at beboerne stikker af.
Det er dog sjældent, da disse beboere  

 befinder sig bedst i vante omgivelser og derfor ikke har lyst til at forlade  

 afdelingen.
X-huset:  

  

 12 beboere med seks i hver del af huset i  

 alderen 26-42 år.
Af disse beboere har kun én et egentligt sprog, de øvrige  

 kommunikerer med tegn og gestikulering.
Hoveddøren er låst, og der er særlige dørgreb, da der har  

 været mange problemer med at beboerne stak af.
Der er søgt om tilladelse hos  

 amtskommunen til at holde døren låst, hvilket er givet.
 Y-huset:  

  

 Ti beboere samt en ledig plads.
På hoveddøren er der foroven monteret håndtag.
Døren har en  

 klokke der ringer når døren åbnes, så personalet derved bliver opmærksom på,  

 når døren går op.
Dette har været nødvendigt, da nogle af beboerne går  

 udenfor, hvis døren er åben.
Hvis beboerne ønsker at komme ud, bliver den  

 pågældende fulgt af en af de ansatte.
 Under afsnit 6 nedenfor har jeg behandlet spørgsmålet om adgangen  

 til at holde yderdørene aflåst.
3.2. Beboernes værelser Værelserne er alle indrettet individuelt, nogle med farvede  

 vægge.
Der er mange løse genstande som f.eks. billeder, nips, opslagstavler,  

 ghettoblastere o.lign., uden at det efter det oplyste har givet anledning til  

 problemer af betydning.
Et sted er der ingen løse genstande, og møbler er  

 fastgjort, da beboeren kan finde på at smide med tingene.
Det er beboerne  

 selv  

 der finansierer indretningen.
Beboerne (og de pårørende) er selv med til indretningen,  

 hvilket giver rummene et hyggeligt og personligt præg.
Værelserne og deres  

 indretning giver mig ikke anledning til bemærkninger.
3.3. Toiletter/baderum Der er to baderum/toiletter i hver halvdel af husene.
Det  

 ene rum indeholder en brusekabine, en håndvask og et aflukket toilet med lås.  

 Det andet rum indeholder en brusekabine, et badekar, en håndvask og et toilet  

 uden afskærmning.
Nogle beboere kan ikke tåle afskærmning, og der skal være  

 mulighed for hjælp fra personalets side.
Det blev i relation til den kritik,  

 der har været rejst af pressen af toiletternes størrelse, oplyst at de ikke  

 er  

 blevet udskiftet.
Jeg kunne konstatere at der ikke - som det ellers var  

 fremgået af omtale i pressen - er tale om børnetoiletter.
Rummene var i  

 øvrigt  

 nymalede og inventaret var nydeligt.
3.4. Fællesrum Fællesrum er indrettet med spisebord, sofagruppe, sofabord,  

 reoler, fjernsyn, musikanlæg, grønne planter og billeder på væggene.
Væggene  

 er  

 nymalede og der er kommet forbedret belysning.  

 Møblerne i opholdsrummene er finansieret af institutionen, men nogle af  

 beboerne har egen stol der.
 Der var pænt og rent og virkede hyggeligt.
3.5. Køkken Der er et køkken i hver del af husene; i nogle af husene i  

 forbindelse med opholdsrummet.
Køkkenerne bruges kun til at færdigbehandle  

 maden, der kommer fra centralkøkkenet på Lillemosegård.
T-huset forsøger dog  

 at  

 forbedre/forskønne kosten lidt.
Det blev oplyst af personalet at maden  

 generelt  

 er god, men at den kan dog til tider kan være lidt kedelig og bære præg af at  

 være lavet i et storkøkken.
Nogle af beboerne hjælper til i køkkenet f.eks.  

 med  

 at skrælle kartofler og smøre madpakke.
 Køkkenerne fremstod pæne og rene.
3.6. El-installationer Flere steder såvel i beboelsesrum som i fællesrum kunne det  

 umiddelbart konstateres, at el-installationer ikke fremstod som udført i den  

 faglige standard, som det bl.a. af sikkerhedshensyn i en institution som  

 Kastanjehusene må fordres.
 På baggrund af mine bemærkninger om el-installationerne har  

 institutionen i brev af 2. februar 1998 oplyst at disse er blevet gennemgået  

 af en installatør for fejl og mangler, der herefter vil blive udbedret.
 Jeg går ud fra at forholdene herefter er bragt i en  

 forsvarlig stand og jeg foretager mig ikke mere vedrørende dette spørgsmål.
3.7. Udendørsarealerne Der er boldarealer og grønne områder fælles for de tre huse.  

 Ved alle huse er der endvidere nyt gyngestativ og terrasse omgivet af et  

 hegn.
Institutionens ledelse oplyste at der ind imellem er meget  

 støj og lugtgener fra en nærliggende erhvervsvirksomhed.
Gentofte Kommunes  

 tekniske forvaltning der har målt støjniveauet, har konkluderet at støjen er  

 over den tilladte grænse.
Institutionen udtrykte utilfredshed over at der  

 herefter ikke var sket yderligere.
I brev af 22. januar 1998 henviste jeg institutionen til i  

 første omgang at rette henvendelse til Gentofte Kommune med henblik på en  

 afklaring af hvad kommunen agtede at foretage sig.
I brev af 2. februar 1998  

 oplyste institutionen at der nu var rettet henvendelse til Gentofte Kommune.
 Jeg anmoder om oplysning om hvad der videre måtte være sket  

 vedrørende dette forhold.
4. Beboerne 4.1. Klientel Klientellet på Kastanjehusene er psykiske udviklingshæmmede  

 i svær grad og mange er meget dårligt fungerende.
Der er tale om personer med  

 et lavt funktionsniveau og gennemgribende udviklingsforstyrrelser.
De fleste  

 af  

 beboerne er således næsten uden verbalt sprog og anvender i stedet tegn og  

 gestikuleringer.
Hovedparten af beboerne er diagnosticeret som infantile  

 autister med psykiatrisk overbygning.
 Der er således tale om en beboergruppe der har brug for en  

 meget forudsigelig hverdag og har behov for hjælp i næsten alle dagligdagens  

 situationer.
Kastanjehusene har ikke selv dagtilbud men langt de fleste  

 af beboerne er i et sådant tilbud udenfor institutionen.
Det blev oplyst at  

 der  

 overvejende var stor tilfredshed med disse ordninger hos beboerne og  

 personalet.
Der er ingen fast dagligdagsrytme.
De fleste af beboerne  

 bestemmer således selv hvornår de står op og går i seng.
Man tilstræber  

 imidlertid  

 fra personalets side at opretholde en normal rytme med dag og nat.
4.1.1. Fejlanbragt beboer Under rundgangen i T-huset blev der oplyst at en 23-årig  

 mandlig beboer formentlig måtte betegnes som fejlanbragt.
Hans hoveddiagnose  

 er døvstumhed og selvom han tillige havde haft udviklingsforstyrrelser burde  

 han nu have mulighed for at klare sig i en institution for døve.
 I mit brev til institutionen af 22. januar 1998 bad jeg om  

 oplysninger om hvad der var eller agtedes foretaget vedrørende anbringelsen  

 af  

 denne beboer.
Institutionens leder oplyste i brev af 2. februar 1998 at  

 der nu var sikret en plads for den pågældende i ungdomshuset under  

 Institutionen for Døve og at dette tilbud måtte betegnes som optimalt.
Den  

 pågældende forventedes at kunne flytte omkring 1. juli 1998.
 Jeg går ud fra at flytningen er gennemført og jeg foretager  

 mig ikke yderligere vedrørende dette forhold.
4.2. Beboernes økonomiske  

 forhold Beboerne får alle den højeste førtidspension.
De betaler  

 selv for opholdet på institutionen, dvs. husleje og en servicepakke.  

 Overskuddet forsøges brugt på den enkelte beboer og beboerens værelse i et  

 samarbejde mellem den pågældende beboer, personalet og eventuelle pårørende  

 (værger). En gang om året bliver der sammen med de pårørende indgået en  

 serviceaftale, der indeholder budget for tøj, inventar, lommepenge, rejser og  

 andre arrangementer.
Dette budget forsøger man at arbejde indenfor.
Hvis  

 budgettet overskrides, kontaktes de pårørende for godkendelse.
For de  

 beboere,  

 der ikke har pårørende, er forstanderen kontaktperson.
5. Magtanvendelse 5.1. Retsgrundlaget I Socialministeriets bekendtgørelse nr. 568 af 21. december  

 1979 med senere ændringer (magtanvendelsesbekendtgørelsen) er reglerne om  

 magtanvendelse m.v. i institutioner for voksne med vidtgående fysiske eller  

 psykiske handicap.
Bekendtgørelsen der er udstedt med hjemmel i  

 bistandslovens  

 § 14, er nu - i medfør af § 109 i lov om social service - uændret videreført  

 i  

 medfør af bekendtgørelse nr. 349 af 15. juni 1998 om magtanvendelse mv. i  

 botilbud efter lov om social service § 92 og § 93, stk. 1, nr. 1.
 Efter bekendtgørelsens § 1, stk. 4, er fysisk magtanvendelse  

 bortset fra de i § 2 nævnte tilfælde, ikke tilladt.
 § 2 er sålydende:
'Fysisk magtanvendelse i form af, at den pågældende  

 fastholdes eller føres til andet opholdssted, er dog tilladt, såfremt den  

 pågældende enten udviser en sådan adfærd, at fortsat ophold i fællesskabet er  

 uforsvarligt, eller såfremt den pågældende derved forhindres i at skade sig  

 selv.
Denne magtanvendelse skal afpasses efter forholdene i den enkelte  

 situation og må ikke gå ud over det strengt nødvendige.
Stk. 2.  

  

 Handlinger, som har været nødvendige for  

 at modstå eller afværge et påbegyndt eller overhængende uretmæssigt angreb og  

 ikke åbenbart går ud over, hvad der under hensyn til angrebets farlighed,  

 angriberens person og det angrebne retsgodes betydning er forsvarligt,  

 omfattes af straffelovens bestemmelser om nødværge, hvorefter der kan blive  

 tale om at gå videre i forsvaret end anført i stk. 1. En medarbejder kan  

 således  

 også gribe ind og hjælpe i udøvelsen af nødværge.' 5.2. Magtanvendelse i  

 Kastanjehusene - nøgletal Pr. 1. oktober 1997 er magtanvendelser for 1995 - 1997  

 opgjort således:
Magtanvendelser Registrerede magtanvendelser T-huset X-huset Y-huset Kastanjehusene totalt Magtanvendelser  

 i 1995 97 44 28 169 Magtanvendelser  

 i 1996 102 30 24 154 Magtanvendelser  

 i 1997 (Prognose på basis af årets første 9 mdr.) 39 23 21 83 For så vidt angår T-huset blev det under inspektionen oplyst  

 at beboerne her er mere belastede og selvdestruktive end de fleste øvrige  

 beboere.
Det blev endvidere oplyst at det store omfang af magtanvendelser i  

 T-huset navnlig skyldtes 2 beboere, hvoraf den ene ikke længere er på  

 institutionen og den anden er blevet mere velmedicineret.
Af oplysninger jeg  

 modtog  

 med et brev af 25. november 1997 fra amtskommunen fremgår det således at der  

 for den sidstnævnte beboer alene er registreret henholdsvis 45, 77 og 12  

 magtanvendelser for årene 1995, 1996 og 1997.
5.3. Karakteren af  

 magtanvendelsen Magtanvendelsesbekendtgørelsen indeholder - udover de  

 ovenfor citerede regler i § 2 - bestemmelser om anvendelse af fiksering og  

 anbringelse i lukket institution.
Under inspektionen blev det oplyst at disse  

 indgreb anvendes uhyre sjældent og ikke var anvendt i de seneste år.  

 Kofoedsminde  

 i Rødby er landets eneste lukkede institution og anvendes af Københavns Amt  

 kun i forbindelse med domsanbragte.
Ligeledes har der ikke i de seneste år  

 været eksempler på anvendelse af fiksering (mekanisk tvangsmiddel i form af  

 bælte, håndremme, fodremme eller livstykke).
 Efter magtanvendelsesbekendtgørelsens § 10, stk. 3, skal  

 institutionens leder straks sende indberetning til amtsrådet hvis der er  

 begrundet mistanke om en (af en medarbejder begået) strafbar handling der er  

 undergivet offentlig påtale.
 I notat af 19. november 1997 har amtskommunen oplyst at der  

 ikke har været tilfælde hvor der har været mistanke om strafbare forhold  

 f.eks.  

 egentlig vold eller åbenbar overdreven nødværge efter § 10, stk. 3, i  

 bekendtgørelsen.
5.4. Gennemgang af  

 indberetninger om magtanvendelse Efter magtanvendelsesbekendtgørelsens § 10, stk. 1., skal  

 anvendelse af nødværge (efter § 2, stk. 2) indberettes til amtsrådet.
Den i §  

 2, stk. 1, beskrevne form for fysisk magtanvendelse skal således ikke  

 indberettes.
 § 10, stk. 2 og stk. 9, er sålydende:
'  

  

 Stk. 2.  

  

 Den  

 implicerede medarbejder skal senest dagen efter episoden afgive skriftlig  

 indberetning derom til institutionens leder, der med sine kommentarer samt  

 forklaringer fra personer, der har overværet episoden, inden 3 dage  

 videresender indberetningen til amtsrådet.
Så vidt muligt skal indberetningen  

 ledsages af klientens redegørelse for episoden.
 Indberetningen skal indeholde følgende oplysninger:
de særlige forhold, der begrunder  

 indgrebet, tidspunktet for den handling, der har  

 givet anledning til indgrebet, tidspunktet for indgrebet, indgrebets varighed, beskrivelse af indgrebets art, beskrivelse af indgrebets formål, hvem, der foretog indgrebet, klientens tilstand i den tid, indgrebet  

 fandt sted.
 ...
Stk. 9.  

  

 Amtsrådet træffer afgørelse i sagen  

 inden 6 uger.' I forbindelse med inspektionen anmodede jeg om kopi af  

 indberetninger om anvendelse af nødværge fra oktober 1996 og oktober 1997  

 (magtanvendelsesbekendtgørelsens § 10, stk 1) samt kopi af amtsrådets  

 afgørelser i disse sager (magtanvendelsesbekendtgørelsens § 10, stk. 9).
 I notatet af 19. november 1997 er der anført følgende om  

 proceduren i Københavns Amtskommune vedrørende behandling af  

 magtanvendelsesindberetninger:
'Indberetningerne går fra medarbejderen til afdelingsleder  

 og forstander.
Med forstanderens/afdelingslederens bemærkninger sendes  

 indberetningerne til Voksen handicapafdelingen i forvaltningen.
 Såfremt en magtanvendelse giver anledning til tvivl om,  

 hvorvidt bekendtgørelsens grænser er overskredet, forelægges indberetningen  

 for  

 forvaltningens juridiske konsulent.
 Vurderes det herefter, at reglerne er overtrådt underrettes  

 social- og sundhedsudvalget herom med angivelse af de skridt, overtrædelsen  

 har  

 givet anledning til.
 Selve beslutningsprocessen er således delegeret til  

 forvaltningsniveau.
 ...
Magtanvendelsesindberetningerne omfatter både  

 bekendtgørelsens § 2, stk. 1 og § 2, stk. 2. Der sondres i Københavns Amt  

 ikke  

 her, idet mange episoder vil indeholde momenter af begge bestemmelser, f.eks.  

 begyndende som et lovligt indgreb efter stk. 1, hvorefter situationen  

 udvikler  

 sig til nødværge efter stk. 2.' Jeg har modtaget tre indberetninger fra oktober 1996 og 8  

 indberetninger fra oktober 1997.
 Ved indberetningerne er der i alle tilfælde anvendt et fortrykt  

 skema 'Indberetning om fysisk magtanvendelse' fra Københavns Amtskommune,  

 Social- og Sundhedsforvaltningen.
Som anført af amtskommunen i notatet af 19. november 1997  

 sondres der ikke mellem magtanvendelse efter § 2, stk. 1 - hvor der ikke er  

 indberetningspligt - og nødværgetilfældende efter § 2, stk. 2, som efter § 10  

 skal indberettes til amtsrådet.
Jeg har - på baggrund af oplysningerne i  

 indberetningerne - ved mine bemærkninger nedenfor lagt til grund at langt de  

 fleste tilfælde (også) er omfattet af indberetningspligten, men mine  

 bemærkninger skal ses med forbehold herfor.
Efter bekendtgørelsens § 10, stk. 2, skal den implicerede  

 medarbejder senest dagen efter episoden afgive en skriftlig indberetning til  

 institutionens leder.
Det fremgår ikke af indberetningsskemaerne eller i  

 øvrigt  

 af det materiale som jeg har modtaget, hvornår medarbejderen har foretaget  

 indberetning.
 Jeg beder om amtskommunens bemærkninger til hvorledes det  

 kan påses at denne frist er overholdt.
 Indberetningsskemaerne indeholder i øvrigt rubrikker til de  

 oplysninger (1-8) der kræves efter bekendtgørelsens § 10, stk. 2.
 Efter § 10. stk. 2, skal indberetningen 'inden tre dage'  

 videresendes til amtsrådet.
 For så vidt angår de 3 sager som jeg modtog fra oktober 1996  

 er tidspunktet for indgrebet henholdsvis den 1. oktober, den 16. oktober og  

 den  

 17. oktober og indberetningerne er sket henholdsvist den 9. oktober, den 8.  

 november og den 30. oktober.
 Indberetningsfristen er således ikke overholdt, hvilket er  

 beklageligt.
 For så vidt angår indberetningerne fra oktober 1997 - under  

 den nye institutionsleder - er fristen på indberetningen iagttaget.
 Jeg foretager mig derfor ikke mere vedrørende dette forhold.
 I et af tilfældene (vedrørende (...)) er der alene anført et  

 klokkeslæt og således ikke dato for indgrebet, hvilket jeg går ud fra er en  

 enkeltstående fejltagelse.
 Jeg foretager mig derfor ikke mere vedrørende dette forhold.
 På baggrund af det materiale jeg har været forelagt, må jeg  

 i øvrigt lægge til grund at institutionens behandling af indberetningerne har  

 været i overensstemmelse med kravene i bekendtgørelsens § 10.
 Efter bekendtgørelsens § 10, stk. 9, skal amtsrådet træffe  

 afgørelse i sagen inden 6 uger.
 Denne frist er iagttaget i samtlige tilfælde.
 Amtsrådets afgørelse - delegeret til forvaltningen, jf.  

 notatet af 19. november 1997 - er i samtlige tilfælde enslydende således:
 'Institutionen har i (måned, år) sendt (1 eller flere)  

 episode(r), hvor der er udøvet fysisk magt overfor (beboerens navn).
 Efter beskrivelsen at dømme, har der i pågældende situation  

 ikke været anvendt indgreb, der har været mere vidtgående end strengt  

 påkrævet.
Det skal dog indskærpes, at episoder, der fører til  

 magtanvendelse jf. bekendtgørelsens § 2, stk. 1 eller lovlig nødværge jf. §  

 2,  

 stk. 2, løbende skal evalueres/vurderes med henblik på ændring af de  

 pædagogiske metoder og tiltag i dagligdagen omkring den enkelte bruger.' Den fuldstændige enslydende formulering - herunder  

 indskærpelsen ('Det skal dog indskærpes') - kan umiddelbart give det indtryk  

 at  

 den konkrete vurdering som skal foretages i hvert enkelt tilfælde ikke er  

 sket.  

 Jeg har imidlertid ikke anledning til en sådan antagelse på det foreliggende  

 grundlag.
Jeg finder dog at burde udbede mig oplysning om hvorvidt der i  

 tiden  

 fra den 1. januar 1997 til den 1. september 1998 er eksempler på reaktioner  

 af  

 et andet indhold og med en anden formulering fra amtskommunens side overfor  

 Kastanjehusenes indberetninger.
6. Om adgangen til  

 aflåsning af yderdøre Som det fremgår af det der er anført ovenfor under afsnit  

 3.1 er der forskellige ordninger i de 3 huse vedrørende aflåsning af yderdøre  

 i dagtimerne: i X-huset er hoveddøren - efter tilladelse fra amtskommunen -  

 permanent aflåst, i Y-huset er der åbne døre, men med en ringeanordning der  

 alarmerer personalet når døren åbnes, og i T-huset er yderdørene ikke aflåst  

 om  

 dagen.
Under inspektionen blev det fra amtskommunen oplyst at der ikke er  

 udarbejdet generelle retningslinier på dette område.
 Jeg må efter det oplyste lægge til grund at de fleste af  

 beboerne i Kastanjehusene ikke er i stand til at færdes på egen hånd,  

 herunder  

 i trafikken, uden at der er risiko for at de kan være til fare for sig selv.
 § 8 i magtanvendelsesbekendtgørelsen er sålydende:
'Institutioner, der ikke er godkendt som lukkede, kan  

 aflåses om natten og undtagelsesvis i kortere perioder af dagen.
En  

 institution, der er aflåst hele eller næsten hele døgnet, skal være godkendt  

 som lukket institution.' Kastanjehusene er ikke en lukket institution og bestemmelsen  

 udelukker således at institutionen - herunder dele af institutionen - er  

 aflåst  

 i hele eller næsten hele døgnet, således at beboerne ikke kan komme ud når de  

 ønsker det.
Det er umiddelbart min opfattelse at der ikke er hjemmel til  

 at opretholde den ordning der er i X-huset.
Jeg beder om at amtskommunen  

 nærmere redegør for den ordning, som amtskommunen efter det oplyste har givet  

 tilladelse til, herunder oplyser om amtskommunen er af den opfattelse at  

 beboerne har ret til/krav på at komme ud når de ønsker det og hvordan sådanne  

 situationer håndteres.
Jeg beder endvidere amtskommunen om at oplyse om  

 baggrunden for forskellene i de 3 huse vedrørende aflåsning af dørene.
Hvis  

 ordningen i X-huset helt eller delvist er et resultat af  

 (personale)ressourcemæssige overvejelser, beder jeg om at amtskommunen  

 udtrykkeligt redegør herfor.
7. Personaleforhold 7.1. Personalesituationen  

 generelt På tidspunktet for inspektionen var den samlede  

 personalenormering på Kastanjehusene som nævnt ovenfor under punkt 2, 61,5  

 fuldtidsansatte, heraf fire i den fælles administration (forstander,  

 psykolog,  

 akademisk medarbejder og administrativ medarbejder). Af de øvrige 57,5  

 fuldtidsstillinger var 20,5 besat med uddannede pædagoger, 20 med  

 omsorgsmedhjælpere  

 (fastansat personale uden fagligt kvalificerende uddannelsesmæssig baggrund)  

 mens 17 faste stillinger var ubesatte og derfor dækket med løst tilknyttet  

 (timelønnet) personale.
Under inspektionen understregede institutionens  

 ledelse at man har tilknyttet mange gode omsorgsmedhjælpere, men at både  

 forvaltningen, institutionen og repræsentanterne for de pårørende anså det  

 som  

 et stort problem, at det er så vanskeligt at få fagligt uddannet personale.
 I forbindelse med amtsrådets beslutning om fremrykning af og  

 justering af temaplanen er der i 1997 og 1998 afsat midler til et  

 rekrutterings- og fastholdelsesprojekt (personaleudvikling). Herudover er der  

 udarbejdet et internt uddannelsessystem som omhandler autisme, psykiatri og  

 etik (menneskesyn og værdighed) mm.
Et andet stort personaleproblem har været det store sygefravær.  

 Forvaltningen oplyste at det store fravær har været med til at gøre  

 institutionen ustabil, men at man forventer at den kommende omstrukturering  

 og  

 udflytning der vil betyde færre beboere på de enkelte afdelinger, vil mindske  

 presset på personalet både fysisk og psykisk og forhåbentlig vil medføre et  

 lavere sygefravær.
Der er i øvrigt en tydelig tendens til at fraværet  

 allerede  

 nu er for nedadgående.
7.2. Særlige spørgsmål vedrørende  

 personaledækningen På baggrund af det møde som inspektionschef Lennart Frandsen  

 afholdt med nogle repræsentanter fra de pårørende rejste jeg i brev af 12.  

 januar 1998 til amtskommunen blandt andet to spørgsmål vedrørende  

 personaledækning; dels om vikardækning ved sygdom o.lign. (7.2.1), dels om  

 afdelingsledernes deltagelse i det pædagogiske arbejde direkte i forhold til  

 beboerne. (7.2.2.) 7.2.1. Vikardækning Det er en målsætning på Kastanjehusene at et vagtteam pr.  

 afdeling udgøres af mindst fire medarbejdere (d.v.s. to medarbejdere pr.  

 'afdelingsdel').
 I forbindelse med sygdom forekommer det at der kun er tre  

 medarbejdere på en afdeling og således kun én i en afdelingsdel, der kan  

 bestå  

 af op til seks beboere.
Pårørenderepræsentanterne oplyste bl.a., at en ansat i  

 tilfælde af sygdom hos en kollega er alene på vagt, indtil der er skaffet en  

 vikar for den sygemeldte.
Det påhviler da den ansatte der er alene på vagt,  

 at  

 ringe efter en vikar.
Dette bevirker at den pågældende i den periode  

 vanskeligt  

 kan udøve funktioner i relation til beboerne.
Det blev oplyst, at der kan gå  

 ganske lang tid (op til to timer) med at skaffe en vikar, da der ikke er et  

 egentligt vikarkorps eller lignende med mulighed for hurtigt at tilkalde en  

 vikar (bagvagt).
 Beboerrepræsentanterne har i brev af 29. december 1997  

 supplerende oplyst følgende:
'... at det påhviler den ansatte, der er alene på vagt, at  

 ringe efter en vikar.
Men i virkeligheden sker dette meget sjældent, fordi  

 medarbejderen ikke har tid til at gå fra beboerne for at ringe efter vikar.  

 Det  

 er almindelig praksis, at personalet selv prøver at skaffe vikar i tilfælde  

 af  

 sygdom hos en kollega.
Afdelingslederen involveres oftest kun, hvis der er  

 væsentlige problemer, personalet ikke selv kan klare.
Afdelingslederen kan så  

 beordre folk på vagt.
Alenevagter opstår når personale eller afdelingsleder  

 ikke kan få fat i en vikar.
Særlig problematisk er det ved akutte  

 sygemeldinger.  

 Møder en medarbejder i morgenvagt kl. 7 og får en sygemelding fra en kollega,  

 er det vanskeligt at skaffe en vikar.
Kan nattevagten ikke blive, vil denne  

 medarbejder typisk gå i en alenevagt, hvor 6 beboere skal vaskes, have tøj  

 på,  

 have morgenmad og ud af døren til dagtilbud på hverdage.
Indløber  

 sygemeldingen  

 om aftenen, vil det være personalet i aftenvagten, der skal sørge for at  

 skaffe  

 en vikar til næste morgen.
Det betyder, at en af aftenvagterne skal gå fra og  

 kan bruge op til 2 timer på kontoret for at ringe rundt til forskellige  

 kollegaer og tilkaldevikarer i stedet for at være sammen med beboerne.
Det er  

 et problem at personalet skal bruge så meget tid på selv at skaffe vikarer.  

 Vi  

 har tidligere foreslået et vikarkorps.' På min anmodning om bemærkninger til det anførte har  

 institutionens leder i et notat af 26. januar 1998 blandt andet anført  

 følgende:
'...Afdelingerne har ud fra normeringen selv udviklet  

 gruppeopdelingen med en fordeling af beboere og medarbejdere.
Når der i  

 pårørende  

 sammenhænge tales om enearbejde, kan det forstås således, at den enkelte  

 medarbejder  

 er overladt til sig selv ikke blot i gruppen, men i afdelingen som helhed.  

 Implicit ligger der i gruppeopdelingen, at de tilstedeværende medarbejdere  

 har pligt til at træde til for at hjælpe hinanden, når der er behov.
Der vil  

 altid være mindst tre medarbejdere på arbejde i afdelingen samtidig.
Selvom  

 medarbejderne har deres hovedfunktion i hver deres gruppe, er det ikke  

 ensbetydende med at de ikke taler sammen.
Alle aktiviteter koordineres og  

 prioriteres inden arbejdet påbegyndes, enten ved morgenmødet eller gennem  

 døgnrapport eller kardex således, at alle f.eks. er vidende om, hvordan  

 personalesituationen ser ud og derfor kan hjælpe hinanden derefter.
 Vedr. 'enevagter':
 Der har været enkeltstående tilfælde, hvor det har været  

 vanskeligt at skaffe dækning til en vagt i en gruppe, men et konstant  

 tidsforbrug  

 på op til to timer til at skaffe dækning til en vagt, som det beskrives, er  

 yderst sjældent.
 ...
 Tilkaldevikarer:
Hver afdeling i Kastanjehusene har et antal (10-20)  

 tilkaldevikarer tilknyttet.
Som følge af personalesituationen er det vores  

 mål  

 at udbygge dette antal yderligere, således at alle tre afdelinger hver har  

 ca.  

 20 tilkaldevikarer.
 ...
 Proceduren ved akut fravær:
Medarbejderen melder sig syg i afdelingen.
Det er da op til  

 afdelingen selv at skaffe dækning for den manglende arbejdskraft.
Det foregår  

 på forskellig vis i de tre afdelinger.
Men et er fælles vedr. sygemeldinger  

 til  

 morgenvagter, som indkommer til nattevagten.
Nattevagten har da til opgave at  

 finde en afløser, lykkes det ikke bliver nattevagten indtil der er mødt  

 mindst  

 tre medarbejdere på arbejde.
I tilfælde af utryghed omkring de  

 sikkerhedsmæssige spørgsmål bliver nattevagten indtil afdelingslederen er  

 mødt  

 ind, hvorefter situationen revurderes.
Herefter tager afdelingslederen over,  

 og på morgenmødet kl. 10.00 tilrettelægges opgaverne i overensstemmelse med  

 personalesituationen.
Ved melding om akut sygefravær uden for afdelingslederens  

 arbejdstid (dvs. weekend, aften, nat) kontakter medarbejderne en vikar, og  

 hvis  

 dette er forgæves løses problemet som regel ved at faste medarbejdere  

 kontaktes for omlægning af tjeneste eller evt. ved overarbejde.  

 Afdelingslederen kan kontaktes og beordres i overarbejde.  

 Arbejdsmarkedsbetingelserne  

 spiller ligeledes her en rolle, -fridøgn, 11-timersreglen, samlede antal  

 weekender samt betingelserne for afvikling af merarbejde/overarbejde osv.  

 Dette skal medtænkes i den overordnede vurdering af kontinuiteten i  

 afdelingen  

 og i den øvrige planlægning af aktiviteter.
Der hviler også et hensyn til  

 medarbejderen.  

 De fleste fastansatte er i den alder, hvor de har børn og familie, og har  

 brug  

 for ordnede arbejdsforhold.
 Faktuelle oplysninger vedr. dækningen af vagter - herunder  

 forekomsten af 'enevagter':
 I henhold til spørgsmålet om forekomsten af enevagter, er  

 der foretaget en opgørelse baseret på fire måneder af 1997 - de to første  

 (jan.-feb.) og de to sidste (nov.-dec.). Det er indberettede aften og  

 morgenvagter (i alt ca. 240 dækningsvagter pr. afdeling), som udgør  

 materialet.  

 Kriteriet for opgørelsen er en dækning på minimum fire medarbejdere pr.  

 afdeling såvel morgen som aften.
 T-Huset: fire aftenvagter med tre medarbejdere, otte  

 morgenvagter med tre medarbejdere i tidsrummet kl. 7.00-9.00. Syv  

 morgenvagter,  

 hvor nattevagten har dækket ved overarbejde.
 X-Huset: tre aftenvagter, hvor der har været tre til at  

 dække fra kl. 19.00, to morgenvagter med tre medarbejdere. to morgenvagter,  

 hvor nattevagten er trådt i overarbejde.
Y-Huset:  

 En aftenvagt  

 med tre medarbejdere, tre morgenvagter med tre medarbejdere og tre  

 morgenvagter, hvor nattevagten er trådt i overarbejde.' I en kommentar hertil har pårørenderepræsentanterne i brev  

 af 24. februar 1998 blandt andet anført følgende:
'Når vi har rejst spørgsmålet om 'alene vagter', er det  

 fordi, vi mener, det er helt urimeligt, at en medarbejder skal være alene med  

 6  

 beboere.
Man skal her vide, at næsten samtlige beboere i Kastanjehusene  

 kræver  

 medarbejderens støtte til at udføre forskellige færdigheder og funktioner i  

 hverdagen (amtets beboerundersøgelse januar 1996). Det er hårdt arbejde såvel  

 fysisk og psykisk at være i 'alene vagt' med 6 beboere fra Kastanjehusene.  

 Det  

 er også et dårligt tilbud for de 6 beboere.
Der er mindre tid til aktiviteter  

 sammen med beboerne.
Mindre tid til individuelle hensyn, mindre tid til snak  

 og  

 hygge.
Resultatet bliver ofte urolige og støjende beboere, som render frem og  

 tilbage i gangen.
Eksempelvis var der i 1996, 79 'alene vagter' på en af  

 afdelingerne. (X-huset; min tilføjelse) 42 morgenvagter og 17 aftenvagter som  

 'alene vagter' på hverdage og 15 morgenvagter og 5 aftenvagter som 'alene  

 vagter' i weekender.' I brev af 10. marts 1998 bad jeg amtskommunen om yderligere  

 oplysninger vedrørende målsætningen om at udbygge vikarkorpset til ca. 20  

 tilkaldevikarer pr. afdeling.
 I et notat af 23. marts 1998 har institutionen uddybende  

 redegjort for at der er sket et fald i vagtforløb med mindre end 4  

 medarbejdere  

 pr. vagttime, når 1996 opgørelsen for X-huset (som pårørenderepræsentanterne  

 henviste til) lægges til grund for en sammenligning.
 I notatet er blandt andet anført følgende:
'X-Huset forklarer bl.a. faldet med, at der er kommet flere  

 fastansatte medarbejdere, idet afdelingen i 1996 kørte med ubesatte  

 stillinger  

 i årets første 2 måneder.
Y-Huset forklarer, at såfremt der er sket et fald  

 der, skyldes det strukturændringer i retning af et mere struktureret  

 arbejdsmiljø samt nye og mere stabile medarbejdere.
T-Huset har ikke noget  

 sammenligningsgrundlag i forhold til tidligere år, men understreger at der  

 altid planlægges med et team på mindst 4 medarbejdere.
 Årsagen til et fald kan bl.a. være en markant nedgang i  

 sygefraværet i 1997. Nedgangen i sygefraværet er sket i alle 3 afdelinger, og  

 tendensen ser ud til at fortsætte.
 ...
Kastanjehusene fik i 1997 tilført lønsum svarende til en  

 opnormering med 6 medarbejdere, samt midler til sikring af, at der kan  

 ansættes  

 uddannede medarbejdere i alle stillinger.
Tilførslerne til lønbudgettet hang  

 nøje sammen med, at der skulle skabes forbedrede forhold for beboerne.
 Nedgangen kan også skyldes, at der er stillet skærpede  

 forventninger til at tilkaldevikarerne træder til, når institutionen  

 henvender  

 sig, - det vil sige, institutionens behov i højere grad bliver opfyldt.  

 Såfremt man ønsker ansættelse som tilkaldevikar, så forventes det, at man er  

 villig til også på institutionens præmisser at påtage sig vagter.
Det kan se ud som om, at institutionen befinder sig i en  

 stabiliserende periode, som bl.a. er en medvirkende årsag til, at den i  

 højere  

 grad også opfylder bl.a. målsætningen om, at et vagtteam minimum udgør 4  

 medarbejdere  

 pr. afdeling.' Om tilkaldevikarkorpset har institutionen i notatet oplyst,  

 at den aktuelle fordeling udgøres af henholdsvis 18, 14 og 20 tilkaldevikarer  

 i  

 T-, X- og Y-huset.
Det er oplyst at en annoncering efter yderligere vikarer  

 har  

 givet et utilfredsstillende resultat, men at man forventede at have et fuldt  

 ud bygget korps inden udgangen af maj 1998.
Jeg har stor forståelse for at de pårørende er meget utrygge  

 ved at der i visse tilfælde kun er 1 medarbejder i en gruppe ('afdelingsdel')  

 på op til 6 beboere.
Jeg må også - på baggrund af det institutionen har  

 anført  

 - lægge til grund at disse situationer søges undgået i videst muligt omfang.  

 I  

 den forbindelse hæfter jeg mig særligt ved at forholdene tilsyneladende er  

 blevet afgørende bedre.
Jeg beder amtskommunen/institutionen oplyse mig - eventuelt  

 tilsvarende skematisk som i institutionens notat af 23. marts 1998 - om den  

 positive udvikling er fortsat.
Jeg beder herunder om oplysninger om hvorvidt  

 vikarkorpset er udbygget som forventet.
7.2.2. Afdelingsledernes  

 rolle Under mødet den 3. december 1997 rejste  

 pårørenderepræsentanterne spørgsmål om hensigtsmæssigheden af at  

 afdelingslederne  

 ikke deltager i det pædagogiske arbejde direkte i forhold til beboerne og  

 herunder ikke indgår i vagtplanerne.
 På min anmodning om yderligere oplysninger og bemærkninger  

 til dette forhold har institutionen i notatet af 26. januar 1998 nærmere  

 redegjort for en afdelingsleders opgaver.
 I notatet er der endvidere anført følgende:
'Afdelingslederen indgår i arbejdsplanen, men ikke i  

 planlagt vagtdækning.
Arbejdstiden er normalt planlagt på ugens 5 første  

 hverdage.
Hver afdeling er bemandet med op til 40 medarbejdere inkl. vikarer.  

 Når der er festligheder i husene, bestyrelsesmøder, samrådsmøder, hjemmebesøg  

 mm., så planlægges der også med weekend og aftenarbejde.
Forskelligt fra hus  

 til hus oparbejder afdelingslederen en del overarbejde, som oftest er  

 optjent ved direkte klientrettet arbejde, -tilkald mm.
Afdelingslederne går  

 ind i det direkte klientrettede arbejde således, at de træder til, når der er  

 behov derfor.
 Afdelingslederen møder ind mellem 8.00 og 9.00 og træder  

 til, når der er direkte brug for ekstra ressourcer omkring beboerne, - eks.  

 afløser en nattevagt der er trådt i overarbejde og ikke har kunnet skaffe en  

 vikar til dækning af sygdom.
Afdelingslederen har det daglige overordnede ansvar for  

 afdelingen og dermed vagtplanen, som for den enkelte fastansatte medarbejder  

 skal være kendt mindst 4 uger inden den træder i kraft.
Arbejdsplanen  

 strækker  

 sig som regel over en måned.
Den sidste vagt på planen skal således være  

 kendt  

 9 uger i forvejen.
Herefter delegeres den i praksis ud til de medarbejdere,  

 der  

 er på vagt.
Det betyder at afdelingslederen har det overordnede ansvar for  

 beboerne, herunder at der er tilstrækkeligt personale på arbejde, som kan  

 skabe  

 trivsel for beboerne.
Tilrettelæggelsen og ansvaret for det pædagogiske arbejde  

 ligger hos afdelingslederen samt det uddannede personale.
Afhængig af  

 strukturen  

 i de enkelte afdelinger, arbejdes der løbende med udvikling af pædagogiske  

 metoder i tilknytning til de enkelte beboere.
Der arbejdes i øjeblikket med at beskrive alle funktioner i  

 Kastanjehusene, med henblik på at kunne beskrive de konkrete jobfunktioner -  

 stillingsbeskrivelser.
Resultatet foreligger medio 1998. Afdelingsledernes  

 jobfunktioner skal her til februar gennemgås, hvilket betyder at det vedlagte  

 materiale på nuværende tidspunkt udgør en skitse til beskrivelse af  

 afdelingslederens jobfunktioner.
Afdelingslederens manglende deltagelse i almindelig  

 vagtdækning skyldes tillige hensynet til den enkelte beboer, idet der hver  

 dag  

 er mellem 3 og 4 beboere hjemme, som nyder godt af afdelingslederens selskab.  

 Afdelingslederens rolle i forhold til beboeren er blandt andet at deltage i  

 deres liv, som en nær og betroet ven.
I de tre afdelinger er det  

 afdelingslederne, der har fulgt beboerne igennem længere tid, hvilket betyder  

 at de har et godt kendskab til den enkelte beboer.
At afdelingslederne ikke  

 deltager i det daglige arbejde giver nogle muligheder for at følge den  

 enkelte  

 beboer på et andet plan, som indgår i den pædagogiske praksis og skaber  

 trivsel  

 for den enkelte beboer.' Pårørenderepræsentanterne har i brev af 24. februar 1998 fremsendt  

 følgende bemærkninger hertil:
 'Afdelingsledernes  

 funktion:
Vi kan godt se af NWC's notat, at afdelingslederne har mange  

 opgaver.
Vi ved også, at forvaltningen lagde en masse administrative opgaver  

 ud  

 til institutioner og afdelinger i forbindelse med indførsel af pension til  

 beboerne.
Vi hverken kan - eller skal vurdere, om der i Kastanjehusene er  

 behov  

 for en fuldtids administrativ afdelingsleder i hvert hus.
I så fald behøver  

 det  

 ikke være en pædagog.
Vi mener, at man kan få en bedre udnyttelse af de  

 pædagogiske ressourcer, hvis afdelingslederen indgår i den planlagte  

 vagtdækning  

 i morgenvagten fra kl. 7-9 på hverdage.
Kl. 9 er de fleste sendt på  

 dagtilbud.  

 Afdelingslederen kan herefter tage sig af det administrative arbejde.
Der vil  

 være tre andre medarbejdere til at tage sig af de 3-4 beboere, der er hjemme  

 på grund af 'hjemmedag'. For at afdelingslederen har muligheder for at følge  

 det pædagogiske arbejde i huset på andre tider, kunne det være  

 hensigtsmæssigt,  

 at hun indgår i et par aftenvagter og en weekendvagt om måneden.' Spørgsmålet om den bedst mulige udnyttelse af de pædagogiske  

 ressourcer, herunder spørgsmålet om i hvilket omfang, afdelingslederne skal  

 indgå i det direkte klientrelaterede arbejde beror i vidt omfang på en  

 fagkyndig pædagogisk vurdering som det ligger udenfor ombudsmandens opgaver  

 at  

 tage stilling til.
Jeg må - navnlig på baggrund af redegørelsen i  

 institutionens notat af 26. januar 1998 - lægge til grund at  

 tilrettelæggelsen  

 af arbejdet i Kastanjehusene er foretaget på grundlag af saglige, pædagogiske  

 overvejelser.
Jeg bemærker at jeg ikke herved har taget - og ikke indenfor  

 rammerne af min virksomhed kan tage - stilling til om tilrettelæggelsen af  

 det  

 pædagogiske arbejde kan ske på en anden og mere hensigtsmæssig måde.
Jeg foretager mig herefter ikke mere vedrørende dette  

 forhold.
Jeg finder dog at burde pege på at de kvartårlige bestyrelsesmøder i  

 Kastanjehusene må være et egnet forum til en drøftelse af disse spørgsmål,  

 herunder af pårørenderepræsentanternes eventuelle forslag til  

 ressourceudnyttelsen.
Jeg henviser blandt andet til at samarbejdet i  

 bestyrelsen - der består af tre pårørenderepræsentanter, forstanderen og to  

 repræsentanter for personalet - efter det oplyste er velfungerende.
8. Personlig hygiejne Under mødet den 3. december 1997 oplyste  

 pårørenderepræsentanterne at de i mange tilfælde ikke fandt at beboernes  

 personlige hygiejne er tilfredsstillende.
 På min anmodning om bemærkninger hertil har institutionen i  

 notatet af 26. januar 1998 blandt andet anført følgende:
 'Hygiejne:
Problemerne omkring opretholdelsen af standarder på  

 beboernes personlige hygiejneforhold kan tage sit afsæt i nødvendigheden af  

 at  

 gribe til ulovlige magtanvendelser. Årsagen hertil kan være, at det er en  

 temmelig voldsom overskridelse af beboerens intimsfære at få udført  

 tandbørstning, vask mm. aftørring/vask efter toiletbesøg, af en person, man  

 endnu ikke har vundet tillid til eller i al almindelighed efter egen aktuelle  

 tilstand (jvf. beboergruppens diagnoser og udviklingstrin). Der kan ligeledes  

 være tale om et etisk dilemma, hvor den enkelte medarbejder i samråd med  

 afdelingslederen har ansvaret for de handlinger, der foretages grundet  

 situationen.
Der kan også være tilfælde, hvor der optræder tærskelforskelle  

 mellem afdeling og den enkelte pårørende.
Alle beboere er i bad mindst een  

 gang  

 om dagen og oftest flere.
 ...
Instruktion i personlig hygiejne foregår i afdelingen, og  

 det er et område der ofte følges op på.
I institutionen er vi også  

 opmærksomme  

 på, at vi kan begå fejl, og at kvaliteten vil være stigende i takt med en  

 stabilisering af personalesituationen.
Det skal i denne sammenhæng heller  

 ikke  

 udelades at nævne, at der i afdelingerne er beboere, der frit selv kan  

 foretage  

 toiletbesøg uden medarbejderinvolvering.
At beboerne har sådanne færdigheder  

 medfører ikke en løbende kontrol på, hvorvidt de har tørret sig korrekt eller  

 ej, idet dette kan medføre en negativ effekt på funktionsniveauet, uden at  

 dette skal forstås som en undskyldning, men mere som udtryk for, hvilke  

 overvejelser,  

 der kan ligge til grund for praksis.
Vore brugere kommer på daghjem og er ofte i forbindelse med  

 sygeplejersker, fysioterapeuter, læger, tandlæger, psykiatere der alle har  

 pligt til at påtale manglende/dårlig personlig hygiejne, men det er ikke fra  

 den side vi modtager kritik.' I mit brev af 10. marts 1998 til Københavns Amtskommune  

 anmodede jeg om yderligere oplysninger vedrørende instruktionen af  

 medarbejderne i bistand til personlig hygiejne.
Jeg bad endvidere om  

 oplysninger om hvilke skriftlige klager (fra pårørende) over  

 hygiejnestandarden  

 amtskommunen og institutionen havde modtaget og afgjort i 1997.
 I institutionens notat af 23. marts 1998 er der nærmere  

 redegjort for instruktionen til medarbejdere vedrørende beboernes personlige  

 hygiejne, herunder de skriftlige individuelle instrukser der er for hver  

 enkelt  

 beboer.
 Københavns Amtskommune har med brev af 27. marts 1998 sendt  

 de tre klager (og afgørelserne herpå) der er indgivet i 1997 vedrørende  

 beboernes hygiejne.
De fleste beboere på Kastanjehusene er efter det oplyste  

 ikke i stand til at varetage deres egen personlige hygiejne uden hjælp fra  

 personalet.
Flere af beboerne er f.eks. nødt til at anvende ble.
 Jeg må lægge til grund at det er institutionens målsætning  

 at beboernes personlige hygiejnestandard så vidt muligt er i overensstemmelse  

 med de normer - for f.eks. tandbørstning og aftørring/ vaskning efter  

 toiletbesøg - der kan siges at gælde i samfundet i øvrigt.
 Jeg må endvidere lægge til grund at der forekommer tilfælde  

 hvor den personlige hygiejne har ligget under denne standard.
Det følger efter min opfattelse af almene betragtninger om  

 menneskeværdig behandling af borgerne, at beboerne på Kastanjehusene bør have  

 en alment vurderet god hygiejnestandard.
Som anført af institutionen vil  

 reglerne om lovlig magtanvendelse og mere etiskprægede vurderinger om  

 overskridelse af beboernes intimsfære i nogle tilfælde føre til at personalet  

 må undlade at gennemføre bistand til (optimal) personlig hygiejne.
Udover det anførte finder jeg ikke at kunne opstille mere  

 generelle principper på dette område.
Jeg foretager mig på det foreliggende  

 grundlag ikke mere vedrørende dette forhold.
9. Afslutning Inspektionen af Kastanjehusene gav mig et positivt indtryk  

 af institutionens fysiske rammer, efter gennemførslen af de umiddelbare  

 forbedringer som amtsrådet havde vedtaget.
Det er selvsagt ikke muligt inden for rammerne af en  

 inspektion at få en dækkende opfattelse af hvordan beboerne og det  

 klientrelaterede arbejde fungerer i det daglige.
Det var dog umiddelbart mit  

 indtryk at ledelsen og personalet søgte at varetage opgaverne med respekt og  

 forståelse for de enkelte beboers meget vanskelige situation.
 Jeg har dog - også på baggrund af de spørgsmål der  

 efterfølgende blev rejst af pårørenderepræsentanterne - fået indtryk af, at  

 de  

 problemer der har været med at rekruttere og fastholde fagligt uddannet  

 personale og med at skaffe vikardækning ved (de hyppige) sygemeldinger, i  

 nogen  

 grad har vanskeliggjort det pædagogiske arbejde med beboerne som  

 institutionen  

 har ønsket at praktisere.
 Jeg finder det derfor positivt at disse problemer  

 tilsyneladende er aftagende.
10. Underretning Denne rapport sendes til Kastanjehusene og Københavns  

 Amtskommune, og - i endelig udgave - tillige til Folketingets Retsudvalg og  

 til  

 repræsentanterne for de pårørende til beboerne på Kastanjehusene." I brev af 30. november 1998 med bilag meddelte Københavns  

 Amtskommune mig at Københavns Amtsråd på et møde den 18. november 1998 havde  

 tiltrådt en indstilling om besvarelse af nogle spørgsmål, som jeg rejste i  

 rapporten.
Amtskommunen henviste til nærmere uddybning og begrundelse til et  

 notat af 30. oktober 1998 fra amtskommunen; et notat der har foreligget for  

 amtsrådet ved rådets behandling af sagen.
 I en opfølgningsrapport af 19. januar 1999 meddelte jeg  

 herefter følgende:
"1. Rapporten side 10  

 - udendørsarealer - støj og lugtgener I rapporten anmodede jeg om oplysning om, hvad der videre  

 måtte være sket vedrørende et forhold om støj og lugtgener fra en nærliggende  

 erhvervsvirksomhed.
 Amtsrådet har på mødet den 18. november 1998 tiltrådt en  

 indstilling om, at spørgsmålet besvares således:
 'Gentofte Kommune vil genoptage en sag om gener fra  

 virksomheden ...' (Jeg er bekendt med virksomhedens navn og adresse; min  

 bemærkning).
 Af notatet af 30. oktober 1998 fra Københavns Amtskommune  

 til brug for amtsrådets møde den 18. november 1998 er bl.a. følgende oplyst:
'Kastanjehusene har den 9. oktober 1998 rykket Gentofte  

 Kommune for svar.
Gentofte Kommune har med skrivelse, der vedlægges i kopi  

 (bilag 1) svaret, at kommunen i indeværende år vil genoptage sagen vedrørende  

 lugtgener fra den pågældende virksomhed.' Af det vedlagte bilag 1 (brev af 22. oktober 1998 fra  

 Gentofte Kommune, min bemærkning) fremgår bl.a. følgende:
 'Miljøsektionen kan oplyse, at der er taget beslutning om i  

 løbet af 1998 at genoptage sag vedrørende lugtgener i forbindelse med drift  

 af  

 virksomheden ...
På baggrund af BST-rapport af 8.5.1995 samt Deres følgebrev  

 af 18.5.1995, foretog Miljøsektionen en undersøgelse af aktiviteter på de  

 virksomheder, som støder op til bebyggelsen Vangede Huse.
Støj- og lugtgener  

 blev lokaliseret til ..., som således fik en henstilling om afhjælpning af  

 støjgener.
Virksomheden har efterfølgende udført støjdæmpende  

 foranstaltninger,  

 som er godkendt af kommunen.
Kopi af forslag, som således er gennemført  

 vedlægges.
 Vedrørende lugtgener blev virksomheden gjort opmærksom på,  

 at mulige løsninger for at afhjælpe disse gener skulle overvejes, herunder  

 brug  

 af .....
 Rapport, udarbejdet tidligere af virksomhedens konsulent,  

 oplyste om et forbrug af ..., som ikke gav anledning til krav om en rensning  

 af  

 luft inden udledning.
 Miljøsektionen vil ved snarlig henvendelse til virksomheden  

 få klarlagt, hvilken løsning på problemet man vil foreslå. Ønskes imidlertid  

 at  

 fortsætte med den hidtidige driftsform og samme råvarer, skal virksomheden  

 kunne dokumentere, at spredning af ... fra afkast sker i henhold til gældende  

 miljølovgivning.
...' Jeg forstår brevet fra Gentofte Kommune således, at kommunen  

 alene genoptager en sag om lugtgener.
Jeg har i den forbindelse noteret mig,  

 at  

 kommunen har oplyst, at virksomheden i 1995 har udført støjdæmpende  

 foranstaltninger, som er godkendt af kommunen.
Hvis institutionen fortsat finder, at der er støjgener  

 forbundet med den pågældende virksomhed, finder jeg det mest korrekt, at  

 spørgsmålet  

 indbringes eksplicit for Gentofte Kommune.
På baggrund af den tid, der er  

 gået  

 siden udførelsen af de støjdæmpende foranstaltninger, og i mangel af nærmere  

 oplysninger om karakteren af generne i 1995 og på tidspunktet for  

 inspektionen,  

 kan jeg ikke vurdere, om forholdet skal betragtes som en ny sag, der henhører  

 under kommunen, eller som en sag, der vedrører spørgsmålet om kommunens  

 tilsyn.
 For så vidt angår lugtgener, har jeg taget det oplyste til  

 efterretning, at Gentofte Kommune vil genoptage sagen.
 Jeg anmoder om oplysning om, hvad der videre sker vedrørende  

 spørgsmålet om henholdsvis støj og lugtgener.
2. Rapportens punkt 5.4 -  

 frister for indberetning af magtanvendelse A.  

  

 I rapporten på side 16 bad jeg om  

 amtskommunens bemærkninger til, hvorledes det kan påses, at fristen for den  

 implicerede medarbejder (senest dagen efter episoden at afgive en skriftlig  

 indberetning til institutionens leder) er overholdt.
Det modtagne materiale,  

 jf. nærmere nedenfor, indeholder ikke bemærkninger hertil.
 Jeg beder igen om amtskommunens bemærkninger til spørgsmålet.
 B.  

  

 I rapporten på side 17 udtalte jeg, at  

 indberetningsfristen (på tre dage for videresendelse til amtsrådet) i enkelte  

 tilfælde  

 ikke var overholdt, hvilket jeg fandt beklageligt.
 Amtsrådet har på mødet den 18. november 1998 tiltrådt en  

 indstilling om, at spørgsmålet besvares således:
 '- frister for indberetning af magtanvendelse indskærpes  

 institutionerne,'.
 Af notatet af 30. oktober 1998 fremgik om dette spørgsmål  

 bl.a. følgende:
 'På den givne foranledning er der udsendt et brev til  

 samtlige berørte institutioner, hvori det indskærpes, at det er forstanderens  

 og afdelingsledernes ansvar, at medarbejderne indleverer indberetningerne til  

 ledelsen senest dagen efter indgrebet, ligesom det er ledelsens ansvar, at  

 indberetningerne videresendes til vedkommende faglige afdeling senest 3 dage  

 efter (bilag 2).
Det skal i denne forbindelse bemærkes, at de i  

 bekendtgørelsen indeholdte frister ikke altid er uproblematiske.
Nogle af de  

 episoder, der skal indberettes, vil til tider have en karakter, der gør, at  

 den umiddelbart implicerede medarbejder ikke kan nedskrive indberetningen i  

 umiddelbar tilknytning til episoden af psykiske grunde.
I enkelte tilfælde  

 kan  

 episoden for medarbejderen betyde, at denne må melde sig syg i tilknytning  

 til  

 begivenheden eller skal have krisehjælp i umiddelbar tilknytning hertil.  

 Såfremt der ikke har været andre vidner til et angreb på medarbejderen, kan  

 det  

 betyde, at etdøgnsfristen ikke altid kan efterkommes.
Ligeledes kan det være vanskeligt for lederen at kommentere  

 indberetningen inden for 3 dage, såfremt den implicerede medarbejder har en  

 vagtplan, hvor den pågældende ikke er til stede i dagtimerne, har fri eller  

 afspadserer, hvis lederen har brug for en uddybning af indberetningen eller  

 lignende.
Det er i denne forbindelse indskærpet lederne, at såfremt en  

 yderligere  

 undersøgelse for denne er nødvendig, skal indberetningen påføres en oplysning  

 om dette og indsendes inden fristen.
Lederens bemærkninger skal fremsendes  

 snarest muligt, således at forvaltningen kan behandle indberetningen inden de  

 6  

 uger, der er fristen herfor.' Det nævnte bilag 2 er et brev af 26. oktober 1998 til bl.a.  

 samtlige botilbud og institutioner i Voksen-handicap afdelingen.
Af brevet  

 fremgår bl.a. følgende:
 'Efter magtanvendelsesbekendtgørelsens § 10, stk. 2, skal  

 indberetning om magtanvendelse være afgivet af den implicerede medarbejder  

 senest dagen efter episoden.
 Det er den pågældende forstanders og/eller afdelingsleders  

 ansvar, at denne frist overholdes.
 Såfremt den direkte implicerede medarbejder ikke er i stand  

 til at foretage indberetningen inden for den angivne frist, skal der henvises  

 til, at medarbejdere, der har overværet episoden ligeledes er pligtige til at  

 meddele lederen deres forklaring inden for samme frist, ligesom medarbejdere,  

 der i øvrigt har begrundet viden om episoden er pligtige til at meddele deres  

 viden  

 til lederen, bekendtgørelsens § 10, stk. 4 og 5.
Ligeledes efter bekendtgørelsens § 10, stk. 2, skal  

 forstanderen videresende indberetningen med sine bemærkninger til  

 forvaltningen  

 inden 3 dage.
Såfremt en yderligere undersøgelse på botilbudet eller i  

 institutionen er nødvendig, før forstanderen kan komme med sine bemærkninger,  

 skal indberetningen inden for fristen fremsendes til forvaltningen med  

 oplysning herom.
Forstanderens bemærkninger skal herefter være forvaltningen  

 i  

 hænde, således at det her er muligt at behandle indberetningen inden for den  

 i  

 bekendtgørelsens § 10, stk. 9, indeholdte frist på 6 uger.
Reglerne i bekendtgørelsen suppleres i Københavns Amt med,  

 at indberetninger, der klart indeholder overtrædelser af  

 magtanvendelsesbekendtgørelsen  

 som hidtil skal indsendes til forvaltningen (evt. ved fax) uden ugrundet  

 ophold, ligesom indberetninger om magtanvendelser, hvor forstanderen selv har  

 været impliceret, skal indsendes til forvaltningen senest dagen efter  

 episoden.' For så vidt angår indberetning 'senest dagen efter'  

 (etdøgnsfristen), bemærker jeg følgende:
 Jeg kan for så vidt have forståelse for, at der kan  

 forekomme sådanne særlige tilfælde, at den umiddelbart implicerede  

 medarbejder  

 ikke kan foretage indberetning inden for etdøgnsfristen, som fastsat i  

 magtanvendelsesbekendtgørelsen.  

 I mangel af nærmere oplysninger om omfanget af sådanne særlige tilfælde går  

 jeg imidlertid ud fra, at tilfældene er sjældent forekomne.
Som det fremgår af den skriftlige indskærpelse af 26.  

 oktober 1998 fra Københavns Amtskommune, har medarbejdere, der har overværet  

 episoden, ligeledes pligt til at meddele lederen deres forklaring inden for  

 den  

 samme frist.
Omfanget af de tilfælde, hvor lederen ikke inden for fristen får  

 kendskab til et tilfælde af magtanvendelse, synes derved at blive reduceret.
Tilbage står således de tilfælde, hvor der ikke har været  

 vidner til stede.
Som det fremgår af det, der er anført ovenfor, må jeg gå ud  

 fra, at omfanget heraf er meget ringe.
Uanset at omfanget (formentlig) er meget ringe, giver  

 problemstillingen mig anledning til at henstille til amtskommunen at  

 overveje,  

 hvorvidt der af kontrolhensyn bør indføres en notatpligt, hvorefter den  

 umiddelbart implicerede medarbejder i tilknytning til (den senere)  

 indberetning  

 noterer indberetningsdatoen og redegør for årsagen til, at indberetningen  

 sker  

 efter udløbet af etdøgnsfristen.
I et vist omfang har spørgsmålet sammenhæng  

 med det ovenfor under punkt A anførte.
 For så vidt angår indberetning inden for en frist på tre  

 dage, bemærker jeg følgende:
 Jeg tager det oplyste - hvorefter lederen (forstanderen)  

 under alle omstændigheder videresender indberetning om episoden til  

 forvaltningen  

 inden for tre dage - og den skriftlige indskærpelse heraf til efterretning.  

 Jeg  

 foretager mig ikke mere vedrørende spørgsmålet.
3. Rapportens punkt 5.4 -  

 reaktion på indberetninger I rapporten på side 18 bad jeg om oplysning om, hvorvidt der  

 i tiden fra den 1. januar 1997 til den 1. september 1998 er eksempler på  

 reaktioner af et andet indhold og med en anden formulering fra amtskommunens  

 side  

 over for Kastanjehusenes indberetninger.
 Amtsrådet har på mødet den 18. november 1998 tiltrådt en  

 indstilling om, at spørgsmålet besvares således:
 '- kun i 4 ud af 182 tilfælde af indberetning om  

 magtanvendelse er der reageret med andet end godkendelse fra forvaltningens  

 side,'.
 Af notatet af 30. oktober 1998 fremgår om dette spørgsmål  

 følgende:
'Af 182 indberetninger fra den pågældende periode er 4 af  

 forvaltningen vurderet som værende i strid med magtanvendelsesbekendtgørelsen  

 og har givet anledning til særlige reaktioner.
Reaktionerne har været fra  

 tilrettevisning til afskedigelse.
Det skal i den forbindelse bemærkes, at Københavns Amt  

 arbejder med en i forhold til magtanvendelsesbekendtgørelsens § 10 udvidet  

 indberetningspligt.
Der skelnes her ikke mellem indgreb efter § 2, stk. 1, og  

 §  

 2, stk. 2, i bekendtgørelsen.
Det skal ses på baggrund af, at mange episoder  

 vil indeholde elementer af begge bestemmelser, ligesom sondringen mellem  

 medarbejderens  

 aktive pædagogiske indgreb efter stk. 1 og nødværge efter stk. 2, for mange  

 kan  

 være vanskelig.
Yderligere bruges indberetningerne også i forvaltningens  

 aktive  

 tilsyn med institutionerne, bl.a. disses psykosociale arbejdsmiljø.' Jeg må forstå oplysningerne fra Københavns Amtskommune  

 således, at der kun i de fire tilfælde, hvor indberetningerne har givet  

 anledning til særlig reaktion, er anvendt en formulering, der adskiller sig  

 fra den formulering, som er citeret i min rapport på side 18. Jeg må således  

 lægge til grund, at der i de øvrige 178 tilfælde er anvendt en formulering  

 svarende til den citerede, herunder formuleringen i tredie afsnit 'Det skal  

 dog  

 indskærpes ...' Som det fremgår af notatet af 30. oktober 1998, har  

 forvaltningen vurderet, at 178 indberetninger ikke har været i strid med  

 magtanvendelsesbekendtgørelsen.
Det forhold i sig selv danner ikke grundlag  

 for en antagelse af, at forvaltningen ikke har foretaget en konkret  

 vurdering.  

 Herefter har jeg ingen bemærkninger til, at forvaltningen i disse tilfælde  

 har  

 anvendt en standardformulering, som svarer til afsnit 1 og 2 i den  

 formulering, som jeg har citeret det ovenfornævnte sted.
 Indskærpelsen i tredie afsnit har denne ordlyd:
'Det skal dog indskærpes, at episoder, der fører til  

 magtanvendelse jf. bekendtgørelsens § 2, stk. 1 eller lovlig nødværge jf. §  

 2,  

 stk. 2, løbende skal evalueres/vurderes med henblik på ændring af de  

 pædagogiske metoder og tiltag i dagligdagen omkring den enkelte bruger.' Det forhold, at der er sket indskærpelse i (mindst) 178 ud  

 af 182 tilfælde må derimod umiddelbart give mig anledning til at antage, at  

 der  

 ikke er foretaget en konkret vurdering af, hvorvidt der er grundlag for  

 indskærpelsen.
Jeg anmoder om amtskommunens bemærkninger hertil.
Jeg beder i  

 den forbindelse amtskommunen om at oplyse, hvorvidt disse mange indskærpelser  

 har medført, at amtskommunen har foretaget sig noget.
4. Rapportens punkt 6 -  

 aflåsning Amtsrådet har på mødet den 18. november 1998 tiltrådt en  

 indstilling om, at spørgsmålet besvares således:
 '- der er taget initiativ til, at aflukningen af X-huset  

 bringes i overensstemmelse med gældende regler,'.
 Af notatet af 30. oktober 1998 fremgår om dette spørgsmål  

 bl.a. følgende:
'Ad a) På den givne foranledning er der den 28. oktober 1998  

 foretaget en kritisk gennemgang af samtlige yderdøre på Kastanjehusene.
Der  

 vil  

 i denne sammenhæng blive overvejet en ændret løsning på de særlige problemer  

 i  

 X-Huset.
Der henvises til særskilt notat herom af 28. oktober 1998 (bilag 3)  

 samt til det nedenfor anførte om ændret lovgivning.
Ad b) Det er klart amtets opfattelse, at beboere på amtets  

 botilbud - herunder Kastanjehusene - har ret til at komme ud, såfremt de  

 ønsker  

 dette.
De vil i givet fald blive fulgt, såfremt de ikke på egen hånd kan  

 færdes  

 på området.
I et vist omfang vil beboernes ønske om at komme ud kunne  

 imødekommes gennem brug af udenomsarealerne til botilbudet.
Med meget dårligt fungerende beboere, som på Kastanjehusene,  

 kan det imidlertid til tider være svært at tolke beboernes ønsker.
Det, at en  

 beboer forlader en af afdelingerne, behøver således ikke at være udtryk for  

 et  

 ønske om at komme ud, men kan skyldes almindelig forvirring, angst eller  

 lignende.
Det må her være medarbejdernes vurdering, hvorvidt den pågældende  

 ved  

 at forlade huset, vil være til fare for sig selv.
Det samme gør sig gældende,  

 såfremt en beboer vil forlade huset i en påklædning eller i det hele i et  

 vejrlig, hvor den pågældende udsætter sig for helbredsmæssig fare ved at  

 færdes  

 ude også selv om dette sker med ledsagelse.
I den foreliggende magtanvendelsesbekendtgørelse ses der  

 ikke hjemmel til at bruge magt for at tilbageføre en beboer til botilbudet,  

 såfremt beboeren har bevæget sig ud i en for den pågældende skadelig  

 tilstand.  

 Brug af magt vil her alene kunne begrundes i almindelige nødretlige  

 vurderinger.
Det nedenfor af Socialministeren bebudede ændringsforslag til  

 lov  

 om sociale service vil - såfremt det gennemføres i sin foreliggende form -  

 give  

 klarere hjemmel på dette område.
Ad c) Ordningerne er tilblevet i takt med, at der har været  

 behov for dem.
De er derfor udtryk for en mere individuel vurdering af, hvad  

 der i forhold til særligt ambulerende beboere i de tre huse har været skønnet  

 det mindst indgribende i forhold til de pågældende beboeres adfærd og  

 muligheder.
Ad d) Ordningen i X-Huset er alene lavet ud fra et beskyttelseshensyn.  

 Der er ikke ved ordningen taget hensyn til personaleressourcemæssige  

 betragtninger, idet en tilførelse af yderligere ressourcer ikke i sig selv  

 ville give den fornødne beskyttelse af beboerne.
Baggrunden for  

 forvaltningens  

 accept af ordningerne har været den relativt høje personalenormering på de  

 tre  

 afdelinger.
Ordningen i X-Huset og i de to andre afdelinger må på den anden  

 side ses i sammenhæng med, at beboerne ikke altid har en klar forståelse for  

 tider, og at ambulerende beboere om natten med en personaledækning, hvis  

 udgangspunkt er, at beboerne sover, vil være et problem.
Der skal i denne  

 forbindelse henvises til, at det efter bekendtgørelsens § 8 er tilladt at  

 aflåse institutionen om natten.
Det skal bemærkes, at spørgsmålet om beskyttelse af meget  

 svage til tider ambulerende beboere har været drøftet i et udvalg under  

 Socialministeriet, der i januar 1998 afgav en rapport om psykisk  

 handicappedes  

 retsstilling.
Socialministeriet vil på baggrund af dette udvalgsarbejde  

 fremsætte forslag til ændring af bl.a. § 109 i lov om social service.  

 Forslaget  

 indeholder bl.a. forslag til gennem brug af elektroniske sporings- og  

 alarmeringsmidler at imødegå en række af de her rejst problemer.  

 Forvaltningen  

 følger behandlingen af forslaget og vil på baggrund af, hvad der bliver  

 vedtaget i Folketinget, genoverveje sikkerhedsproblemerne på Kastanjehusene.' Af bilag 3 - et notat af 28. oktober 1998 fra Københavns  

 Amtskommune - fremgår følgende:
 '  

  

 X-Huset.
 Hoveddøren er aflåst hele døgnet og kan alene lukkes op med  

 nøgle.
 Døre fra gangen umiddelbart bag hoveddørene til de to  

 afdelinger er aflåst for at hindre beboerne i at løbe fra den ene afdeling  

 til  

 den anden.
I den ene afdeling er havedøren fra et opholdsrum lukket med  

 vrider i håndtagshøjde og modsat rettet vrider højere på døren.
Døren kan  

 åbnes  

 uden nøgle.
Der er yderligere tre døre fra afdelingen og ud, 2 fra  

 køkkenet og 1 fra en mellemgang.
Alle tre døre er aflåst med nøgle.
Da det er nødvendigt at hensynet til roen i huset, at de to  

 afdelinger holdes adskilt, har det især været dørene til haven, der har været  

 drøftet både med hensyn til brandsikkerhed og i forhold til, at afdelingen  

 ikke  

 fik karakter af lukket institution.
Hoveddøren bruges således kun i  

 forbindelse med at beboerne ledsages ud af huset.
Beboerne skal i  

 almindelighed  

 ledsages, når de er ude, da de selv ikke på det relativt beskyttede område er  

 tilstrækkeligt trafiksikre.
Det skal bemærkes, at der særligt morgen og  

 eftermiddag i forbindelse med afhentning og hjemkomst fra dagtilbud er en til  

 tider ret tæt trafik med handicapbusser i området.
 Der har været afprøvet flere muligheder, f.eks. dobbelt  

 dørhåndtag (børnehavemodellen). Det har vist sig ikke at yde tilstrækkelig  

 beskyttelse imod, at beboere forlader huset upåklædt eller ikke  

 tilstrækkeligt  

 påklædt eller på anden måde i en tilstand, hvor det vil være helbredsmæssigt  

 skadende for de pågældende.
Det blev derfor for nogle år siden aftalt at forsøge  

 modellen med dobbelt modsat drejede vridere.
Det (har) vist sig at fungere i  

 den ene afdeling, men har i den anden afdeling særligt grundet to beboeres  

 adfærd ikke været tilstrækkeligt.
De to beboere afsøger alle døre i huset med  

 henblik på, om de kan åbnes, og en åben yderdør vil som hovedregel føre til,  

 at  

 de løber ud i området.
 Afdelingen har efterfølgende udskiftet den nederste vrider  

 med almindelig lås, således at det kræver nøgle for at komme ud.
 Denne løsning skønnes ikke lovhjemlet og udgør også et  

 problem i forhold til brandsikkerheden, uanset at der altid er en vågen  

 person  

 i vagt.
Det blev aftalt at forsøge den oprindeligt aftalte model med  

 to vridere genetableret og suppleret med en infrarød alarm, der udløser en  

 klokke e.l., såfremt den krydses.
Alarmen kan slås fra, når døren om sommeren  

 står konstant åben.
Yderligere blev det aftalt at undersøge om hoveddørens  

 lukkemekanisme kan ændres.
Der er to døre ind til hovedgangen med en lille  

 mellemgang (vindfang) imellem.
En løsning kunne muligt være et slusesystem,  

 således at den inderste hoveddør kan umiddelbart åbnes, men skal være helt  

 lukket bag den, der går ud, inden den næste dør kan aktiveres.
Det ville  

 kombineret  

 med en lydalarm på den inderste dør give medarbejderne en tilstrækkelig  

 reaktionstid til at konstatere, hvem der er ved at forlade huset og i hvilken  

 kondition.
 Y-Huset.
 Hoveddøren er ikke aflåst i dagtimerne, men kan åbnes med  

 almindeligt dobbeltgreb, hvoraf det ene sidder højere end det andet  

 (børnehavemodellen).
Øvrige døre har almindelige låse, der kræver nøgle fra begge  

 sider.
Havedørene er normalt ikke låst i dagtimerne.
 T-Huset.
Hoveddøren er ikke låst i dagtimerne og åbnes ved  

 almindeligt håndtag.
I den ene afdeling er der havedør med indvendig vrider.  

 I  

 den anden afdeling kræver havedøren nøgle, såfremt den er låst.
Da denne  

 afdeling i forhold til hoveddøren og den anden afdeling har en mellemdør, der  

 almindeligvis holdes aflåst (som i X-Huset) blev det aftalt, at havedøren  

 også  

 her udstyres med indvendig vrider af brandmæssige årsager.' I brev af 30. november 1998 har Københavns Amtskommune  

 oplyst, at den løsning, der vedrører aflukning af yderdøre i X-Huset, og som  

 er  

 skitseret i notatet af 28. oktober 1998, er sat i værk.
 Indledningsvis tager jeg til efterretning amtskommunens  

 oplysning dels om amtskommunens opfattelse, at beboerne på Kastanjehusene har  

 ret til at komme ud, hvis de ønsker det, dels om måden sådanne situationer  

 håndteres på.
 For så vidt angår X-huset bemærker jeg følgende:
 Jeg har noteret mig amtskommunens oplysning om, at ordningen  

 i X-huset alene er lavet ud fra et beskyttelseshensyn, og at der ved  

 ordningen  

 ikke er taget hensyn til personaleressourcemæssige betragtninger.
Jeg har også noteret mig amtskommunens oplysninger om, at  

 det er nødvendigt af hensyn til roen i huset at holde de to afdelinger i  

 huset  

 adskilt, og at døre fra gangen umiddelbart bag hoveddørene til de to  

 afdelinger  

 er aflåst for at hindre beboerne i at løbe fra den ene afdeling til den  

 anden.  

 Herudover har jeg noteret mig oplysningen om, at modellen med dobbelt modsat  

 drejede vridere på - forstår jeg - havedøren fungerer i den ene afdeling.
I  

 den anden afdeling har den samme model efter det oplyste ikke fungeret,  

 hvorfor  

 afdelingen har udskiftet den nederste vrider med en almindelig lås.
 Jeg tager til efterretning, at amtskommunen ikke skønner, at  

 den (tidligere) anvendte løsningsmodel, der - så vidt jeg forstår - kun  

 vedrører den ene afdeling i X-huset, er lovhjemlet, og at amtskommunen som  

 følge heraf har iværksat en anden løsningsmodel med genetablering af to  

 vridere suppleret med en infrarød alarm.
 Jeg tager også til efterretning, at der - som jeg forstår  

 det - tillige er iværksat en ændring af hoveddørens lukkemekanisme, således  

 at  

 der i forbindelse med hoveddøren og mellemgangen (vindfanget) i X-huset  

 etableres et slusesystem.
For så vidt angår Y-huset og T-huset, tager jeg det oplyste  

 om aflåsning af husene til efterretning.
Jeg har i den forbindelse noteret  

 mig  

 amtskommunens oplysning om, at havedøren i den ene afdeling udstyres med  

 indvendig vrider i stedet for en aflåsningsform ved hjælp af nøgle.
5. Rapportens punkt 7 -  

 personaleforhold Amtsrådet har på mødet den 18. november 1998 tiltrådt en  

 indstilling om, at spørgsmålet besvares således:
'- der er fortsat positiv udvikling i faldet af sygelighed,  

 mens der stadig arbejdes med at rekruttere og fastholde uddannet personale og  

 rekruttere vikarer.' Af notatet af 30. oktober 1998 fremgår om dette spørgsmål  

 bl.a. følgende:
 'Der er af Kastanjehusene udarbejdet et notat herom af 28.  

 oktober 1998 (bilag 4), der er en opfølgning på et materiale, der tidligere  

 er  

 fremsendt til Folketingets Ombudsmand.
Det fremgår heraf, at målsætningen om, at mindst 4  

 medarbejdere skal udgøre et vagtteam fortsat ikke fuldt ud har kunnet  

 fastholdes.
Særligt for T-Huset har der i september måned i år været  

 problemer,  

 der dog konkret kan begrundes og ikke er udtryk for en udviklingstendens.
 Sygefraværet er på alle tre afdelinger fortsat nedadgående.  

 Målsætningen for antallet af tilkaldevikarer er ikke nået, men er set i  

 sammenhæng  

 med det dalende sygefravær af vigende betydning.
Der har været en stigning i antallet af  

 magtanvendelsesindberetninger og arbejdsskader.
Det er af Kastanjehusene  

 oplyst, at det kan henregnes til enkelte beboere, der har haft det dårligt i  

 perioder, samt til særlige forhold i T-Huset i september måned.
Selv om tallene ikke i sig selv bekræfter en fortsat positiv  

 udvikling og at (det) fortsat er svært at rekruttere og fastholde uddannet  

 arbejdskraft, er især det fortsat faldende fravær p.g.a. sygdom udtryk for en  

 fastholden af den tidligere dokumenterede udvikling.' Bilag 4 er et notat af 28. oktober 1998 fra Pensionatet  

 Kastanjehusene.
Heraf fremgår det, at beboergrundlaget har ændret sig siden  

 inspektionen, således at antallet af beboere på tidspunktet for afgivelsen af  

 notatet er således: T-huset 7 beboere (tidligere 8), X-huset 12 beboere  

 (tidligere 12) og Y-huset 9 beboere (tidligere 10).
 I følge notatet udgør antal registrerede arbejdsskader for  

 1998 - på grundlag af en prognose på basis af årets første 9 måneder - 20.  

 (For  

 årene 1995, 1996 og 1997 var de tilsvarende tal 32, 20 og 12).
 Antallet af registrerede magtanvendelser udgør for 1998 - på  

 grundlag af en tilsvarende prognose - 154. (For årene 1995, 1996 og 1997 var  

 de tilsvarende tal 169, 154 og 83).
 Antallet af registreringer på 'kradseskemaer' udgør for 1998  

 - fortsat på grundlag af en tilsvarende prognose - 584. (For årene 1995, 1996  

 og 1997 var de tilsvarende tal 646, 631 og 460).
 I notatet er om disse forhold anført følgende:
'Opgørelsen af hhv. arbejdsskader, magtanvendelser og kradseskemaer  

 viser en stigning i forhold til tidligere materiale, hvilket dels skyldes at  

 enkelte beboere har haft meget vanskelige perioder og dels at  

 indberetningspligten er blevet skærpet.
En forholdsmæssig stor del af  

 magtanvendelserne i T-Huset vedrører september måned, hvor  

 personalesituationen  

 tidligere er omtalt.' Jeg har noteret mig amtskommunens oplysning om udviklingen  

 på de nævnte områder og amtskommunens oplysning om de bagvedliggende forhold.  

 På det foreliggende grundlag foretager jeg mig ikke noget i anledning af det  

 oplyste.
 Jeg har også noteret mig amtskommunens oplysning om, at  

 sygefraværet på de tre afdelinger fortsat er nedadgående.
 For så vidt angår antallet af henholdsvis uddannede  

 medarbejdere omregnet til fuldtidsstillinger og omsorgsmedhjælpere ligeledes  

 omregnet til fuldtidsstillinger, har jeg noteret mig oplysningerne i notatet  

 af  

 28. oktober 1998. Det fremgår af disse, at der på begge områder er sket en  

 stigning.
For så vidt angår antallet af tilknyttede tilkaldevikarer,  

 syntes dette (pr. 28. oktober 1998) totalt set at være blevet forbedret med  

 en  

 enkelt.
Fordelingen på de enkelte huse har ændret sig.
 Om personalesituationen fremgår i øvrigt følgende af  

 notatet:
'Det skal bemærkes, at det stadig er vanskeligt at  

 rekruttere medarbejdere til Kastanjehusene.
Den hidtidige annoncering har  

 ikke  

 givet tilfredsstillende resultater, hvorimod samarbejdet med AF-Storkøbenhavn  

 har udviklet sig til et godt samarbejde.
Vedrørende målsætningen om mindst 20 tilkaldevikarer pr.  

 afdeling, har denne været svær at opfylde til enhver tid.
Ovenstående tal er  

 præget af at en del af de tilknyttede tilkaldevikarer enten er kommet ind på  

 videregående uddannelser eller blevet fastansat i  

 omsorgsmedhjælperstillinger.  

 I takt med det faldende sygefravær (jvf. afsnit om sygefravær) er  

 efterspørgslen  

 på tilkaldevikarer blevet mindre, hvilket samtidig bevirker, at det bliver  

 sværere at fastholde alle tilkaldevikarerne på grund af for lidt arbejde.' På grundlag af de modtagne oplysninger vedrørende de  

 forhold, der er anført umiddelbart ovenfor, er det min opfattelse, at der for  

 disse forholds vedkommende isoleret set er tale om en fortsat positiv  

 udvikling.
Dette uagtet det forhold, at amtskommunens målsætninger ikke er  

 blevet nået.
 For så vidt angår spørgsmålet om antal vagtforløb med mindre  

 end fire medarbejdere pr. vagttime, har Pensionatet Kastanjehusene bl.a.  

 oplyst  

 følgende i notatet af 28. oktober 1998:
 I august måned 1998 totalt fire aftenvagter og ni  

 morgenvagter og i september måned 1998 totalt 14 aftenvagter og 13  

 morgenvagter.
 Til denne opgørelse har Kastanjehusene tilføjet følgende  

 oplysning:
'Opgørelsen er lavet på de mest aktuelle data.
Det skal  

 bemærkes, at tallene for T-Huset i september afviger væsentligt fra de øvrige  

 huse og er dermed ikke repræsentative.
T-Huset var i september præget af  

 stort  

 fravær grundet almindelig sygdom, 2 medarbejderes langtidssygdom, 2  

 arbejdsskader og 2 medarbejdere fritaget for tjeneste.
Yderligere skal det  

 bemærkes,  

 at generelt gælder det, at mange medarbejdere (både tilkaldevikarer og  

 omsorgsmedhjælpere) starter på videregående uddannelsesforløb pr. 1.  

 september.
Vi vil derfor anse august for at være mere repræsentativ,  

 dog med det forbehold at måneden er i slutningen af ferieperioden.' Selv om tallene for september måned lades ude af  

 betragtning, synes den tidligere positive udvikling på dette område at have  

 vendt sig.
 I følge et notat af 23. marts 1998 fra Pensionatet  

 Kastanjehusene udgjorde - omregnet til helårsniveau for 1997 - antal  

 aftenvagter  

 gennemført med tre medarbejdere i teamet 24 og antal morgenvagter - ligeledes  

 gennemført med tre medarbejdere - 24.
 På baggrund af tallene for august 1998 vil en opgørelse  

 omregnet til helårsniveau for 1998 udvise henholdsvis 48 og 108 aften- og  

 morgenvagter, der er gennemført med tre medarbejdere.
 Tallet i sig selv udviser en efter min opfattelse stor  

 stigning.
 Hertil kommer, at Kastanjehusene, som det fremgår af min  

 rapport på side  

 24 f., forklarede et fald i de nævnte tal i  

 forhold til 1996 med bl.a. en øgning af fastansat personale, mere  

 struktureret  

 arbejdsmiljø, og en markant nedgang i sygefraværet.
Som det fremgår ovenfor, er det fastansatte personale blevet  

 yderligere øget, ligesom sygefraværet er blevet yderligere reduceret.
På den  

 baggrund må det umiddelbart vække bekymring, at antallet af aften- og  

 morgenvagter, der er gennemført med tre medarbejdere, skulle have undergået  

 en  

 stigning af det kalkulerede omfang.
 Jeg er opmærksom på, at en enkelt måned - der yderligere  

 ligger i slutningen af ferieperioden - udgør et meget spinkelt  

 beregningsgrundlag,  

 og at dette beregningsgrundlag er behæftet med stor risiko for fejlberegning  

 af  

 det årlige antal vagter af den nævnte karakter.
 Jeg beder derfor amtskommunen/institutionen om at oplyse mig  

 om antallet af de nævnte vagter på et grundlag, som  

 amtskommunen/institutionen  

 anser for repræsentativt for hele året og dermed mere sammenligneligt med  

 tallene for 1997. Jeg går i den forbindelse ud fra, at de beregnede tal for  

 1997 ikke ændrede sig væsentligt.
 Som jeg anførte i min rapport på side 25, lægger jeg til  

 grund, at situationer med kun en medarbejder i en gruppe ('afdelingsdel') på  

 op til seks beboere søges undgået i videst muligt omfang.
 Hvis en nærmere opgørelse af antallet af aften- og  

 morgenvagter med tre medarbejdere i teamet for 1998 udviser en væsentlig  

 stigning i forhold til 1997, beder jeg amtskommunen/institutionen om tillige  

 at  

 oplyse mig om, hvorvidt det forhold måtte give amtskommunen/institutionen  

 anledning til at foretage sig noget, og i bekræftende fald hvad.
