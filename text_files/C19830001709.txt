(Til samtlige jordbrugskommissioner) 1. Indledning Dette cirkulære er udarbejdet i tilknytning til landbrugsministeriets  

 cirkulære af d.d. vedrørende varetagelsen af de jordbrugsmæssige interesser  

 under kommune- og lokalplanlægningen.
Cirkulæret erstatter ministeriets  

 cirkulære af 6. april 1978 om jordbrugskommissionernes medvirken ved  

 behandlingen af lokalplaner efter kommuneplanloven samt udvidelse af  

 godkendte § 15-rammer, der hermed ophæves.
 I cirkulærets pkt. 2 omtales kort planlovgivningens betydning for  

 administrationen af landbrugsloven på regionplan-, kommuneplan- og  

 lokalplanniveau.
 I cirkulærets pkt. 3 omtales jordbrugskommissionernes opgaver i  

 forbindelse med behandlingen af kommuneplan- og lokalplanforslag.
2. Planlovgivningens betydning for administrationen af  

landbrugsloven 2.1. Regionplangodkendelsen Hovedlinien i godkendelserne af de første regionplanforslag har været, at  

 overordnede hensyn er søgt tilgodeset ved henstillinger og krav til det  

 fortsatte regionplanarbejde.
 Regionplanernes rammer, herunder områdeopdeling og retningslinier, er med  

 de forbehold og henstillinger, der er indeholdt i regionplangodkendelsen,  

 grundlag for kommuneplanlægningen.
 Der henvises til omtalen af regionplangodkendelsen og  

 landbrugsministeriets udmeldinger for den videre planlægning i pkt. 1 og 2 i  

 cirkulære af d.d. vedrørende varetagelsen af de jordbrugsmæssige interesser  

 under kommune- og lokalplanlægningen.
 Den godkendte regionplan med dens områdeopdeling og retningslinier og med  

 de forudsætninger, der knytter sig til regionplangodkendelsen, er et vigtigt  

 udgangspunkt for behandlingen af konkrete arealdispositioner i relation til  

 landbrugslovgivningen ved behandlingen af kommuneplanforslag,  

 lokalplanforslag og udstykningssager m.v.
I de områder, der i regionplanen er udlagt som jordbrugsområder (dvs.  

 områder, hvor jordbrugsinteresserne har en særlig høj prioritet) må det i  

 særlig grad tilstræbes, at landbrugslovens formålsbestemmelser og sigtet med  

 landbrugsloven tilgodeses.
Inden for disse områder må det således ved  

 behandlingen af kommuneplan- og lokalplanforslag bl.a. tilstræbes, at  

 arealforbruget til ikke-jordbrugsmæssige formål så vidt muligt begrænses.
Ved  

 administrationen af bestemmelserne i § 4, stk. 3, i landbrugsloven om  

 størrelsen og afgrænsningen af restparceller, der fremkommer ved udstykning  

 af landbrugsejendomme, må der f.eks. særlig i jordbrugsområderne lægges vægt  

 på, at arealer, der kan anvendes jordbrugsmæssigt, fraskilles ejendommen og  

 sammenlægges med anden landbrugsejendom.
Opmærksomheden skal endvidere særlig henledes på, at landbrugsministeriet  

 ved regionplangodkendelsen har forudsat, at en række nærmere angivne  

 jordbrugsmæssige hensyn indgår i den videre planlægning.
Der henvises til  

 landbrugsministeriets skrivelse med bilag I og II, der er optrykt i hæftet  

 sammen med miljøministeriets godkendelse af den pågældende regionplan, jfr.  

 også pkt. 2 i cirkulære af d.d. vedrørende varetagelsen af de  

 jordbrugsmæssige interesser under kommune- og lokalplanlægningen.
Ved fastlæggelsen af byvækstarealer er det forudsat, at nærmere angivne  

 hensyn vedrørende jordressourcemæssige forhold, der er omtalt i fornævnte  

 bilag II ved regionplangodkendelsen, indgår i den videre planlægning.
Ved  

 behandlingen af kommuneplanforslag, lokalplanforslag og udstykningssager må  

 jordbrugskommissionen være opmærksom på, at de jordbrugsmæssige hensyn indgår  

 i afvejningen.
Ved planlægningen af byernes vækst må der ske en afvejning  

 mellem byudviklingsinteresserne og de øvrige interesser for benyttelsen af  

 det åbne land, herunder jordbrugsinteresserne.
Foruden de  

 jordressourcemæssige hensyn, der for en del byer er omtalt i fornævnte bilag  

 II, må der tages hensyn til landbrugsejendommenes struktur- og  

 arronderingsforhold, investeringer i landbrugsejendommes bygninger og anlæg  

 og til forebyggelse af miljøkonflikter mellem bestående landbrugsbedrifter og  

 ny bebyggelse m.v.
2.2. Kommuneplanlægningen Som omtalt ovenfor er der ved regionplangodkendelsen tilvejebragt grundlag  

 for udarbejdelsen af kommuneplaner.
Amtsrådet/Hovedstadsrådet skal efter bestemmelsen i § 8, stk. 1, i lov om  

 kommuneplanlægning (lov nr. 287 af 26. juni 1975) påse, at et forslag til  

 kommuneplan er i overensstemmelse med regionplanlægningen og beslutninger i  

 medfør af lands- og regionplanlovens § 4. Uden for hovedstadsområdet er det  

 ved regionplangodkendelsen forudsat, at amtsrådet i samarbejde med  

 landbrugsministeriet varetager de jordbrugsmæssige interesser i  

 regionplanlægningen og i forbindelse med kommuneplanlægningen.
Der henvises  

 til retningslinier for kommuneplanlægningen i pkt. 2 i cirkulære af d.d.  

 vedrørende varetagelsen af de jordbrugsmæssige interesser under kommune- og  

 lokalplanlægningen.
Disse retningslinier giver - i de tilfælde, hvor der  

 optages forhandling om et forslag til kommuneplan mellem landbrugsministeriet  

 (matrikeldirektoratet), amtsrådet/hovedstadsrådet og kommunalbestyrelsen -  

 mulighed for en afklaring af de jordbrugsmæssige interesser i forbindelse med  

 tilvejebringelsen af kommuneplanen, således at senere indgreb i  

 lokalplanlægningen efter kommuneplanlovens § 26 undgås.
2.3. Lokalplanlægningen Ved vedtagelsen af en kommuneplan bortfalder de i medfør af  

 kommuneplanlovens §15, stk. 2, fastlagte midlertidige rammer for  

 lokalplanlægningen.
På baggrund heraf er der i cirkulære af d.d. vedrørende varetagelsen af de  

 jordbrugsmæssige interesser under kommune- og lokalplanlægningen fastlagt nye  

 retningslinier for lokalproceduren.
Der henvises til pkt. 3-8 i fornævnte  

 cirkulære.
Det fremgår, at reglerne sikrer, at det, når en lokalplan er  

 endelig vedtaget, kan påregnes, at der vil blive meddelt den nødvendige  

 tilladelse efter landbrugsloven til, at lokalplanområdet anvendes til det i  

 planen anførte formål.
3. Jordbrugskommissionernes opgaver i forbindelse med  

 behandlingen af kommuneplan- og lokalplanforslag 3.1. Generelt om jordbrugssektorens forhold til kommune- og  

 lokalplanlægningen Jordbrugskommissionernes opgaver i forbindelse med kommune- og  

 lokalplanlægningen er først og fremmest at bistå landbrugsministeriet med at  

 foretage en lokal, jordbrugskyndig vurdering af planforslag og med at  

 varetage de jordbrugsmæssige interesser i planlægningen.
Det gælder især  

 sikringen af de bedst egnede landbrugsjorder for jordbrugserhvervene og  

 hensynet til en hensigtsmæssig ejendomsstruktur og jordarrondering.
Hertil  

 kommer sikringen af en - set ud fra et samfunds- og erhvervsmæssigt synspunkt  

 - hensigtsmæssig udnyttelse af investeringer i jordbrugets bygninger og  

 øvrige produktionsapparat, således at den del af samfundets  

 kapitalressourcer, der investeres i jordbruget, får en passende  

 afskrivningsperiode.
3.2. Sagsgangen ved behandlingen af kommuneplanforslag Inden for hovedstadsområdet er der i forbindelse med  

 regionplangodkendelsen truffet aftale om, at de statslige sektormyndigheder  

 orienteres om kommuneplanforslag.
Ordningen skal sikre, at der sker en  

 afklaring af sektorinteresserne.
Aftalen er gældende, indtil der foreligger  

 et godkendt regionplantillæg for det åbne land.
Behandlingen af  

 kommuneplanforslag i relation til de jordbrugsmæssige interesser m.v.  

 varetages nu af matrikeldirektoratet, jfr. pkt. 2 i cirkulære af d.d.  

 vedrørende varetagelsen af de jordbrugsmæssige interesser under kommune- og  

 lokalplanlægningen.
Behandlingen er tilrettelagt sådan, at matrikeldirektoratet efter en  

 foreløbig gennemgang af et kommuneplanforslag indhenter udtalelser og  

 oplysninger fra jordbrugskommissionen, jordbrugsdirektoratet og  

 landbrugsministeriets arealdatakontor.
Ved høringen fremsendes i  

 almindelighed et udkast til svarskrivelse til kommunen vedrørende  

 kommuneplanforslaget.
Der træffes i almindelighed aftale med  

 jordbrugskommissionen om, at en repræsentant for matrikeldirektoratet og  

 eventuelt jordbrugsdirektoratet deltager ved besigtigelse i marken.
Endvidere  

 orienteres landbrugsministeriets departement om kommuneplanforslaget og om  

 udkast til svarskrivelse til kommunen af hensyn til varetagelsen af  

 interesser vedrørende statslige forsøgsinstitutioner m.v. og af hensyn til  

 koordineringen med landbrugsplanlægningen og de overordnede jordbrugsmæssige  

 interesser i lands- og regionplanlægningen.
Landbrugsministeriets  

 vildtforvaltning (Vildtreservatkontoret, Rønde) inddrages i tilfælde, hvor  

 der skønnes at være jagt- og vildtinteresser.
Behandlingen af et  

 kommuneplanforslag koordineres endvidere med Hovedstadsrådets behandling af  

 forslaget.
 I tilfælde, hvor landbrugsministeriet inddrages i behandlingen af  

 kommuneplanforslag uden for hovedstadsområdet, jfr. pkt. 2 i cirkulære  

 af d.d. vedrørende varetagelsen af de jordbrugsmæssige interesser under  

 kommune- og lokalplanlægningen, vil forslagene blive behandlet efter  

 tilsvarende retningslinier som ovenfor anført.
3.3. Sagsgangen ved behandlingen af lokalplanforslag Behandlingen af lokalplanforslag i relation til de jordbrugsmæssige  

 interesser m.v. varetages - som hidtil - af matrikeldirektoratet.
I en række  

 lokalplansager er det nødvendigt at indhente oplysninger og udtalelser fra de  

 lokale jordbrugskommissioner og/eller arealdatakontoret.
Ved  

 høringsskrivelsen oplyses, når begge parter samtidig inddrages i  

 sagsbehandlingen.
Arealdatakontoret vil i sådanne tilfælde snarest afgive en  

 udtalelse til brug for jordbrugskommissionens behandling af sagen.  

 Udtalelserne tilbagesendes til matrikeldirektoratet.
 Jordbrugsdirektoratet, landbrugsministeriets departement og  

 vildtforvaltningen inddrages kun i særlige tilfælde i behandlingen af  

 lokalplanforslag.
 Behandlingen af lokalplanforslag koordineres så vidt muligt med  

 amtsrådet/hovedstadsrådet, der i almindelighed orienteres, evt. telefonisk,  

 når matrikeldirektoratet overvejer at gøre indsigelse mod lokalplanforslag.
3.4. Jordbrugskommissionernes opgaver i fornævnte sager Landbrugsministeriet anser det for betydningsfuldt, at der i de sager, der  

 forelægges jordbrugskommissionerne til udtalelse, foretages en  

 sagsbehandling, således at sagerne søges belyst bedst muligt i relation til  

 de jordbrugsmæssige interesser i området.
Det bør således indgå i vurderingen, om kommune- og lokalplanerne i  

 rimeligt omfang tilgodeser, at forbruget af landbrugsjord ikke bliver større end absolut nødvendigt, at nødvendige arealinddragelser fortrinsvis finder sted således, at de  

 bedst egnede landbrugsjorder bevares, at nødvendige indgreb sker under størst mulig hensyntagen til de berørte  

 landbrugsejendommes struktur- og arronderingsforhold og foretagne bygnings-  

 og kulturtekniske investeringer, og at eventuelle miljøkonflikter mellem bestående landbrugsbedrifter og ny  

 bebyggelse m.v. undgås.
I bynære områder vil lokalplanforslag ofte have en nøje sammenhæng med  

 tidligere byplanmæssige dispositioner.
Hensynet til de jordbrugsmæssige  

 interesser må afvejes i forhold til de bymæssige dispositioner.
Det bemærkes,  

 at miljøministeriet ved regionplangodkendelsen har peget på, at  

 overvejelserne i den videre planlægning, herunder de ændrede forudsætninger  

 for bolig- og erhvervsbyggeri, kan føre til, at § 15-rammeområder i landzone  

 ikke medtages som byvækstarealer i kommuneplanen, og at visse byzonearealer,  

 hvis det er muligt, tilbageføres til landzone.
 I det åbne land, f.eks. for så vidt angår lokalplanforslag vedrørende  

 forurenende virksomheder, lossepladser m.v. samt fritids- og  

 sommerhusområder, campingpladser m.v., vil der ofte være foretaget  

 forudgående lokaliseringsundersøgelser, evt. som et led i  

 regionplanlægningen.
Det bør i forbindelse med behandling af lokalplanforslag overvejes,  

 hvorvidt der, når lokalplanen til sin tid søges virkeliggjort, bør stilles  

 betingelser efter landbrugsloven i forbindelse med udstykning m.v.
Dette  

 gælder f.eks. betingelser efter lovens § 4, stk. 2, om jordernes drift eller  

 efter § 4, stk. 3, om afhændelse af ejendommens øvrige jorder til  

 sammenlægning med anden landbrugsejendom.
Kommissionen bør derfor i sin  

 indstilling gøre opmærksom på, om der i forbindelse med efterfølgende  

 udstykninger m.v. inden for lokalplanområdet bør stilles sådanne konkrete  

 betingelser, således at matrikeldirektoratet allerede ved godkendelsen af  

 lokalplanforslaget kan gøre kommunalbestyrelsen bekendt hermed.
 I tilfælde, hvor matrikeldirektoratet har gjort indsigelse mod  

 lokalplanforslaget efter bestemmelserne i § 26 i kommuneplanloven, vil der  

 ofte blive fremsat ønske over for direktoratet om forhandlinger med henblik  

 på en løsning.
 Matrikeldirektoratet kan i sådanne tilfælde anmode jordbrugskommissionen  

 om sammen med direktoratet at deltage i forhandling med vedkommende  

 kommunalbestyrelse og amtsråd/hovedstadsråd med henblik på en løsning i  

 sagen.
