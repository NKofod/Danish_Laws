I.
Institutioner under den koordinerede tilmelding.
 § 1. Følgende institutioner er omfattet af den koordinerede  

 tilmelding (i det følgende forkortet til KOT):
Universiteterne Universitetscentrene Danmarks Tekniske Højskole Danmarks Ingeniørakademi Den Kgl.
Veterinær- og Landbohøjskole Handelshøjskolerne og handelshøjskolecentrene Danmarks Farmaceutiske Højskole Tandlægehøjskolerne Teknika Sociale Højskoler Danmarks Jordemoderskole Ergoterapeut- og fysioterapeutskolerne Seminarier, der uddanner lærere til folkeskolen Børnehave- og fritidspædagogseminarierne Socialpædagogiske seminarier Seminarier, der uddanner ernærings- og husholdningsøkonomer Danmarks Journalisthøjskole Sygeplejeskolerne Radiografskolerne Danmarks Biblioteksskole Arkitektskolerne Erhvervsskolerne Stk. 2. Danmarks Biblioteksskole og arkitektskolerne er omfattet af  

 cirkulæret efter aftale med Kulturministeriet.
 Stk. 3. Andre uddannelsesinstitutioner end dem, der er nævnt i stk.1, kan  

 efter aftale med Undervisnings- og Forskningsministeriet tilknyttes den  

 koordinerede tilmelding.
II.
Baggrund for og administration af KOT.
§ 2. KOT skal sikre, at ansøgerne til uddannelserne på de institutioner,  

 der er nævnt i § 1, optages ved den højest prioriterede uddannelse, de  

 pågældende kan optages ved.
Samtidig sikres det, at en ansøger ikke optager  

 mere end en optagelsesplads.
 Stk. 2. Tilmelding og optagelse sker ved den enkelte institution.
§ 3. Sekretariatet for den koordinerede tilmelding  

 (Tilmeldingssekretariatet) på Københavns Universitet varetager koordineringen  

 af optagelserne.
Tilmeldingssekretariatet varetager endvidere efter aftale  

 mellem Undervisningsministeriet og Københavns Universitet en række  

 administrative og tekniske opgaver og vejledningsopgaver i forbindelse med  

 ansøgnings- og optagelsesproceduren.
 Stk. 2. Undervisningsministeriet og Kulturministeriet bemyndiger  

 Tilmeldingssekretariatet til at forestå proceduren for den koordinerede  

 tilmelding, herunder hvert år at udsende en administrativ vejledning med  

 frister m.v. til institutitonerne under KOT.
 Stk. 3. Klager over Tilmeldingssekretariatets behandling indsendes til  

 dette, senest 4 uger efter, at afgørelsen er meddelt den pågældende.
 Stk. 4. Tilmeldingssekretariatets afgørelse kan indbringes for  

 Undervisnings- og Forskningsministeriet, når det drejer sig om retlige  

 spørgsmål.
III.
Ansøgernes indsendelse af ansøgningsskemaer og prioriteringsskemaer.
 § 4. Ansøgningsskemaer, prioriteringsskemaer og vejledningsmateriale  

 udleveres af uddannelsesinstitutionerne under KOT.
Stk. 2. Ansøgeren indsender et ansøgningsskema for hvert af de ønskede  

 optagelsesområder til den institution, hvorunder optagelsesområdet hører.  

 Desuden indsendes, til den højest prioriterede uddannelsesinstitution, et  

 prioriteringsskema til brug for Tilmeldingssekretariatet, hvorpå ansøgeren i  

 prioriteret rækkefølge angiver de søgte optagelsesområder.
Den enkelte  

 ansøger kan søge optagelse ved indtil 8 forskellige optagelsesområder.
Der  

 kan træffes aftale med Tilmeldingssekretariatet om en begrænsning i antallet  

 af ensartede uddannelsesønsker.
IV.
Svar til ansøgerne.
§ 5. Fra midten af juni udsender institutionen foreløbige optagelsesbreve  

 til ansøgere, der med sikkerhed kan betragtes som optagne.
Senest 28. juli  

 skal institutionerne give meddelelse til de ansøgere, der kan optages ved  

 institutionen.
Institutionen giver ligeledes meddelelse til de ansøgere, der  

 har opnået tilsagn om optagelse det følgende år.
 Stk. 2. Tilmeldingssekretariatet skal have indberetning om de ansøgere,  

 der nu er optaget som følge af ledige pladser ved den endelige  

 tilbagemelding.
 Stk. 3. Hvis en ansøger får svar om optagelse fra flere institutioner,  

 betragtes ansøgeren som optaget ved den højest prioriterede institution.
Stk. 4. De ansøgere, der ikke kunne optages ved nogen af de søgte  

 optagelsesområder, får meddelelse herom senest den 28. juli fra  

 Tilmeldingssekretariatet.
Samtidig med denne meddelelse vedlægges en oversigt  

 over ledige pladser, sådan at de afviste ansøgere (og andre interesserede)  

 kan søge optagelse på de uddannelser, hvor der ikke blev adgangsbegrænsning.
§ 6. Den højest prioriterede uddannelsesinstitution har ansvar for  

 behandlingen af de ansøgere, der skal til sygeeksamen, eller som af anden  

 gyldig grund ikke på ansøgningstidspunktet har en endelig optagelseskvotient.  

 Ansøgerne skal, hvor en optagelseskvotient er afgørende for optagelse,  

 indsende eksamensbeviset til den eller de søgte institutioner, så snart det  

 foreligger.
Institutionen skal herefter indberette til  

 Tilmeldingssekretariatet, om den pågældendes optagelseskvotient blev  

 tilstrækkelig til optagelse på det søgte optagelsesområde.
V.
Ikrafttræden m.v.
 § 7. Cirkulæret har virkning fra og med sommeroptagelsen i 1991.
 Stk. 2. Cirkulæret af 1. juni 1987 om den koordinerede tilmelding ved  

 optagelse til visse videregående uddannelser ophæves.
 Undervisnings- og Forskningsministeriet,  

 den 10. juli 1991.
 P.M.V.
