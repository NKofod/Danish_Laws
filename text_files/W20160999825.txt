Pressenævnets kendelse i sag nr. 16-70-01025 Fiskeritidende.dk er ikke tilmeldt Pressenævnet En forening klagede over en artikel bragt på fiskeritidende.dk, da den ifølge foreningen indeholdt forkerte oplysninger, som kunne være skadende for foreningens arbejde og formål.
Da fiskeritidende.dk ikke er anmeldt til Pressenævnet, har nævnet ikke kompetence til at behandle klagen, som derfor afvises.
 Pressenævnets formand udtaler:
 Da fiskeritidende.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over fiskeritidende.dk hører således ikke under nævnets kompetence.
 Klagen afvises derfor i medfør af medieansvarslovens § 43, stk. 2, nr. 1.
 Foreningen for Skånsomt Kystfiskeri (herefter Foreningen) har ved formand [Formanden] klaget til Pressenævnet over artiklen LIFE støtter stor reduktion i Østersøen bragt den 4. oktober 2016 på fiskeritidende.dk, idet klager mener, at god presseskik er tilsidesat.
 Klagen omfatter endvidere mediets afslag på at fjerne de påklagede udsagn fra hjemmesiden.
 Foreningen har til støtte for klagen anført blandt andet, at det ikke er korrekt, at LIFE (Low Impact Fishers of Europe), som Foreningen er medlem af, støtter EU-Kommissionens anbefaling af en kvotereduktion på torskefiskeri i Østersøen på 88 %, og at denne oplysning er skadende for foreningens arbejde og formål.
 Pressenævnets formand udtaler:
 Da fiskeritidende.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over fiskeritidende.dk hører således ikke under nævnets kompetence.
Klagen afvises derfor i medfør af medieansvarslovens § 43, stk. 2, nr. 1. ¬ Afgjort den 10. oktober 2016.
