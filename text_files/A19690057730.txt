 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormaren, Ditsmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadsfæstet følgende lov:
§ 1 I lov nr. 194 af 5. juni 1959 om vederlag og pension m.v. for ministre  

 foretages følgende ændringer:
 1. § 1, stk.1, affattes således:
»Det årlige vederlag til ministre udgør 45.000 kr. med tillæg efter  

 de den 1. oktober 1969 gældende satser.
Af det samlede vederlag ydes 100/133  

 som grundbeløb, der reguleres på samme måde som tjenestemandslønninger.« 2. § 2, stk. 1, affattes således:
»Som repræsentationstillæg ydes der statsministeren 13.500 kr. og  

 udenrigsministeren 18.000 kr. årlig, der dyrtidsreguleres på samme måde som  

 generelle og særlige tillæg til tjenestemandsstillinger.« 3. § 2, stk. 3, affattes således:
»Stk. 3.  Til ministre, der ikke er medlemmer af  

 folketinget, ydes et tillæg svarende til det efter lov om valg til  

 folketinget gældende grundvederlag til medlemmer af folketinget.« 4. § 3, stk. 2, affattes således:
»Stk. 2.  Ventepenge bortfalder, såfremt en afgået  

 minister ansættes i en stilling, i hvilken ansættelsen kan medregnes i  

 pensionsalder efter § 4 i lov om tjenestemandspension.
Er lønningsindtægten  

 lavere end ventepengene, udbetales dog som personligt tillæg et beløb, der  

 svarer til forskellen.« 5. § 4 affattes således:
 »Stk. 4.  En minister, der har opnået mindst 1 års  

 pensionsalder, er berettiget til egenpension efter udløbet af det tidsrum,  

 hvori der udbetales ventepenge.
 Stk. 2.  Ægtefællen efter en minister, der ved sin død  

 fungerede i ministerstilling eller var pensioneret eller oppebar ventepenge,  

 er berettiget til ægtefællepension, medmindre ægteskabet blev indgået på  

 dødslejet eller efter, at afdøde var fyldt 60 år eller fratrådt som minister.
 Stk. 3.  Med hensyn til børnepensionstillæg og  

 børnepension finder bestemmelserne i kapitel 4 i lov om tjenestemandspension  

 tilsvarende anvendelse.
Stk. 4.  Bestemmelserne om efterindtægt i kapitel 6 i  

 lov om tjenestemandspension finder tilsvarende anvendelse, for så vidt angår  

 vederlag, ventepenge og pension efter nærværende lov.« 6. Som ny  § 5 indføjes:
 » § 5.  En ministers pensionsalder er  

 funktionstiden som minister, regnet fra den første udnævnelse.
Stk. 2.  Egenpension og ægtefællepension beregnes af det  

 i § 1 nævnte beløb på 45.000 kr.
Egenpension udgør ved en pensionsalder fra 1 år til 2 år ............................................10 pct. - 2  

 - - 3 - ............................................15 - - 3 - - 4 -  

 ............................................20 - - 4 - - 5 -  

 ............................................25 - - 5 - - 6 -  

 ............................................30 - - 6 - - 7 -  

 ............................................35 - - 7 - - 8 -  

 ............................................40 - 8 - og derover  

 ..........................................50 - Ægtefællepension udgør ved en pensionsalder under 4 år ..................................................20 pct. fra 4  

 - til 8 år............................................25 - - 8 - - 12 -  

 ............................................30 - på 12 - og derover  

 ........................................35 - Stk. 3.  Til pensioner efter stk. 2 ydes tillæg efter de  

 pr. 1. oktober 1969 gældende satser.
Af det samlede pensionsbeløb ydes  

 100/133 som grundbeløb.
Stk. 4.  Bestemmelserne om regulering af pensioner og  

 efterindtægt i § 27, stk. 1-2, i lov om tjenestemandspension finder  

 tilsvarende anvendelse ved regulering af grundbeløb efter stk. 3 samt af  

 børnepension, børnepensionstillæg og efterindtægt i henhold til nærværende  

 lov.« 7. § 5 ændres til § 6, der affattes således:
» § 6.  Er en tjenestemand overgået til  

 ministerstilling, har han ved sin afgang fra denne ret til den ham ved  

 afgangen fra tjenestemandsstillingen tilkommende pension, forøget med  

 egenpension efter nærværende lov; det samlede pensionsbeløb kan dog ikke  

 overstige den højeste egenpension, der kan opnås efter lov om  

 tjenestemandspension.
Ansættes en pensionsnydende minister i  

 tjenestemandsstilling, hvis lønning er større end den ham i alt tillagte  

 pension, bortfalder denne; er lønningen mindre end pensionen, udbetales  

 forskellen som personligt tillæg.
Ved afgang fra tjenestemandsstilling, som  

 en afgået minister beklæder, har han ret til den samlede pension, der som  

 afgået minister tilkom ham, hvis denne er større end den pension, hvortil  

 tjenestemandsstillingen berettiger ham, idet det tidsrum, hvori han har  

 fungeret som minister og eventuelt i tidligere tjenestemandsstilling,  

 medregnes i pensionsalderen.
 Stk. 2.  Ventepengeperiode medregnes ikke i  

 pensionsalder.
Stk. 3.  Ægtefællepension efter nærværende lov kan i  

 forbindelse med ægtefællepension hidrørende fra ansættelse i  

 tjenestemandsstilling ikke overstige den højeste ægtefællepension, der kan  

 opnås efter lov om tjenestemandspension.« 8. § 6 udgår.
 9. Som ny § 7 indføjes:
 » § 7.  Reglerne i kapitel 9 i lov om  

 tjenestemandspension angående samordning med pensioner efter den sociale  

 pensionslovgivning finder tilsvarende anveldelse for pensioner, der omfattes  

 af nærværende lov.
 Stk. 2.  Fradraget efter § 29 i lov om  

 tjenestemandspension udgør for de af nærværende lov omfattede pensioner  

 følgende procentdele af folkepensionens grundbeløb:
 Egenpension.
I pension, der er beregnet på grundlag af en pensionsalder fra 1 år til 2 år, fradrages..................................15 pct. - 2  

 - - 3 - - ..................................22 - - 3 - - 4 - -  

 ..................................30 - - 4 - - 5 - -  

 ..................................37 - - 5 - - 6 - -  

 ..................................44 - - 6 - - 7 - -  

 ..................................52 - - 7 - - 8 - -  

 ..................................59 - på 8 - og derover, fradrages ..............................74 - Ægtefællepension.
I pension, der er beregnet på grundlag af en pensionsalder under 4 år, fradrages........................................42 pct. fra 4  

 - til 8 år fradrages ................................53 - - 8 - - 12 - -  

 ................................63 - på 12 år og derover, fradrages  

 ............................74 - » 10. § 7, § 8 og § 9 ændres til: § 8, § 9 og § 10.
§ 2 Forhøjelsen af tillæget til ministre, der ikke er medlemmer af  

 folketinget, begrænses ved lovens ikrafttræden til 3 pct. af det for oktober  

 måned 1969 udbetalte tillæg.
Den resterende forhøjelse udbetales med  

 halvdelen den 1. april 1970 og halvdelen den 1. oktober 1970.
§ 3 Med hensyn til pensioner, der udbetales på grundlag af funktionstid som  

 minister før denne lovs ikrafttræden, finder de hidtil gældende regler  

 fortsat anvendelse.
§ 4 Loven har virkning fra den 1. november 1969. Bestemmelserne i § 7 har dog  

 virkning fra den 1. april 1970.
 Givet på Christiansborg slot, den 19.  

 december 1969.
 Under Vor Kongelige Hånd og Segl.
 FREDERIK R.
/H.
Baunsgaard.
