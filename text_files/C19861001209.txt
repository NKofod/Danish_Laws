 Ved behandlingen af patentansøgninger, der angår mikrobiologiske  

 fremgangsmåder og produkter af sådanne fremgangsmåder, gælder - udover hvad  

 der er foreskrevet i patentloven, patentbekendtgørelsen og  

 patentbestemmelserne - følgende:
 1. Definitioner m.v.
Begrebet »mikroorganismer« skal i denne forbindelse opfattes i  

 vid betydning.
Det anses at omfatte materiale af mikroskopisk eller  

 submikroskopisk størrelse, som enten kan replikere sig selv eller styre sin  

 egen replikation.
Det anses således at omfatte sådanne vira, plasmider,  

 ikke-differentierede plante- og dyreceller (f.eks. cellelinjer), protozoer og  

 encellede alger, som kan deponeres i henhold til Budapesttraktaten.
 Begrebet mikrobiologisk fremgangsmåde forstås således, at det omfatter  

 ikke bare fremgangsmåder, der udnytter mikroorganismer, men også  

 fremgangsmåder til fremstilling eller isolering af mikroorganismer, f.eks.  

 gentekniske fremgangsmåder.
Fremgangsmåder af overvejende teknisk karakter til fremstilling af planter  

 eller dyr anses ikke som væsentligt biologiske.
Således er biologiske  

 fremgangsmåder til fremstilling af planter eller dyr, ved hvilke mennesket  

 ved en teknisk indgriben influerer væsentligt på det opnåede resultat, ikke  

 udelukket fra patentering.
En sådan fremgangsmåde kan f.eks. være en  

 biologisk fremgangsmåde, der ved et teknisk indgreb modificeres med et  

 mikrobiologisk træk, som udgør det væsentlige træk ved opfindelsen.
 2. Patentansøgningens beskrivelse.
 Er der foretaget en deponering i henhold til patentlovens § 8a, skal det  

 fremgå af beskrivelsen, at den er foretaget i overensstemmelse med  

 Budapesttraktaten (Bkg. § 17a). I beskrivelsen skal det tillige oplyses,  

 hvilket nummer deponeringsmyndigheden har tildelt den deponerede kultur.
 Beskrivelsen skal indeholde de oplysninger vedrørende en ny  

 mikroorganismes klassifikation og væsentlige forskelle fra kendte  

 mikroorganismer, udtrykt ved morphologiske og biokemiske karakteristika og  

 den foreslåede taxonomiske betegnelse, som er nødvendige af hensyn til  

 bestemmelserne i patentbekendtgørelsens § 17, stk. 2, og i  

 patentbestemmelsernes § 5a.
 Eksempler på standardværktøj vedrørende beskrivelse af mikroorganismer er  

 seneste udgave af følgende:
»Bergey's Manual of Determinative Bacteriology«, J.
Lodder +  

 N.J.W.
Kreger van Rij: »The Yeasts, a Taxonomic Study«, G.C.
Ainsworth, F.K.
Sparrow, A.S.
Sussmann: »The Fungi«, J.J.  

 Pitt, »The Genus Penicillium«, Kataloger over deponeringer hos ATCC (American Type Culture Collection) og  

 deri angivne bestemmelser for karakterisering af deponeringer (f.eks.  

 cellelinjer, fager), såsom »ATCC Catalogue of Strains« og  

 »ATCC Catalogue of Recombinant DNA-Vectors and Hosts«, eller rapporter som »Report of the International Committee on Taxonomy of Viruses« (fra tidsskriftet »Intervirology«) eller standardtidsskrifter som »International Journal of Systematic Bacteriology«.
 Da organismekarakteristikken ikke kan anses at omfatte sådanne  

 mikroorganismer, hvis egenskaber afviger væsentligt fra de givne  

 karakteristika, kan angivelser såsom »opfindelsen er ikke begrænset til  

 (anvendelsen af) den nævnte organisme, men skal også omfatte (anvendelsen af)  

 mutanter, varianter og rekombinanter af denne« ikke tilladelse.
 3. Patentansøgningens krav.
 Patentkrav kan rettes på mikroorganismer som sådanne, når de er  

 fremstillet ved en mikrobiologisk fremgangsmåde, og  

 patentbarhedsbetingelserne, herunder reproducerbarhed, er opfyldt.
Kravet kan foruden mikroorganismen som sådan omfatte sådanne  

 veldefinerede, reproducerbare mutanter deraf, som er beskrevet i beskrivelsen  

 og har væsentlig samme egenskaber.
En generel angivelse som »eller  

 mutanter heraf med væsentlig samme egenskaber« tillades ikke i krav  

 rettet på mikroorganismer som sådanne.
 For mikroorganismer, som er deponeret i overensstemmelse med PL § 8a,  

 anses reproducerbarheden at være sikret ved muligheden for at få udleveret en  

 prøve i overensstemmelse med PL § 22.
 4. Deponeringsinstitutioner.
 Information om, hvilke deponeringsinstitutioner der er internationale  

 deponeringsmyndigheder i henhold til Budapesttraktaten, publiceres i  

 »Industrial Property« og i »Dansk Patenttidende«.
 En samlet oversigt over disse deponeringsmyndigheder med oplysning om,  

 hvilke typer mikroorganismer der kan deponeres ved den enkelte  

 deponeringsmyndighed, og hvilke afgifter de enkelte deponeringsmyndigheder  

 beregner sig, publiceres hvert år i nr. 1 af »Industrial Property«.
 5. Gyldighedsområde.
 Ovenstående bestemmelser gælder for patentansøgninger, som er indleveret  

 den 1. juli 1985 eller senere.
 For patentansøgninger, som er indleveret før nævnte dato, gælder bilag I i  

 patentbestemmelserne af 1. december 1980, samt ovenstående pkt. 1, 2. og 3.  

 afsnit, samt pkt. 3, 1. og 2. afsnit.
