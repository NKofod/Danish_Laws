NOA-Meddelelse vedr.
A-kassernes muligheder  

 for at arrangere de af AF udbudte kurser Arkaderne kan arrangere kurser som led i den intensive  

 jobsøgningsindsats, for så vidt angår a-kassens  

egne medlemmer, jf. § 24 a i aktivloven, og gennemføre den  

 særlige formidlingssats, herunder afholde vejledningsforløb, for  

alle ledige, jf. § 24 b i aktivloven.
 Herudover har a-kasserne efter de nugældende regler ikke mulighed  

 for at agere som anden aktør i forhold til aktiveringsindsatsen.
 Med finanslovsaftalen for 2001 blev det aftalt, at der skulle ske en  

 justering af aktivloven, hvor AF bl.a. skulle give andre aktører,  

 herunder a-kasserne, mulighed for at byde på aktiveringstilbud med  

 fokus på jobsøgning og jobformidling.
 Aftalen blev udmøntet ved lov nr. 1250 af 20. december 2000 om  

 ændring af aktivloven.
 Siden er der fra forskellig side blevet rejst spørgsmål om, i  

 hvilken udstrækning a-kasserne kan agere som "anden  

 aktør", herunder give tilbud på at arrangere kurser, som  

 udbydes af AF.
 Arbejdsdirektoratet har i denne anledning meddelt, at a-kassernes  

 muligheder i den forbindelse er begrænset af  

 arbejdsløshedsforsikringslovens § 30, hvorefter a-kassernes  

 formål alene er at sikre medlemmerne økonomisk bistand i  

 tilfælde af ledighed samt helt eller delvist at administrere andre  

 ordninger, der ved lov er pålagt a-kasserne.
 Der har hidtil været den praksis, at a-kasserne   inden for  

 arbejdsløshedsforsikringslovens § 30   helt eller delvist har kunnet  

 afholde kortvarige jobsøgningskurser o.lign. for egne ledige  

 medlemmer, f.eks. i form af vejlednings- og afklaringsforløb.
 Finanslovsaftalen for 2001 og lovbemærkningerne til  

 ændringerne til aktivloven giver imidlertid mulighed for, at a-kasserne  

 herudover kan agere som anden aktør i det omfang, som følger af  

 §§ 24a og 24b i aktivloven.
 A-kasserne kan således afholde kurser som led i den intensive  

 jobsøgningsindsats, for så vidt angår a-kassens  

egne medlemmer, jf. § 24a i aktivloven, og kan gennemføre den  

 særlige formidlingsindsats, herunder afholde vejledningsforløb,  

 for alle ledige, jf. § 24 b i aktivloven.
 Herudover har a-kasserne efter de nugældende regler ikke mulighed  

 for at agere som anden aktør i forhold til aktiveringsindsatsen.
 Der henvises til Arbejdsdirektoratets Meddelelse nr. 9/02 af 20. marts  

 2002.
