Tillægsbetænkning afgivet af  

 Arbejdsmarkedsudvalget den 29. maj 2002 Tillægsbetænkning over Forslag til lov om orlov til  

 lønmodtagere, der passer nærtstående med handicap eller  

 alvorlig sygdom [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1  

 ændringsforslag til lovforslaget.
Socialistisk Folkepartis medlem af  

 udvalget har meddelt, at han har trukket det af ham den 24. maj 2002 stillede  

 ændringsforslag tilbage.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 15. marts 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget afgav  

 betænkning den 17. april 2002. Lovforslaget var til 2. behandling den  

 2. maj 2002, hvor behandlingen blev afbrudt, og lovforslaget blev henvist til  

 fornyet behandling i Arbejdsmarkedsudvalget.
Udvalget afgav mundtlig  

 indstilling, da 2. behandling af lovforslaget blev genoptaget den 23. maj  

 2002. Lovforslaget blev, i forbindelse med at 3. behandling af lovforslag nr.  

 L 128 blev afbrudt den 29. maj 2002, henvist til fornyet behandling i  

 Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
3. Indstillinger Udvalget indstiller lovforslaget til vedtagelse  

med det stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af  

udvalget:
Til § 1 1) I stk. 1 ændres »den periode« til: »den  

 eller de perioder«.
[Mulighed for opdeling af orloven] Bemærkninger Til nr. 1 Ændringsforslaget stilles som en konsekvens af det  

 ændringsforslag, som er stillet til forslag til lov om ændring af  

 lov om social service. (Ansættelse til pasning af  

 nærtstående med handicap m.v.) (L 128), der indebærer en  

 mulighed for, at der fra den 1. oktober 2002 kan ske en opdeling af  

 ansættelsesperioden i 2 gange 3 måneder.
Der vil også  

 være mulighed for at aftale kortere perioder end 3 måneder.
Ændringsforslaget betyder, at arbejdsgiverne  

 forpligtes til at give orlov i den eller de perioder, som personen  

 ønsker orlov i.
Perioden kan maksimalt deles i 2 perioder.
Der  

 henvises i øvrigt til bemærkningerne til ændringsforslaget  

 til lovforslag nr.
L 128.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
