Skriftlig fremsættelse (26. november 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 retssikkerhed ved forvaltningens anvendelse af tvangsindgreb og  

 oplysningspligter (Lovforslag nr.
L 96).
 Af regeringsgrundlaget fra 2001 fremgår det, at regeringen  

 ville nedsætte en retssikkerhedskommission med henblik på at forbedre  

 borgernes  

 og virksomhedernes retssikkerhed i tilfælde, hvor offentlige myndigheder uden  

 for strafferetsplejen og uden forudgående retskendelse kan opnå adgang til  

 private boliger og virksomheder mv., samt i tilfælde, hvor borgere og  

 virksomheder er forpligtet til at meddele visse oplysninger til det  

 offentlige.
 Lovforslaget bygger på Retssikkerhedskommissionens  

 betænkning, der blev afgivet i sommeren 2003.
I lovforslaget fastsættes der generelle regler om den  

 fremgangsmåde, som forvaltningsmyndighederne skal følge ved gennemførelsen af  

 et tvangsindgreb uden for strafferetsplejen.
Lovforslaget indebærer således,  

 at  

 en række af forvaltningslovens regler om partsrettigheder overføres til dette  

 område.
Det drejer sig bl.a. om forvaltningslovens regler om partsaktindsigt,  

 begrundelse og klagevejledning.
 Herudover indebærer lovforslaget, at forvaltningen som  

 hovedregel skal give underretning til vedkommende borger eller virksomhed  

 forud  

 for et tvangsindgrebs gennemførelse.
Dette udgangspunkt kan dog fraviges bl.a. i tilfælde, hvor  

 øjemedet med et kontrolbesøg mv. ville forspildes, såfremt der gives  

 forudgående underretning.
Det kan bl.a. være tilfældet ved kontrolbesøg, der  

 har til formål at undersøge et »øjebliksbillede« f.eks. af  

 arbejdsmiljømæssige  

 forhold hos en virksomhed eller af hygiejnetilstanden hos en  

 fødevareproducent.
Lovforslagets udgangspunkt om underretning forud for et  

 tvangsindgrebs gennemførelse kan bl.a. også fraviges, hvor afgørende hensyn  

 til  

 private eller offentlige interesser taler for det.
Det kan f.eks. være  

 tilfældet, hvor der kan være fare for menneskers sikkerhed og sundhed.
 Desuden indeholder lovforslaget regler om pligt for  

 myndigheden til at forevise legitimation i forbindelse med gennemførelse af  

 tvangsindgreb, pligt til at udvise størst mulig skånsomhed under et  

 tvangsindgrebs gennemførelse samt pligt til i en række tilfælde at udfærdige  

 en  

 rapport om udførelsen af et tvangsindgreb.
 Det foreslås endvidere at lovfæste det forvaltningsretlige  

 proportionalitetsprincip, hvilket indebærer, at en forvaltningsmyndighed kun  

 kan beslutte at iværksætte et kontrolbesøg eller andet tvangsindgreb uden for  

 strafferetsplejen, hvis mindre indgribende foranstaltninger ikke er  

 tilstrækkelige, og hvis indgrebet står i rimeligt forhold til formålet med  

 indgrebet.
 De nævnte regler om forvaltningens gennemførelse af  

 tvangsindgreb vil efter lovforslaget omfatte de tilfælde, hvor en myndighed  

 uden for strafferetsplejen og uden forudgående retskendelse foretager  

 husundersøgelser, herunder f.eks. undersøgelser af kontorer og andre  

 virksomhedslokaler, eller undersøgelser af breve og andre papirer, herunder  

 f.eks. regnskabsbilag, forretningsdokumenter mv.
 Lovforslaget indeholder også regler om forvaltningens  

 anvendelse af tvangsindgreb og oplysningspligter uden for strafferetsplejen i  

 tilfælde, hvor der opstår mistanke om, at en borger eller virksomhed har  

 begået  

 et strafbart forhold.
 Efter lovforslaget vil der i disse situationer gælde særlige  

 begrænsninger i adgangen til at anvende administrative tvangsindgreb samt i  

 adgangen til at anvende bestemmelser i lovgivningen mv. om pligt til at give  

 oplysninger til forvaltningen.
Myndighederne kan således ikke gennemføre tvangsindgreb,  

 hvis formålet er at tilvejebringe oplysninger til brug for fastsættelse af  

 straf.
Et tvangsindgreb må i så fald gennemføres efter reglerne i  

 retsplejeloven om politiets adgang til at foretage indgreb inden for  

 strafferetsplejen.
 Lovforslaget vil derimod ikke være til hinder for, at en  

 myndighed  også hvor der foreligger mistanke om en strafsanktioneret  

 lovovertrædelse  kan foretage kontrolbesøg eller andre tvangsindgreb,  

 hvis  

 formålet er at tilvejebringe oplysninger til brug for varetagelsen af  

 tilsyns-  

 og kontrolopgaver mv., der ikke vedrører fastsættelse af straf.
Endvidere indebærer lovforslaget, at forvaltningen som  

 udgangspunkt ikke over for borgere og virksomheder kan anvende  

 oplysningspligter, der er fastsat i den øvrige lovgivning, hvis vedkommende  

 er  

 mistænkt for en strafbar lovovertrædelse.
Denne del af forslaget bygger bl.a.  

 på det princip om retten til ikke at inkriminere sig selv, der følger af Den  

 Europæiske Menneskerettighedskonvention.
 Det foreslås, at loven skal træde i kraft den 1. januar  

 2005. Sigtet er at give de berørte myndigheder tilstrækkelig tid til at  

 indrette sig på lovforslagets regler, herunder at udarbejde nødvendigt  

 vejledningsmateriale om lovens anvendelse.
 Justitsministeriet vil efter lovforslagets gennemførelse og  

 ikrafttræden årligt udarbejde en redegørelse om forvaltningens anvendelse af  

 tvangsindgreb og oplysningspligter uden for strafferetsplejen.
 Samtidig med at lovforslaget skaber grundlag for større  

 retssikkerhed ved forvaltningens anvendelse af tvangsindgreb og  

 oplysningspligter, lægger regeringen stor vægt på, at der fortsat vil være en  

 effektiv kontrol med overholdelsen af lovgivningen på de enkelte områder.
Der kan i den forbindelse peges på, at kontrollens effektivitet  

 ikke kun afhænger af antallet af f.eks. stikprøvevise kontrolbesøg.
Det er  

 lige  

 så vigtigt, at der sker en målrettet planlægning af den samlede  

 kontrolindsats  

 med henblik på inden for det enkelte område bl.a. at kunne rette speciel  

 fokus  

 mod brancher, virksomheder mv., hvor der generelt vurderes at være en særlig  

 risiko for manglende overholdelse af lovgivningen.
Med den generelle  

 regulering, som der lægges op til, og som vil stille en række krav til nye  

 eller ændrede arbejdsgange, vil lovforslaget kunne bidrage til, at den  

 enkelte  

 myndighed i endnu højere grad er opmærksom på, hvordan den samlede  

 kontrolindsats tilrettelægges.
 Indførelsen af nye, almindelige regler om fremgangsmåden ved  

 myndighedernes kontrolbesøg vil i nogle tilfælde også kunne medvirke til at  

 sikre kvaliteten af det enkelte kontrolbesøg  herunder ved, at berørte  

 virksomheder gennem den foreslåede hovedregel om forudgående underretning vil  

 kunne være forberedt på et kontrolbesøg, således at bl.a. de personer i  

 virksomheden, som kan være til hjælp ved myndighedens kontrol af  

 regnskabsoplysninger, tekniske installationer mv., er til stede i  

 virksomheden  

 på det tidspunkt, hvor myndigheden foretager kontrolbesøget.
 I øvrigt kan det tilføjes, at de enkelte ministerier  

 naturligvis løbende vil overveje, om der med henblik på at sikre en effektiv  

 kontrol kan være behov for at ændre eller justere de nærmere regler om  

 håndhævelse mv. på det enkelte område.
Det er tvivlsomt, om  og i givet fald i hvilket omfang   

 lovforslaget vil medføre merudgifter for myndighederne, da det vil afhænge  

 af,  

 om de praktiske arbejdsgange omlægges som forventet.
Som følge af denne  

 usikkerhed vil der i begyndelsen af 2006 blive iværksat en evaluering med  

 henblik på at identificere eventuelle merudgifter.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
