Det lokale nævn udsætter behandlingen af en ansøgning om  

 sendetilladelse, indtil radioen har afholdt stiftende generalforsamling, og  

 der er nedsat en bestyrelse.
Endvidere ønsker nævnet radioens adresse fastsat  

 og nærmere dokumentation vedr.
 driftsbudget.
 Udvalget finder ikke grundlag for at kritisere nævnets vurdering og  

 giver på den baggrund ikke klager medhold.
På sit møde den 6. november 1990 har Udvalget vedr.
Lokal Radio og TV  

 behandlet en klage af 15. september 1990 fra Radio Vestsjælland, Høng, over  

 en afgørelse om udsættelse af behandlingen af en ansøgning om sendetilladelse  

 til lokal radiovirksomhed.
Afgørelsen er truffet af Høng, Dianalund og Gørlev  

 kommuners Lokalradionævn.
Udvalget vedr.
Lokal Radio og TV har behandlet sagen på grundlag af  

 følgende oplysninger:
I brev af 12. september 1990 til Radio Vestsjælland meddeler nævnet, at  

 behandlingen af ansøgningen om sendetilladelse er blevet udsat, indtil  

 radioen har afholdt stiftende generalforsamling, og der er nedsat en  

 bestyrelse.
Endvidere ønsker nævnet radioens adresse fastsat og en nærmere  

 dokumentation for, at driftsbudgettets indtægtsside kan opfyldes.
I brev af 15. september 1990 klages over afgørelsen.
Det anføres, at det  

 ikke er nødvendigt for udstedelse af sendetilladelse at have afholdt  

 generalforsamling.
Det anføres endvidere, at radioen ikke ønsker at binde sig  

 økonomisk via et lejemål, før sendetilladelsen foreligger, samt at radioen  

 ikke kan dokumentere budgettets holdbarhed, før det vides, hvilken sendetid,  

 der kan rådes over.
 I nævnets udtalelse af 12. oktober 1990 understreges, at nævnet ikke har  

 truffet afgørelse med hensyn til udstedelse af sendetilladelse, men alene har  

 udsat behandlingen, indtil de nævnte oplysninger foreligger.
 I supplerende udtalelse af 16. oktober 1990 fra Radio Vestsjælland  

 fastholdes klagen.
 Udvalget skal herefter udtale:
 Der findes ikke grundlag for at kritisere, at nævnet har udsat  

 behandlingen af klagerens ansøgning, indtil foreningsdannelsen er gennemført  

 og det således kan konstateres, at bestyrelsen opfylder lovens krav, ligesom  

 det er berettiget at kræve oplysninger vedrørende ansøgerens økonomiske  

 muligheder for at gennemføre de opstillede programplaner.
 Udvalget træffer herefter følgende afgørelse:
 Der kan ikke gives klageren medhold.
 Ingen.
