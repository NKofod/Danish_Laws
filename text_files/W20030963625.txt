Landsskatteretskendelse af 25. april 2003 vedr.
Godtgørelse  

 af tinglysningsafgift - ejerpantebrev Klagen skyldes, at afgiftsmyndigheden har afslået en anmodning  

 fra A A/S om godtgørelse af tinglysningsafgift på 525.000 kr. vedrørende et  

 ejerpantebrev, der er tinglyst som byrde.
Det fremgår af sagens oplysninger, at A A/S den 28. oktober 2000  

 oprettede et ejerpantebrev på 35.000.000,00 kr. med pant i ejendommene delnr.  

 2  

 af matr. nr. x, y og z.
På ejerpantebrevet havde B A/S, der var betinget  

 adkomsthaver, tiltrådt pantsætningen.
Ejerpantebrevet blev den 2. februar  

 2001  

 afgiftsberigtiget med 526.400 kr. (1.400 kr. + 525.000 kr.). Samme dag blev  

 ejerpantebrevet tinglyst som byrde på de pågældende ejendomme.
Ejendomsejer  

 ifølge tingbogen var på daværende tidspunkt C m.fl.
Anmelderen (D Bank A/S) har den 12. juni 2001 med henvisning til  

 tinglysningsafgiftslovens 19, stk. 2, 2. pkt., anmodet om godtgørelse af  

 beløbet på 525.000 kr.
Som begrundelse herfor har anmelderen anført, at det  

 omhandlede ejerpantebrev alene er tinglyst som byrde og ikke som hæftelse.  

 Ejerpantebrevet har således aldrig været tinglyst pantstiftende.  

 Ejerpantebrevet skulle derfor alene have været afgiftsberigtiget med 1.400  

 kr.  

 som alle andre byrder, jf. tinglysningsafgiftslovens § 5, stk. 5, 2. pkt.,  

 jf.  

 § 7. Den variable afgift ville først have været forfaldet til betaling, hvis  

 banken havde begæret ejerpantebrevet tinglyst pantstiftende.
Endvidere har  

 anmelderen anført, at A A/S ikke var tinglyst adkomsthaver til de pågældende  

 ejendomme på tidspunktet for tinglysningen.
Ejerpantebrevet blev derfor alene  

 tinglyst som byrde med henblik på senere at tinglyse det som hæftelse.
A A/S  

 gav ejerpantebrevet i håndpant til D Bank A/S til sikkerhed for selskabets  

 engagement med banken.
Det viste sig imidlertid, at ejerpantebrevet ikke  

 skulle  

 bruges, idet banken fik anden sikkerhed for engagementet.
Afgiftsmyndigheden har ved den påklagede afgørelse afslået  

 anmodningen om godtgørelse.
Som begrundelse herfor har afgiftsmyndigheden  

 anført, at ejerpantebrevet er korrekt afgiftsberigtiget.
Afgiftsmyndigheden  

 har  

 herved bemærket, at ejerpantebrevet er afgiftsberigtiget med 526.400 kr.,  

 svarende til 1.400 kr. plus 1,5 % af det pantsikrede beløb, 35.000.000 kr.,  

 jf.  

 tinglysningsafgiftslovens § 5, stk. 1. Endvidere har afgiftsmyndigheden  

 bemærket, at ejerpantebrevet blev anmeldt til tinglysning den 2. februar  

 2001,  

 og at det af tinglysningspåtegningen fremgår, at ejerpantebrevet blev  

 tinglyst  

 som byrde.
Afgiftsmyndigheden har videre anført, at det fremgår af  

 tinglysningsafgiftslovens § 1, at der skal betales en afgift for tinglysning  

 af  

 pant, jf. §§ 5, 9 og 10. Af tinglysningsafgiftslovens § 5, stk. 1, fremgår,  

 at  

 for tinglysning af pant udgør afgiften 1.400 kr. og 1,5 % af det pantsikrede  

 beløb.
Der skelnes ikke mellem, hvilken rubrik pantebrevet er tinglyst i.
Det  

 har således ingen afgiftsmæssig betydning, hvilken rubrik pantebrevet er  

 tinglyst i.
Det afgørende er, at der er tale om tinglysning af en panteret.  

 Efter  

 afgiftsmyndighedens opfattelse skal der betales afgift efter  

 tinglysningsafgiftslovens § 5, stk. 1, for tinglysning af pantebreve, uanset  

 om  

 tinglysningen registreres i byrderubrikken eller i en anden rubrik.
Afgiften  

 forfalder ved anmeldelsen til tinglysning, jf. tinglysningsafgiftslovens §  

 16.
Til advokatens anbringende om at ejerpantebrevet alene er  

 tinglyst som byrde og ikke som hæftelse, hvorfor ejerpantebrevet aldrig har  

 været tinglyst pantstiftende, har afgiftsmyndigheden anført, at det er  

 anmeldelsen  

 af en panteret til tinglysning, der udløser afgift efter § 5. Det anmeldte  

 dokument indeholder en panteret og bliver derfor tinglyst pantstiftende.  

 Dette  

 sker, uanset om ejerpantebrevet bliver indført i hæftelsesrubrikken eller  

 byrderubrikken.
Det fremgår ikke af tinglysningsafgiftsloven, at en panteret  

 skal indføres i en bestemt rubrik for at afgift udløses.
Det afgørende er, at  

 panteretten er indført i tingbogen.
Placering af pantet i byrderubrikken i  

 modsætning til hæftelsesrubrikken skyldes tinglysningstekniske grunde, jf.  

 cirkulære nr. 190 af 15. december 1995, § 19, som ikke påvirker  

 afgiftsberegningen, idet det afgørende er, at pantet er tinglyst på den  

 pågældende ejendom.
Til advokatens anbringende om at pantebrevet er tinglyst  

 servitutstiftende, har afgiftsmyndigheden anført, at det omhandlede  

 ejerpantebrev efter sit eget indhold stifter en panteret med sikkerhed i fast  

 ejendom.
Ejerpantebrevet indeholder hverken en ret som hjemler sin indehaver  

 en  

 adgang til at råde over en fremmed ejendom, eller en ret som tillader sin  

 indehaver at fordre en tilstand opretholdt.
Det omhandlede ejerpantebrev er  

 tinglyst på de pågældende ejendomme som sikring for et pantebeløb på  

 35.000.000,00 kr.
 Afgiftsmyndigheden har yderligere anført, at det omhandlede  

 ejerpantebrev ikke er omfattet af tinglysningsafgiftslovens § 7, idet der er  

 tale om tinglysning af en panteret, hvilket er omfattet af  

 tinglysningsafgiftslovens § 5.
Endelig har afgiftsmyndigheden anført, at det fremgår af  

 tinglysningsafgiftslovens § 19, stk. 2, at afgiftsmyndigheden træffer  

 afgørelse  

 om afgiften.
Såfremt der er betalt for meget i afgift, tilbagebetaler  

 afgiftsmyndigheden det overskydende afgiftsbeløb.
Da det omhandlede  

 ejerpantebrev er korrekt afgiftsberigtiget, kan der ikke ydes godtgørelse  

 efter  

 tinglysningsafgiftslovens § 19, stk. 2, 2. pkt.
Klagerens advokat har over for Landsskatteretten nedlagt påstand  

 om godtgørelse af 525.000 kr.
Til støtte for påstanden har advokaten anført,  

 at  

 afgiftsmyndighedens fortolkning af tinglysningsafgiftslovens § 5 ikke er  

 korrekt.
Tinglysningsafgiftslovens § 1, nr. 2, omhandler tinglysning af pant.  

 Advokaten har herved anført, at pant tinglyses i hæftelsesrubrikken og ikke i  

 byrderubrikken.
Efter advokatens opfattelse er det omhandlede ejerpantebrev  

 alene  

 tinglyst servitutstiftende i byrderubrikken, hvorfor  

 tinglysningsafgiftslovens  

 § 5, stk. 1, 1. pkt., ikke kan anvendes.
Advokaten har endvidere anført, at tinglysningsafgiftslovens §  

 5, stk. 1, 2. pkt., der definerer det pantsikrede beløb som pantebrevets  

 hovedstol, ikke udelukker anvendelsen af § 5 på andre dokumenter end  

 pantebreve.
Tinglysningsafgiftslovens § 5, stk. 1, 2.  

    

  

 pkt., medfører heller ikke, at alle  

 pantebreve skal afgiftsberigtiges efter tinglysningsafgiftslovens § 5. Det  

 afgørende for anvendelsen af tinglysningsafgiftslovens § 5 er, at der  

 tinglyses  

 et beløb pantstiftende i hæftelsesrubrikken.
Det afgørende er ikke formen på  

 dokumentet.
Efter advokatens opfattelse kan tinglysningsafgiftslovens § 5,  

 stk.  

 1, 2. pkt., således ikke føre til, at tinglysningsafgiftslovens § 5, stk. 1,  

 1.  

 pkt., skal anvendes.
Advokaten har fastholdt, at tinglysningsafgiftslovens § 5, stk.  

 1, ikke finder anvendelse i det foreliggende tilfælde, og at pantebrevet er  

 omfattet af tinglysningsafgiftslovens § 7, stk. 1. Advokaten har anført, at  

 afgiftsmyndighedens fortolkning af § 5, hvor der ikke sondres mellem hvilken  

 rubrik ejerpantebrevet bliver tinglyst i, ikke er korrekt.
Efter advokatens  

 opfattelse må afgiftsmyndighedens opfattelse ses som udtryk for en ganske  

 snæver  

 ordlydsfortoldning af tinglysningsafgiftsloven.
Af tinglysningsafgiftsloven  

 fremgår, at der er en endog betydelig forskel på, om den tinglysningsmæssige  

 ekspedition medfører en panteret med deraf følgende sikkerhed, eller om der  

 er  

 tale om en anden form for rettighed, der ikke giver pantesikkerhed.
Advokaten  

 har herved henvist til tinglysningsafgiftslovens §§ 5 og 7.
Endvidere har advokaten anført, at der må være en direkte  

 sammenhæng mellem afgiftens størrelse og den ydelse, der opnås ved den  

 tinglysningsmæssige  

 ekspedition.
I det foreliggende tilfælde har anmelderen fremsendt et  

 ejerpantebrev til tinglysning på de pågældende ejendomme.
Ved fremsendelsen  

 har  

 man ikke haft en forventning om at få ejerpantebrevet tinglyst som hæftelse  

 med  

 pantesikkerhed til følge, allerede fordi pantedebitor på daværende tidspunkt  

 ikke havde fået tinglyst adkomst til ejendommene, hvilket anmelderen var  

 fuldt  

 ud bekendt med.
Fremsendelsen af ejerpantebrevet til tinglysning på daværende  

 tidspunkt kan derfor alene ses som et udtryk for rettidig omhu,  

 idet  

 anmelderen ved fremsendelsen forberedte sig på senere at kunne opnå en  

 egentlig  

 pantesikkerhed.
 Advokaten har videre anført, at det efterfølgende viste sig, at  

 tinglysning af ejerpantebrevet som hæftelse i realiteten var overflødig.  

 Advokaten har herved understreget, at den videre ekspedition, hvorefter  

 ejerpantebrevet nu er tinglyst som egentlig hæftelse, alene må ses som en  

 konsekvens af afgiftsmyndighedernes holdning til godtgørelsesspørgsmålet.  

 Efter  

 advokatens opfattelse kan det faktum, at ejerpantebrevet nu er tinglyst i  

 hæftelsesrubrikken, derfor ikke tillægges nogen selvstændig betydning i  

 sagen.
 Landsskatteretten skal  

 udtale:
 Af tinglysningsafgiftslovens § 1, fremgår:
 Der betales en afgift til statskassen efter reglerne i denne  

 lov for:
( ) 2. Tinglysning af pant, bortset fra retspant, jf. §§ 5, 9 og  

 10. ( ) Af tinglysningsafgiftslovens § 5, stk. 1, fremgår:
For tinglysning af pant, bortset fra retspant, udgør afgiften  

 1.400 kr. og 1,5 pct. af det pantsikrede beløb.
Det pantsikrede beløb er  

 pantebrevets nominelle hovedstol.
( ) Tinglysningsafgiftslovens § 7, stk. 1, har følgende ordlyd:
For andre tinglysninger end omfattet af §§ 4  6, herunder  

 tinglysning af adkomstændring ved selskabers m.v. fusion, fission, omdannelse  

 eller tilførsel af aktiver til sådanne selskaber, udgør afgiften 1.400 kr.,  

 jf.  

 dog § 8. Landsskatteretten kan i det hele tiltræde det af  

 afgiftsmyndigheden anførte.
Retten finder herved, at der skal betales afgift  

 efter tinglysningsafgiftslovens § 5, uanset om en panteret i henhold til et  

 pantebrev tinglyses i adkomst-, byrde- eller hæftelsesrubrikken på  

 ejendommens  

 ejendomsblad.
 I det omhandlede tilfælde indeholder ejerpantebrevet en  

 panteret, der tinglyses i byrderubrikken.
Tinglysningsafgift for det omhandlede ejerpantebrev er derfor  

 korrekt opgjort til 526.400 kr., jf. tinglysningsafgiftslovens § 5, stk. 1.  

 Retten finder derfor, at afgiftsmyndigheden med rette har afslået anmodningen  

 om godtgørelse, jf. tinglysningsafgiftslovens § 19, stk. 2, 2. pkt.
Den  

 påklagede afgørelse stadfæstes derfor.
