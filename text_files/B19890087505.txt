 I henhold til § 3 i lov om frikommuner, jf. lovbekendtgørelse nr. 583 af  

 31. august 1989 meddeles:
 § 1.  Energiministeriet har den 16. november 1989  

 godkendt frikommuneregulativ nr. 15 for Holmegaard Kommune om  

 tilslutningspligt for eksisterende bebyggelse.
 § 2.  Bekendtgørelse nr. 98 af 19. marts 1982 om  

 tilslutning mv. til kollektive varmeforsyningsanlæg § 6 ændres, således at en  

 ejendom kan kræves tilsluttet et kollektivt varmeforsyningsanlæg med en frist  

 på 15 år.
 § 3.  Kommunalbestyrelsen kan beslutte, at ejendomme,  

 der er pålagt tilslutningspligt skal tilsluttes anlægget på det tidspunkt,  

 hvor der er forsyningsmulighed fra dette, såfremt væsentlige  

 varmeinstallationer i ejendommen skal udskiftes inden udløbet af  

 15-årsfristen.
 § 4.  Regulativet træder i kraft den 1. januar 1990 og  

 bortfalder den 31. december 1993.
 Stk. 2.  Det i § 1 nævnte frikomuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
Energiministeriet, den 20. december 1989 P.M.V.
 E.B.
