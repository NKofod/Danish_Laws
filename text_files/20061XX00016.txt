Skriftlig fremsættelse (4. oktober 2006) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om værdipapirhandel m.v., lov om finansiel virksomhed, lov om  

 aktieselskaber, årsregnskabsloven, lov om forebyggende foranstaltninger mod  

 hvidvask af udbytte og finansiering af terrorisme, lov om en garantifond for  

 skadesforsikringsselskaber, lov om forsikringsformidling og forskellige andre  

 love (Gennemførelse af direktivet om markeder for finansielle instrumenter  

 (MiFID-direktivet) og gennemsigtighedsdirektivet, oplysningskrav ved  

 pengeoverførsler, indbetaling af bidrag til skadesgarantifonden,  

 forsikringsagenters registrering m.v.) (Lovforslag nr.
L 20).
Formålet med lovforslaget er at gennemføre en grundlæggende  

 ændring af reglerne for værdipapirhandel i Danmark.
Lovforslaget bygger på to  

 finansielle direktiver, der er vedtaget som et yderligere skridt mod målet om  

 at skabe ét fælles europæisk finansielt marked.
Det ene af de to finansielle  

 direktiver, som lovforslaget gennemfører, vedrører markeder, hvor der handles  

 værdipapirer og andre såkaldte 'finansielle instrumenter' f.eks. derivater.  

 Det  

 andet direktiv vedrører betingelserne for værdipapirers optagelse til handel  

 på  

 regulerede markeder samt oplysninger, der skal offentliggøres om disse  

 værdipapirer.
Gennemførelsen af de to direktiver nødvendiggør ændringer i  

 værdipapirhandelsloven og lov om finansiel virksomhed.
I  

 værdipapirhandelsloven  

 sker der en modernisering af reglerne om markeder, hvor værdipapirer handles,  

 og der indføres regler om nye handelssystemtyper.
Der indsættes bl.a. en  

 definition af regulerede markeder, der erstatter definitionerne af  

 børsvirksomhed og virksomhed som autoriseret markedsplads.
I lov om finansiel  

 virksomhed bliver det bl.a. muligt for virksomheder at udøve  

 investeringsrådgivning som selvstændig aktivitet.
I dag kan  

 investeringsrådgivning alene ydes sammen med andre aktiviteter.
Lovforslaget indeholder endvidere forslag til ændringer af  

 en række love, bl.a. hvidvaskloven. Ændringen i denne lov er foranlediget af,  

 at der kommer en forordning på området for pengeoverførsler.
Lovforslaget  

 indeholder også en hjemmel for Finanstilsynet til at give  

 skadesforsikringsselskaber,  

 der driver virksomhed i et andet EØS-land, tilladelse til at drive anden form  

 for forsikringsvirksomhed, hvis det er tilladt i det pågældende land.  

 Lovforslaget ændrer også i lov om en garantifond for  

 skadesforsikringsselskaber, således at skadesforsikringsselskaber kan  

 fritages  

 for at betale bidrag til to landes garantiordninger samt fritages for pligt  

 til  

 at lade bidrag under 50.000 kr., der indbetales til ordningen, revidere.  

 Lovforslaget indeholder desuden et forslag, der skal sikre, at alle de  

 erhvervsvirksomheder, der opfylder betingelserne i lov om  

 forsikringsformidling  

 for at blive registreret som forsikringsagentvirksomhed, også reelt har  

 muligheden for at blive registreret.
 Ud over de fremhævede forslag indeholder lovforslaget  

 diverse ændringer i flere andre love.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
