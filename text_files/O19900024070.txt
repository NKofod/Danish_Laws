 Resumé  


  

 En tyrkisk indvandrer (A) kom i 1979 ud for en arbejdsskade.  

 Sikringsstyrelsen  

 (SIS) blev bekendt med arbejdsskaden og anmodede i en standardskrivelse A om  

 nærmere oplysninger.
A havde meget dårlige danskkundskaber og vidste ikke, at sagen  

 verserede hos SIS.
A svarede ikke på henvendelsen, som han ikke forstod.
A  

 reagerede heller ikke en rykkerskrivelse med oplysning om, at sagen ville  

 blive henlagt, og at krav efter arbejdsskadeforsikringsloven ville bortfalde,  

 såfremt A ikke havde rettet henvendelse inden for 3 år.
I 1988 rettede A's egen læge henvendelse til  

 Arbejdsskadestyrelsen (ASS) om arbejdsskaden fra 1979, som nu havde ført til,  

 at A havde søgt om førtidspension.
ASS afviste at genoptage sagen under  

 henvisning til, at den var blevet henlagt i 1979, og den herefter ikke senere  

 end 3 år efter henlæggelsen kunne genoptages, jf.  

 arbejdsskadeforsikringslovens  

 § 34, stk. 2. Denne afgørelse blev tiltrådt af Den Sociale Ankestyrelse.
Ombudsmanden udtalte, at efter forvaltningslovens § 7, stk. 1, og  

 almindelige forvaltningsretlige grundsætninger, bør forvaltningsmyndighederne  

 i  

 almindelighed sikre sig, at de bliver forstået af udlændinge, hvis sager de  

 behandler.
Det gælder navnlig i tilfælde, hvor den pågældende ikke har  

 kendskab  

 til, at en sag verserer.
Efter en konkret vurdering af A's sag fandt  

 ombudsmanden, at SIS havde begået en vejledningsfejl.
Sagen kunne derfor ikke  

 afvises efter arbejdsskadeforsikringslovens § 34, stk. 2. Ombudsmanden  

 henviste  

 til almindelige forvaltningsretlige principper, hvorefter vejledningsfejl  

 burde  

 tillægges den virkning, at den pågældende blev stillet, som hvis vejledningen  

 var givet.
Ombudsmanden henstillede derfor, at ASS genoptog sagens  

 behandling.  

 (J. nr. 1990-630-031).
Forvaltningsmyndigheders vejledningspligt/pligt til at  

 oversætte skrivelser til udlændinge Et fagforbund  

 klagede over Den Sociale Ankestyrelses afgørelse af 16. oktober 1989 i A's  

 arbejdsskadesag.
Ved afgørelsen havde ankestyrelsen tiltrådt en afgørelse af  

 29. november 1988 "med den af Sikringsstyrelsen givne begrundelse".  

 Sikringsstyrelsen (nu Arbejdsskadestyrelsen) havde den 29. november 1988  

 meddelt A, at styrelsen ikke kunne genoptage hans arbejdsskadesag, idet denne  

 var blevet henlagt ved kendelse af 19. september 1979 "p.g.a. forhold  

 der  

 skyldes skadelidte", og ved en sådan henlæggelse bortfalder krav efter  

 loven 3 år fra dagen for tilfældets indtræden, jf. lov om  

 arbejdsskadeforsikring,  

 § 34, stk. 2. Styrelsen kan ikke selv dispensere fra denne frist.
Det fremgår af akterne, at A  

 den 15. januar 1979 var ude for en arbejdsskade.
Sikringsstyrelsen blev  

 opmærksom på arbejdsskaden gennem et registerudskrivningskort om  

 dagpengeudbetaling, og styrelsen (som ikke havde modtaget en anmeldelse om  

 arbejdsskaden fra arbejdsgiveren) anmodede i den anledning kommunen om  

 oplysninger om arbejdsskaden.
 Fra skadelidtes  

 forsikringsselskab modtog Sikringsstyrelsen en anmeldelse efter loven om  

 arbejdsskadeforsikring.
 I den anledning skrev  

 Sikringsstyrelsen den 9. august 1979 til A og anmodede ham om nærmere  

 oplysninger om arbejdsskaden.
Efter at have rykket for svar  

 i sagen meddelte Sikringsstyrelsen den 19. september  

 1979 A, at da styrelsen var uden svar  

 på sin henvendelse, var sagen udgået af behandling og henlagt.
Det  

 tilføjedes,  

 at sagen herefter kunne genoptages inden for 3 år fra dagen for tilfældets  

 indtræden.
Herefter ville krav efter loven bortfalde, jf. lov om  

 arbejdsskadeforsikring, § 34, stk. 2.
 Der skete herefter ikke  

 videre i sagen, før Sikringsstyrelsen modtog en anmeldelse af 27. april 1987  

 fra A's egen læge om arbejdsskaden i 1979.
 Efter at have indhentet  

 forskellige udtalelser afviste Sikringsstyrelsen den 6. juni 1988 at behandle  

 sagen med den begrundelse, at anmeldelsen var for sent indgivet.
 Senere blev Sikringsstyrelsen  

 opmærksom på den gamle sag, og i skrivelse af 29. november 1988 traf  

 Sikringsstyrelsen en fornyet afgørelse i sagen, dog således at afvisningen  

 blev  

 fastholdt, men nu med den begrundelse at sagen efter at være henlagt ikke  

 senere end 3 år efter henlæggelsen kunne genoptages af styrelsen, jf.  

 arbejdsskadeforsikringslovens § 34, stk. 2.
I skrivelse af 20. december  

 1988 klagede A's egen læge til ankestyrelsen over Sikringsstyrelsens  

 afgørelse  

 af 29. november 1988. Egen læge gjorde opmærksom på, at A, hans hustru og  

 nærmeste voksne familie i 1979 havde meget dårlige danskkundskaber, og alle  

 var  

 ude af stand til at forstå selv letlæselige danske breve.
Familiens eneste  

 medlem, der var i stand til at læse dansk, var deres dengang 10-årige datter,  

 som ikke forstod, hvad Sikringsstyrelsens breve drejede sig om.
A reagerede  

 derfor ikke på henvendelserne.
Egen læge oplyste videre, at  

 A efter arbejdsskaden var langvarigt sygemeldt, og at han siden da havde haft  

 rygproblemer.
Han havde været forsøgt genoptrænet på revalideringsværksted,  

 og  

 der var nu søgt om førtidspension.
A havde været undersøgt på ortopædisk  

 hospital og hos fysiurgisk speciallæge, uden at man havde kunnet bringe ham i  

 en sådan helbredsmæssig tilstand, at han kunne klare et arbejde.
En  

 røntgenundersøgelse  

 af A's ryg i forbindelse med arbejdsskaden viste, bortset fra lumbalisation  

 af  

 første sacralhvirvel, intet abnormt, men ved efterfølgende undersøgelser,  

 senest i oktober 1988, fandtes afsmalning af ledbåndsskiverne mellem 4. og 5.  

 lændehvirvel "fuldstændigt svarende til det sted i rygsøjlen, hvor pt.'s  

 symptomer var lokaliseret ved skaden i 1979". For egen læge var der ikke  

 tvivl om, at det var overordentlig sandsynligt, at A i forbindelse med  

 ulykkestilfældet den 15. januar 1979 havde fået en varig rygskade, som havde  

 påvirket hans muligheder væsentligt for siden at få et arbejde.
Samtidig  

 viste  

 røntgenundersøgelser nu, at der var kommet betydelige forandringer svarende  

 til det sted i ryggen, hvor arbejdsskaden var sket.
Lægen anmodede derfor  

 ankestyrelsen  

 om at genoptage sagens behandling, og han oplyste, at han lå inde med  

 udskrivningskort, speciallægeundersøgelser og endvidere vurderinger fra  

 revalideringsopholdet i Århus.
 Som nævnt tiltrådte  

 ankestyrelsen Sikringsstyrelsens afgørelse af 29. november 1988 med den af  

 Sikringsstyrelsen givne begrundelse.
I klagen til mig anmodede A's  

 fagforbund om en vurdering af, hvorvidt sagen kunne siges at have fået en  

 korrekt og rimelig sagsbehandling.
Forbundet ønskede også en stillingtagen  

 til  

 det forhold, at sagen drejer sig om en tyrkisk familie med manglende  

 sproglige  

 forudsætninger for at forstå de tilsendte standardskrivelser.
Endelig har  

 forbundet rejst spørgsmål om, hvorvidt der bør tages skridt til at undgå  

 diskrimination af medborgere, f.eks. således at  

 standardskrivelser/spørgeskemaer oversættes til f.eks. tyrkisk, "således  

 at indvandrere får den samme behandling som danskere".
I anledning af klagen har  

 Arbejdsskadestyrelsen i skrivelse af 18. maj 1990 bemærket, at hvis styrelsen  

 havde været vidende om skadelidtes manglende muligheder for at forstå/få  

 oversat styrelsens spørgeskema, ville styrelsen have foranlediget, at brevet  

 var blevet oversat til tyrkisk.
Skadelidte ville dog fra  

 Arbejdsskadestyrelsen  

 - dengang Sikringsstyrelsen - have kunnet få den fornødne hjælp til at  

 besvare  

 forespørgslen, hvis han havde rettet henvendelse til styrelsen.
 Ankestyrelsen har henholdt  

 sig til Arbejdsskadestyrelsens udtalelse af 18. maj 1990 samt til sin  

 afgørelse  

 af 16. oktober 1989.
 Efter min gennemgang af sagen  

 udtalte jeg følgende i en skrivelse til Den Sociale Ankestyrelse:
 "Efter  

 forvaltningsloven, som trådte i kraft den 1. januar 1987, har myndighederne  

 en  

 vejlednings- og bistandspligt over for personer, der retter henvendelse om  

 spørgsmål inden for myndighedens sagsområde, jf. § 7, stk. 1.
Ifølge Justitsministeriets  

 vejledning om forvaltningsloven, pkt. 32, må det antages at følge af  

 bestemmelsen om vejledningspligten og den almindelige forvaltningsretlige  

 grundsætning om forvaltningers undersøgelsespligt, at forvaltningsmyndigheder  

 i  

 almindelighed må sikre sig, at de er i stand til at forstå og blive forstået  

 af  

 udlændinge, der retter henvendelse om sager, der skal tages under behandling  

 af  

 myndighederne.
Efter omstændighederne må myndighederne således om fornødent  

 stille tolke- og oversættelsesbistand til rådighed for den pågældende.
Forvaltningsloven var ikke  

 trådt i kraft i 1979, da Sikringsstyrelsen første gang blev bekendt med (A's)  

 arbejdsskade.
Imidlertid må det som nævnt antages, at der også efter  

 almindelige forvaltningsretlige grundsætninger påhviler myndighederne en vis  

 forpligtelse til at sikre sig, at de bliver forstået af udlændinge.
 Når det gælder ydelser efter  

 arbejdsskadeforsikringsloven, kommer der det særlige forhold i betragtning,  

 at  

 initiativet til sagens rejsning normalt ikke tages af den berettigede.
 Det forhold, at den eventuelt  

 berettigede således ikke nødvendigvis har kendskab til, at en sag verserer,  

 taler efter min opfattelse med yderligere vægt for, at myndighederne må sikre  

 sig, at de bliver forstået, når de henvender sig til en udlænding.
 Arbejdsskadestyrelsen har  

 selv bemærket, at hvis styrelsen havde været vidende om skadelidtes manglende  

 muligheder for at forstå/få oversat styrelsens spørgeskema, ville styrelsen  

 have foranlediget, at brevet var blevet oversat til tyrkisk.
 Efter min opfattelse burde  

 Arbejdsskadestyrelsen, da den ikke fik nogen reaktion på sine henvendelser  

 til  

 en person med et åbenbart udenlandsk klingende navn, af egen drift have  

 undersøgt, om den pågældende havde mulighed for at forstå/få oversat  

 styrelsens henvendelser. (Dette kunne formentlig have været gjort ved  

 henvendelse  

 til den pågældendes bopælskommune, som havde behandlet dagpengesagen).
Ved sin passivitet har  

 styrelsen efter min opfattelse begået en vejledningsfejl.
Jeg kan på den  

 baggrund ikke være enig i, at afgørelse om tilkendelse af ydelse efter  

 arbejdsskadeforsikringsloven ikke har kunnet træffes på grund af forhold, der  

 (i det væsentlige) skyldtes skadelidte - og jeg finder derfor heller ikke, at  

 Arbejdsskadestyrelsen og Den Sociale Ankestyrelse kunne afvise at genoptage  

 behandlingen af sagen i henhold til arbejdsskadeforsikringslovens § 34, stk.  

 2.
Det følger af almindelige  

 forvaltningsretlige principper, at manglende eller mangelfuld vejledning  

 efter  

 omstændighederne bør tillægges den retlige virkning, at den pågældende  

 stilles  

 på den måde, som behørig vejledning ville have medført.
Jeg henviser herved  

 bl.a. til Folketingets Ombudsmands beretning, 1989, side 21 og side 168 ff,  

 til  

 Jon Andersen, Juristen, 1990, side 311 ff, samt til Jens Vedsted-Hansen i  

 Nyhedsbrev for Social- og Sundhedssektor nr. 2/1991, side 16-19. I artiklerne  

 er der nærmere redegjort for praksis på området.
 På baggrund af det anførte  

 henstiller jeg derfor til Den Sociale Ankestyrelse, at styrelsen genoptager  

 sagen til fornyet behandling med henblik på, at der nu kan meddeles (A) en  

 afgørelse i realiteten.
Det tilføjes, at jeg ikke har  

 fundet anledning til at komme nærmere ind på, om andre grunde kunne tale for,  

 at styrelsen ikke i 1979 burde have afsluttet sagen som sket.
Jeg henviser  

 herved til, at jeg i en undersøgelse af 105 erhvervssygdomssager i  

 Arbejdsskadestyrelsen vil fremkomme med nogle mere indgående bemærkninger om  

 styrelsens henlæggelsespraksis.
