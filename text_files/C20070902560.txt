Vejledning  

 om nuancering af kortlagte boligejendomme Miljøstyrelsens vejledning nr. 1, 2007 1  

 Baggrund 1.1 Jordforureningsloven Med jordforureningsloven (lov nr. 370 af 2. juni 1999)  

 /1/ blev der i år 2000 lagt en ramme for den offentlige  

 jordforureningsindsats.  

 Amtsrådene fik til opgave at varetage den primære jordforureningsindsats med  

 fokus på de områder, hvor der er knyttet særlige drikkevandsinteresser til  

 grundvandet,  

 indvindingsoplande til almene vandforsyninger og arealer med bolig,  

 børneinstitution og offentlig legeplads.
Som en del af kommunalreformen er det vedtaget, at de  

 opgaver på jordforureningsområdet, som hidtil har været varetaget af amterne,  

 pr. 1. januar 2007 skal overføres til regionerne.
Enkelte borgernære opgaver  

 skal varetages af kommunerne.
Bestemmelserne herom er fastlagt i Lov  

 nr. 568  

 af 24. juni 2005 om ændring af lov om forurenet jord (udmøntning af  

 kommunalreformen), jf. lovens § 8 og § 8 a /2/.
1.2 Kortlægning Kortlægningen af forurenede arealer efter  

 jordforureningsloven sker på 2 niveauer, de såkaldte vidensniveauer.  

 Kortlægningen på vidensniveau 1 (i det følgende forkortet til V1) bygger på  

 oplysninger om tidligere og eventuelle nuværende aktiviteter og virksomheder,  

 som kan have medført jordforurening på et areal.
Kortlægningen på  

 vidensniveau  

 2 (i det følgende forkortet til V2) bygger som hovedregel på tekniske  

 undersøgelser af jorden.
V2-kortlægning kan dække over meget forskellige sagstyper.  

 F.eks. omfatter V2-kortlægningen ejendomme med en dybtliggende immobil  

 forurening, der udelukkende udgør et problem ved gravearbejde i det  

 forurenede  

 område samt ved jordflytning.
En sådan forurening udgør typisk ikke nogen  

 risiko for boliganvendelsen af en ejendom.
 I den anden ende af skalaen omfatter V2-kortlægningen  

 ejendomme, der er kraftigt forurenede med f.eks. klorerede opløsningsmidler,  

 hvor forureningen udgør en akut risiko for indeklimaet i en bolig.
Til trods for de forskellige former for forurening og  

 forskellen på de problemer og risici, forureningen forårsager, har det vist  

 sig, at ejendomme kortlagt på V2 ofte opfattes og behandles ens af  

 offentligheden.  

 Det er svært for ikke-fagfolk at skelne mellem de forskellige  

 forureningssituationer og den risiko, der er forbundet med at bo på de  

 forurenede ejendomme.
Derfor kan der opstå problemer i forbindelse med  

 kreditvurdering og ejendomssalg.
 I Miljøstyrelsens vejledning Kortlægning af forurenede  

 arealer nr. 8, 2000 /7/ er kortlægningssystemet nærmere beskrevet.
1.3 Boligerklæringer For at hjælpe boligejere af de V2 kortlagte arealer,  

 hvor forureningen ikke udgør en risiko for boliganvendelsen, er der i  

 jordforureningsloven indført forskellige muligheder for at få erklæringer om  

 et  

 areals forureningstilstand (jf. jordforureningslovens § 21, stk. 3,  

 § 30 stk. 6 og § 11). Da der imidlertid ikke er standarder for  

 udarbejdelse af disse erklæringer, og da de ofte er meget tekniske, har  

 boligejere, købere og långivere haft vanskeligt ved at tolke dem.  

 Boligerklæringerne har derfor ofte ikke den ønskede effekt.
1.4 Lovændringen Efter de første knap 4 år med jordforureningsloven  

 afgav miljøministeren i december 2003 en redegørelse om jordforureningsloven  

 til Folketingets Miljø- og Planlægningsudvalg.
 På baggrund heraf nedsatte miljøministeren i 2005 en  

 arbejdsgruppe, der kom med forslag til en ændring af jordforureningsloven.
 Målsætningerne for arbejdet bag lovændringen var at:
  

 	  

 udarbejde enklere og  

 klarere regler på området,   

 	  

 målrette og  

 prioritere indsatsen, så den tager udgangspunkt i den konkrete risiko,   

 	  

 fastholde det høje  

 sundhedsmæssige beskyttelsesniveau - herunder det særlige hensyn til børn -  

 og  

 at   

 	  

 afhjælpe de ulemper,  

 kortlægningen medfører for borgerne.
 Efter to på hinanden følgende udvalgsarbejder i  

 Kriteriegruppen (som rapporterede i december 2004) og Jordforureningsgruppen  

 (som rapporterede i december 2005) kom forslaget til en lovændring af  

 jordforureningsloven.
 Den 24. maj 2006 vedtog et bredt flertal i Folketinget  

 ændringen af jordforureningsloven (Lov nr. 507 af 7. juni 06) /3/.
1.5 Nuancering af  

 kortlægningen Ved lovændringen (Lov nr. 507 af 7. juni 06) /3/ blev  

 det indført (§ 12 a), at regionerne som led i kortlægningen på V2 skal  

 indplacere forurening på boligejendomme i en forureningskategori (nuancering  

 af kortlægningen  

 ) afhængig af risikoen  

 ved forureningen i forhold til anvendelsen af arealet.
Bestemmelsen blev  

 indført i tilknytning til jordforureningslovens bestemmelser (§ 12) om  

 underretning  

 af ejere af forurenede arealer om kortlægning.
 Systemet for nuancering af kortlægningen indeholder en  

 inddeling af kortlagte arealer i 3 nuanceringskategorier (F0, F1 og F2).
 F0: Forureningen udgør ingen risiko ved ejendommens  

 aktuelle anvendelse som bolig,  

  

 F1: Forureningen udgør ingen risiko ved ejendommens aktuelle anvendelse til  

 boligformål, hvis simpel rådgivning om ejendommens anvendelse efterleves,  

 eller  

  

 F2: Forureningen udgør eller kan udgøre en risiko ved ejendommens aktuelle  

 anvendelse til bolig, eller der foreligger ikke viden nok til at nuancere  

 kortlægningen (§ 12 a, stk. 1).
Nuanceringssystemet er inspireret af systemet om  

 tilstandsrapporter ved huskøb.
Et lignende system har inden lovændringen  

 været  

 anvendt i flere amter, heriblandt Fyns og Vestsjællands Amt, og har her  

 reduceret problemer ved låntagning.
Nuanceringen af kortlægningen foretages på grundlag af  

 den foreliggende viden.
Det betyder, at regionen ikke skal foretage  

 selvstændige undersøgelser med henblik på at kunne give en nuancering.  

 Nuanceringen af kortlægningen er en forenklet og standardiseret måde, hvorpå  

 de  

 oplysninger, som myndigheden har om et givet vidensniveau 2-kortlagt areal,  

 kan  

 formidles.
 Nuanceringen  

 af  

 kortlægningen  

 sker som basis ud fra samme teknisk-faglige baggrund som  

 kortlægningen.
 Bestemmelsen om nuancering af kortlægningen (§ 12  

 a) træder i kraft 1. januar 2007.
2  

 Formål Nuanceringen af kortlægningen skal hjælpe boligejere  

 til lettere at forstå betydningen af den kortlagte forurening på deres  

 ejendom.  

 Den skal ligeledes hjælpe dem, der står for at skulle købe, sælge eller  

 belåne  

 en forurenet boligejendom.
Systemet skal også gøre de professionelle aktører  

 på  

 området, som f.eks. ejendomsmæglere, advokater og realkreditinstitutter, i  

 stand til bedre at kunne vurdere de praktiske konsekvenser for anvendelsen af  

 boligen, når grunden er forurenet.
 Således er baggrunden for bestemmelsen (§ 12 a) et  

 ønske om, i det omfang det er muligt, at mindske generne for ejerne af  

 boligejendomme  

 kortlagt på V2.
2.1 Vejledning om  

 nuancering Nærværende vejledning er udarbejdet til brug for  

 regionernes nuancering  

 af  

 V2-kortlagte boligejendomme.
2.2 Målgrupper Målgruppen for vejledningen er de sagsbehandlere i  

 regionerne, der konkret skal arbejde med kortlægning og nuancering.
Men  

 vejledningen vil også være relevant for kommuner, rådgivende ingeniører og  

 andre, som beskæftiger sig med bygge- og jordarbejder på kortlagte arealer.
2.3 Andre vejledninger Vejledningen supplerer følgende vejledninger fra  

 Miljøstyrelsen:
  

 	  

 Vejledning fra  

 Miljøstyrelsen nr. 6-11, 1998: Oprydning på forurenede  

 lokaliteter /4/   

 	  

 Vejledning fra  

 Miljøstyrelsen nr. 13, 1998: Prøvetagning og analyser af jord /5/   

 	  

 Vejledning fra  

 Miljøstyrelsen nr. 7, 2000: Rådgivning af beboere i lettere forurenede  

 områder /6/   

 	  

 Vejledning fra  

 Miljøstyrelsen nr. 8, 2000: Kortlægning af forurenede arealer /7/ 3  

 Hvilke kortlagte arealer skal nuanceres? 3.1 Lovens bestemmelser I forbindelse med en  

 afgørelse om kortlægning på V2 af et areal, der anvendes til bolig, skal  

 regionsrådet  

 ud fra den foreliggende viden nuancere kortlægningen på baggrund af den  

 risiko,  

 den kortlagte forurening udgør eller kan udgøre for den aktuelle anvendelse  

 til  

 boligformål [..] (§ 12 a, stk. 1).
 Regionsrådet skal  

 revidere nuanceringen af kortlægningen, når der foreligger videregående  

 undersøgelser  

 eller andre nye oplysninger, der gør dette muligt (§ 12 a, stk. 2).
 Kortlægningen af  

 andre ejendomme end boligejendomme, der er kortlagt på V2, og som overgår til  

 boliganvendelse samt kortlægning af boligejendomme, som den 1. januar 2007 er  

 kortlagt på V2, skal efter skriftlig anmodning fra ejeren nuanceres efter  

 stk. 1 (§ 12 a, stk. 3).
3.2 Arealer der skal  

 nuanceres Nuanceringssystemet omhandler udelukkende den  

 forurening, der har betydning for arealanvendelsesproblematikken.
Det  

 betyder,  

 at en evt. risiko for grundvandet ikke har indflydelse på nuanceringen af det  

 enkelte  

 areal.
 I de tilfælde, hvor forureningen udgør en risiko for  

 grundvandet, har nuanceringen ingen betydning for en eventuel indsats overfor  

 forureningen.
 Nedenstående opstilling viser, hvilke typer forurenede  

 arealer, der er omfattet af nuanceringssystemet, og hvilke der ikke er  

 omfattet.
 V2-kortlagte  

 arealer med boliganvendelse
  

 Nuanceringssystemet gælder for V2-kortlagte arealer med boliganvendelse.
 Blandet bolig og erhverv
  

 Den del af arealet, der er V2-kortlagt og som anvendes til boligformål  

 (herunder udearealer, der anvendes til have m.m.), er omfattet af  

 nuanceringen.
 Landbrugsejendomme med bolig
  

 Den del af arealet, der er V2-kortlagt, og som anvendes til boligformål  

 (herunder udearealer, der anvendes til have m.m.), er omfattet af  

 nuanceringen.
V2-kortlagte arealer med mere end én bolig
  

 På kortlagte arealer, hvor der ligger flere forskellige boliger eller  

 etagebyggeri, kan der forekomme situationer, hvor risikoen for de enkelte  

 boliger på arealet er forskellig.
Det bør her overvejes, at hver bolig får  

 deres egen nuancering.
V2-kortlagte arealer med boliganvendelse med flere  

 forskellige forureninger
  

 Hvis der inden for et areal med boliganvendelse er flere forskellige  

 forureninger, kan det forekomme, at risikoen for arealanvendelsen ikke er  

 sammenfaldende for forureningerne.
I sådanne tilfælde er det den forurening,  

 der udgør størst risiko for arealanvendelsen, der er bestemmende for arealets  

 nuancering.
 Boligejendomme kortlagt på V2 før 1. januar 2007  

  

 Arealer med boliganvendelse, kortlagt på V2 før nuanceringssystemets  

 ikrafttrædelse 1. januar 2007, er omfattet af nuanceringen, såfremt ejeren af  

 boligejendommen skriftligt anmoder om det.
 V2-kortlagte arealer uden boliganvendelse, der  

 overgår til boliganvendelse
  

 Ejendomme uden bolig kortlagt på V2, der efter en § 8-tilladelse overgår  

 til boliganvendelse, vil være omfattet af nuanceringen, såfremt ejeren  

 skriftligt  

 anmoder om det.
3.3 Arealer  

 der  

  

 ikke  

 skal nuanceres V1-kortlagte arealer
  

 Arealer kortlagt på V1 nuanceres ikke.  

  

 Dette gælder også, hvis én del af en boligejendom er kortlagt på V1 og én del  

 er kortlagt på V2. I dette tilfælde vil det kun være den V2-kortlagte del af  

 boligejendommen, der skal nuanceres.
Andre anvendelser end boliganvendelsen
  

 V2-kortlagte arealer, hvor der ikke er boliganvendelse, er ikke omfattet af  

 nuanceringen  eksempler herpå er institutionsbyggeri, offentlige  

 legepladser  

 og rekreative arealer.
Institutionsbyggeri, der anvendes til helårsbeboelse  

 f.eks. ældreboliger, vil dog være omfattet af nuanceringen, uanset at de kan  

 kategoriseres som institution.
4  

 Beskrivelse af systemet Nuanceringssystemet tager udgangspunkt i en opdeling i  

 3 forureningskategorier (F0, F1 og F2).
  

 	  

 F0: Forureningen  

 udgør ingen risiko ved ejendommens aktuelle anvendelse som bolig,   

 	  

 F1: Forureningen  

 udgør ingen risiko ved ejendommens aktuelle anvendelse til boligformål, hvis  

 simpel rådgivning om ejendommens anvendelse efterleves   

 	  

 F2: Forureningen  

 udgør eller kan udgøre en risiko ved ejendommens aktuelle anvendelse til  

 bolig,  

 eller der foreligger ikke viden nok til at nuancere forureningen.
 Nedenstående figur 1 illustrerer forureningssituationen  

 for de tre kategorier.
Nuancering af V2 kortlagt boligarealer* Forureningskategori  

 F0  

  

 Terræn 0,5 m Ikke forurenet jord/bygning/fast belægning Forurenet jord, der begrunder kortlægning Forureningskategori  

 F1  

  

 Terræn 0,5 m Lettere forurenet jord Forurenet jord, der begrunder kortlægning Forureningskategori  

 F2  

  

 Terræn Forurenet jord, der begrunder kortlægning *  

 	  

 I figuren ses bort  

 fra afværgeanlæg og afdampning.
 Lettere forurenet  

 jord jf. bekendtgørelse om definition af lettere forurenet jord /8/.
4.1 Nuanceringskategorier I det følgende gives en kort beskrivelse af de 3  

 nuanceringskategorier og skillefladen imellem dem.
En oversigt over de 3  

 nuanceringskategorier og generelle restriktioner for alle kategorierne  

 fremgår  

 af bilag 2.
 Forureningskategori  

 0 (F0)  

  

 betegner et V2-kortlagt areal, hvor forureningen ikke udgør en  

 risiko for den aktuelle anvendelse til bolig.
Forureningen, der begrunder kortlægningen, er ikke tilgængelig  

 ved almindelig brug af arealet.
Der skal være minimum  

 0,5 meter  

 uforurenet jord, en  

 bygning eller fast belægning ovenpå den forurening, der begrunder  

 kortlægningen.
Ved fast belægning forstås asfalt, beton, fliser og  

 lignende.
Se afsnit 4.3.
Der kan være forureningssager fra før 1. januar 2007,  

 hvor man på en boliggrund afsluttede med et uforurenet jordlag tyndere end  

 0,5 meter, idet amtet vurderede, at  

 der ikke var risiko for boliganvendelsen.
I sådanne tilfælde kan regionen  

 efter  

 konkret vurdering fravige 0,5 meter-kriteriet for forureningskategori F0.
 Efter en oprydningsindsats kan der være efterladt  

 markeringsnet, der adskiller forurenet og uforurenet jord.
Eventuelle bidrag fra forureningen til den ovenstående  

 luft overskrider ikke afdampningskriteriet.
Eventuel afdampning kan være  

 reduceret til under afdampningskriteriet ved passiv ventilation, membran  

 eller  

 særlige gulvbelægninger.
Forureningen er kortlagt for at sikre, at den  

 forurenede jord ikke utilsigtet flyttes, og for at undgå kontakt med den  

 forurenede  

 jord.
Endvidere kan arealet være kortlagt af hensyn til forureningens  

 grundvandsrisiko.
I henhold til jordforureningslovens § 8 skal ejere af  

 kortlagte arealer søge kommunen om tilladelse ved bygge- og anlægsarbejder.
Da forureningen på en boligejendom, der kan nuanceres  

 som F0, ikke udgør en risiko for boliganvendelsen af ejendommen, vil der på  

 disse arealer ikke kunne forventes en yderligere offentlig indsats af hensyn  

 til arealanvendelsen.
Derfor vil en F0-nuanceret ejendom typisk kunne få en  

 boligerklæring.
 Forureningskategori  

 1 (F1)  

  

 betegner et V2-kortlagt areal, hvor forureningen ikke udgør en  

 risiko ved arealets aktuelle anvendelse til bolig, hvis simpel rådgivning om  

 arealets anvendelse efterleves.
Forureningen, der begrunder kortlægningen, er ikke tilgængelig  

 ved almindelig brug af arealet.
Den øverste  

 0,5 m  

 jord er lettere forurenet jf. Bekendtgørelse  

 om definition af lettere forurenet jord /8/. Den simple rådgivning er  

 knyttet  

 til den lettere forurening, som findes helt op til terræn.
 Efter en oprydningsindsats kan der være efterladt markeringsnet,  

 der adskiller forurenet jord fra lettere forurenet jord.
Eventuelle bidrag fra forureningen til den ovenstående  

 luft må ikke overskride afdampningskriteriet.
Eventuel afdampning kan være  

 reduceret til under afdampningskriteriet ved passiv ventilation, membran  

 eller  

 særlige gulvbelægninger.
 Da forureningen på en ejendom, der kan nuanceres som  

 F1, ikke udgør en risiko for boliganvendelsen af ejendommen, hvis simpel  

 rådgivning om ejendommens anvendelse efterleves, vil der på disse arealer  

 ikke  

 kunne forventes en yderligere offentlig indsats af hensyn til  

 arealanvendelsen.  

 Derfor vil en F1-nuanceret ejendom typisk kunne få en boligerklæring.
 Forureningskategori  

 2 (F2)  

  

 betegner et V2-kortlagt areal, hvor forureningen kan udgøre eller udgør  

 en risiko for arealets aktuelle anvendelse til bolig, eller hvor der ikke  

 foreligger viden nok om forureningen til at nuancere kortlægningen som F0  

 eller  

 F1.
 Forureningen, der begrunder kortlægningen, er terrænnær,  

 eller bidraget fra forureningen til den ovenstående luft overskrider  

 afdampningskriteriet f.eks. på grund af gas fra tidligere lossepladser.
 Til denne nuanceringskategori hører også arealer, hvor  

 der er igangsat aktive permanente og/eller midlertidige afværgeanlæg, som har  

 til formål at nedbringe risikoen for boliganvendelsen.
 Dertil kommer arealer, hvor det er usikkert, om alle  

 forureningskilder er undersøgt.
Da forureningen på en boligejendom, der nuanceres som  

 F2, udgør eller kan udgøre en risiko for boliganvendelsen af ejendommen, vil  

 der på disse arealer kunne forventes yderligere offentlig indsats af hensyn  

 til  

 arealanvendelsen.
Derfor vil en F2-nuanceret ejendom ikke kunne få en  

 boligerklæring.
Eksempler I eksempelkataloget i bilag 3 fremgår eksempler på  

 forureningstyper i de enkelte kategorier.
4.2 Grundlag for nuancering Nuanceringen  

 foretages på baggrund af forureningens risiko ved den aktuelle fysiske  

 anvendelse og indretning af arealet.
Hvis  

 nuanceringen skal have den ønskede effekt, er det vigtigt, at den er baseret  

 på  

 et fagligt set dækkende grundlag.
Det er afgørende, at der er tillid til  

 beslutningen, der tages om det enkelte areals nuancering.
For at beslutningen  

 om nuanceringen kan tages på et forsvarligt grundlag, er det nødvendigt at  

 stille krav til det dokumentationsniveau, som ligger til grund for  

 beslutningen  

 om, hvilken nuancering kortlægningen skal have.
 Udgangspunktet  

 for nuanceringen er, at der skal foreligge en undersøgelse med et omfang  

 svarende til minimum en kortlægningsundersøgelse for en punktkildeaktivitet.
 For at nuancere  

 et kortlagt areal som F0 eller F1 bør følgende som udgangspunkt være  

 gældende:
   

 	  

 Undersøgelsen skal være foretaget med  

 udgangspunkt i en udredning af arealets anvendelseshistorie.
   

 	  

 Alle skønnede væsentlige kilder til  

 forurening skal være identificeret.
   

 	  

 Der skal være foretaget en afgrænsning i  

 det omfang det er nødvendigt for at foretage en risikovurdering.
   

 	  

 Der skal være udført en risikovurdering.
 Hvis  

 forureningskoncentrationen og udbredelsen er utilstrækkeligt belyst, eller  

 der  

 er tvivl om alle kilder er undersøgt, eller hvis forureningen vurderes at  

 udgøre eller kunne udgøre en risiko for den aktuelle boliganvendelse, skal  

 arealet nuanceres som F2.
Det er relevant  

 at understrege, at det ikke er sigtet med vejledningen at give retningslinier  

 for eller ændre på praksis for gennemførelse af V2-kortlægningsundersøgelser  

 jf. /7/. Nuanceringen af kortlægningen foretages på baggrund af den  

 foreliggende viden.
Det betyder, at regionen ikke skal foretage selvstændige  

 undersøgelser med henblik på at kunne give en nuancering.
Nuanceringen af  

 kortlægningen  

 er blot en forenklet og standardiseret måde, hvorpå de oplysninger, som  

 myndighederne har om et givet V2-kortlagt areal, skal formidles.
 Erfaringerne  

 fra amter, der har afprøvet ordningen, viser, at nuanceringen af  

 kortlægningen  

 kan ske på det foreliggende grundlag og ikke kræver flere undersøgelser, end  

 der traditionelt udføres som grundlag for kortlægning på vidensniveau 2.
 Et flertal af  

 de forurenede boligejendomme forventes imidlertid nuanceret som F2 efter  

 kortlægningsundersøgelsen.  

 Typisk først efter videregående undersøgelser kan der for disse arealer tages  

 stilling til, om de skal nuanceres som F0 eller F1.
4.3 Belægning Belægning på et udeareal, der anvendes til boligformål,  

 kan være afgørende for, hvordan et areal skal nuanceres.
En grund med en  

 terrænnær forurening kan nuanceres som F0, hvis forureningen er afskærmet af  

 en  

 fast belægning, og forureningens eventuelle bidrag til den ovenstående luft  

 ikke  

 overskrider afdampningskriteriet.
Belægning kan derfor medføre en lavere  

 nuanceringskategori.
 Ved fast belægning forstås asfalt, beton, fliser eller  

 lignende.
 Hvis et areal befæstes med en fast belægning f.eks. et  

 større flisebelagt areal, der iflg. regionens vurdering sikrer  

 boliganvendelsen,  

 kan kortlægningen nuanceres som F0, og der kan ikke forventes yderligere  

 offentlig indsats overfor forureningen mht. sikring af boliganvendelsen.  

 Belægningen må ikke efterfølgende fjernes uden kommunens forudgående  

 tilladelse  

 efter jordforureningslovens § 8.
 Hvis der omvendt udlægges et mindre fliseareal eller  

 anden belægning til afskærmning af forureningen, f.eks. over et terrænnært  

 hotspotområde (f.eks. ved en tidligere placering af en tjæregryde), og  

 regionen  

 vurderer, at der fortsat er behov for offentlig indsats af hensyn til  

 boliganvendelsen på arealet, vil arealet forsat være nuanceret som F2.
 Sammen med orientering om nuanceringen af kortlægningen  

 bør regionen orientere ejere/brugere af arealerne om konsekvenserne af  

 anlæggelsen af belægninger på det kortlagte areal.
4.4 Afdampning og afværge Foranstaltninger, der reducerer afdampningen fra en  

 forurening, kan være afgørende for, hvordan et areal skal nuanceres.
 Hvis afdampningen fra en forurening er reduceret til  

 under afdampningskriteriet ved et aktivt permanent og/eller midlertidigt  

 afværgeanlæg, skal forureningen nuanceres som F2.
 Hvis afdampningen fra en forurening er reduceret til  

 under afdampningskriteriet med foranstaltninger så som passiv ventilation,  

 membran eller særlige gulvbelægninger, kan kortlægningen nuanceres som F0.
 Dertil gælder vejledningens øvrige kriterier for  

 nuancering.
5  

 Administrative opgaver 5.1 Lovgrundlag Nuanceringen af  

 V2-kortlægningen af boligejendomme er fastlagt i lov om forurenet jord,  

 § 12 a.
5.2 An  

 vendelse Det fremgår af  

 § 12 a, stk. 1, at regionsrådet, i forbindelse med en afgørelse om  

 kortlægning på V2 af et areal der anvendes til bolig, ud fra den foreliggende  

 viden, skal nuancere kortlægningen på baggrund af den risiko den kortlagte  

 forurening udgør eller kan udgøre for den aktuelle anvendelse til  

 boligformål.  

 Bestemmelsen træder i kraft 1. januar 2007.
 Jf. § 12  

 a, stk. 2, skal regionsrådet revidere nuanceringen af kortlægningen, når  

 der foreligger videregående undersøgelser eller andre nye relevante  

 oplysninger, der gør dette muligt.
 Jf. § 12  

 a, stk. 3, skal kortlægningen af andre ejendomme end boligejendomme, der  

 er kortlagt på V2, og som overgår til boliganvendelse, samt kortlægningen af  

 boligejendomme, som den 1. januar 2007 er kortlagt på V2, nuanceres efter  

 skriftlig anmodning fra ejeren.
Ændringer i  

 grænseværdier og retningslinjer vil kunne medføre et behov for en fornyet  

 nuancering.
I den forbindelse er det vigtigt, at datoen for seneste  

 nuancering  

 fremgår af både breve og databaser.
 Regionens  

 nuancering følger de almindelige forvaltningsretlige regler.
5.3 Procedurer for underretning Jf. § 12  

 a, stk. 4, skal regionen underrette ejeren, kommunen og  

 skatteforvaltningen om en nuancering af kortlægningen.
Grundlaget for  

 nuanceringen  

 af kortlægningen skal oplyses, herunder i hvilket omfang der kan forventes at  

 ske en revision af nuanceringen.
Underretning om  

 nuancering af kortlægningen sker sammen med underretning om kortlægningen.  

 Miljøstyrelsens vejledning Kortlægning af forurenede arealer /7/  

 beskriver  

 procedurer for underretning af ejeren.
Jf. § 12 a, stk. 4, skal  

 ejere  

 underrette lejere om nuanceringen af kortlægningen.
Bestemmelser om  

 underretning af ejer og lejer om nuancering af kortlægningen findes i  

 jordforureningslovens  

 § 12 a stk. 4. Bestemmelser om udarbejdelse af boligerklæringer  

 fremgår af lovens § 21, stk. 3 samt § 30, stk. 6. Når  

 kortlægningen på et areal bliver nuanceret, skal det fremgå af  

 kortlægningsskrivelsen samt af boligerklæringer.
Arealer med boligerklæringer  

 kan nuanceres som enten F0 eller F1.
5.4 Offentliggørelse Oplysning om  

 nuancering af kortlægningen skal jf. § 12 a, stk. 5, ikke indføres  

 i  

 matrikelregisteret efter § 14, medmindre miljøministeren fastsætter  

 regler  

 herom.
Bilag 1 Liste  

 over litteraturreferencer 1.  

 	  

 Lov nr. 370 af 2. juni 1999 om forurenet  

 jord 2.  

 	  

 Lov nr. 568 af 24. juni 2005 om ændring af  

 lov om forurenet jord (udmøntning af kommunalreformen) 3.  

 	  

 Lov nr. 507 af 7. juni 2006 om ændring af  

 lov om forurenet jord (Ændring af kortlægning af forurenede arealer m.v.) 4.  

 	  

 Miljøstyrelsen: Vejledning nr. 6-11, 1998:  

 Oprydning på forurenede lokaliteter.
Hovedbind samt 5 bilagsbind 5.  

 	  

 Miljøstyrelsen: Vejledning nr. 13, 1998:  

 Prøvetagning og analyser af jord 6.  

 	  

 Miljøstyrelsen: Vejledning nr. 7, 2000:  

 Rådgivning af beboere i lettere forurenede områder 7.  

 	  

 Miljøstyrelsen: Vejledning nr. 8, 2000:  

 Kortlægning af forurenede arealer 8.  

 	  

 Bekendtgørelse nr. 1519 af 14. december 2006  

 om definition af lettere forurenet jord.
Bilag 2 Forureningskategorier Forureningskategori 0 (F0) Beskrivelse Forureningen udgør ingen risiko ved ejendommens aktuelle  

 anvendelse til bolig.
Forureningen, der begrunder kortlægningen ligger enten   

 	  

 under bygning  

 eller fast belægning  

  

 eller   

 	  

 under  

 0,5 meter  

 uforurenet jord.
 Forureningen er kortlagt for at sikre, at den forurenede  

 jord ikke utilsigtet flyttes, og for at undgå kontakt med forurenet jord.  

 Endvidere kan arealet være kortlagt af hensyn til forureningens  

 grundvandsrisiko.
Eventuelt bidrag fra forureningen til den ovenstående  

 luft overskrider ikke afdampningskriteriet.
Eventuel afdampning kan være  

 reduceret til under afdampningskriteriet ved passiv ventilation, membran  

 eller særlige gulvbelægninger.
Fremtidig Indsats Der kan ikke forventes yderligere offentlig indsats over  

 for forureningen mht. sikring af boliganvendelsen på denne ejendom.
Generelle restriktioner  

 gældende for alle kategorier Der må ikke flyttes jord fra en kortlagt ejendom uden  

 anmeldelse til kommunen.
 Bygge- og anlægsarbejde (herunder etablering og fjernelse  

 af faste belægninger) på den kortlagte del af ejendommen kræver en tilladelse  

 fra kommunen efter reglerne i § 8 i lov om forurenet jord /1/.
Forureningskategori  

 1 (F1) Beskrivelse Forureningen udgør ingen risiko ved ejendommens aktuelle  

 anvendelse som bolig, hvis simpel rådgivning om ejendommens anvendelse  

 efterleves.
 Det er minimum  

 0,5  

 meter  

 jord oven på den forurening, der begrunder  

 kortlægningen.
 Den tilgængelige jord (de øverste  

 0,5 m  

 ) jord er lettere forurenet jf.  

 Bekendtgørelse om definition af lettere forurenet jord /8/.
Eventuelt bidrag fra forureningen til den ovenstående  

 luft overskrider ikke afdampningskriteriet.
Eventuel afdampning kan være  

 reduceret til under afdampningskriteriet ved passiv ventilation, membran  

 eller  

 særlige gulvbelægninger.
Fremtidig Indsats Der kan ikke forventes yderligere offentlig indsats over  

 for forureningen mht. sikring af boligarealanvendelsen på denne ejendom.
Forholds regler Simpel rådgivning om ejendommens anvendelse efterleves.
 F.eks. skal der ved gravearbejde i lettere forurenet jord  

 tages forholdsregler mod kontakt med den forurenede jord, jf. vejledning om  

 rådgivning af beboere i lettere forurenede områder /6/.
Generelle restriktioner  

 gældende for alle kategorier Der må ikke flyttes jord fra en kortlagt ejendom uden  

 anmeldelse til kommunen.
 Bygge- og anlægsarbejde (herunder etablering og fjernelse  

 af faste belægninger) på den kortlagte del af ejendommen kræver en tilladelse  

 fra kommunen efter reglerne i § 8 i lov om forurenet jord /1/.
Forureningskategori 2 (F2) Beskrivelse Forureningen udgør, eller kan udgøre,  

 en risiko ved arealets aktuelle anvendelse til bolig, eller der  

 foreligger ikke nok viden om forureningen til at nuancere kortlægningen som  

 F0 eller F1.
 Forureningen, der begrunder kortlægningen, kan ligge tæt  

 på terræn, hvorfor der kan være risiko for kontakt med forureningen.
 Bidraget fra forureningen til den ovenstående luft kan  

 overskride afdampningskriteriet.
 Der kan være iværksat aktive permanente og/eller midlertidige  

 afværgeanlæg, som har til formål at nedbringe risikoen for boliganvendelsen.
 Der kan være givet midlertidig rådgivning omkring arealanvendelsen.
 Omfanget af forureningskoncentration og -udbredelse kan  

 være utilstrækkeligt belyst.
 Der kan være tvivl, om alle kilder er undersøgt.
Fremtidig Indsats Der er behov for en yderligere indsats f.eks. i form af  

 uddybende videregående undersøgelser og/eller oprensning af forureningen.
Forholds regler Der skal tages forbehold for kontakt med den forurenede  

 jord.
Eventuel vejledning og forholdsregler fra regionen om den konkrete  

 forurening bør følges.
Generelle restriktioner  

 gældende for alle kategorier Der må ikke flyttes jord fra en kortlagt ejendom uden  

 anmeldelse til kommunen.
 Bygge- og anlægsarbejde (herunder etablering og fjernelse  

 af faste belægninger) på den kortlagte del af ejendommen kræver en tilladelse  

 fra kommunen efter reglerne i § 8 i lov om forurenet jord /1/.
Bilag 3 Eksempel katalog Forureningskategori  

 0 (F0)   

 	  

 Restforureninger  

 efter regionernes egne oprensninger, frivillige oprensninger eller  

 værditabsoprensninger,  

 hvor  

 restforureningen ikke udgør en  

 risiko for boliganvendelsen.
Det betyder, at forureningen enten ikke er  

 terrænnær (ligger under  

 0,5 m  

 uforurenet jord) eller at forureningen ligger under bygninger eller fast  

 belægning, og at forureningen ikke giver anledning til en afdampningsrisiko.
   

 	  

 Restforureninger med  

 fyringsolie, der er beliggende under bygninger eller fast belægning og som  

 ikke  

 giver anledning til en afdampningsrisiko.
  

 	  

 Boliger i  

 etageejendomme hvor det er dokumenteret, at den konstaterede forurening i  

 stueplan ikke udgør en risiko for lejligheder, der anvendes til bolig i den  

 konkrete ejendom.
Eksempelvis en lejlighed på 4. sal over et renseri.
  

 	  

 Forurening under fast  

 belægning.
Forureningen, som begrunder kortlægningen, ligger under et fast  

 asfaltbelagt areal (eller anden fast belægning), og evt. bidrag fra  

 forureningen til den ovenstående luft overskrider ikke afdampningskriteriet.
   

 	  

 Ved ovenstående  

 eksempler kan en eventuel afdampning være reduceret til under  

 afdampningskriteriet  

 ved passiv ventilation, membran eller særlig gulvbelægning.
Forureningskategori  

 1 (F1)   

 	  

 Lettere terrænnær  

 forurening med PAH eller tjære (jf. definition af lettere forurening i  

 bekendtgørelsen  

 om definition af lettere forurenet jord) fra diffuse kilder eller  

 punktkilder,  

 der ligger oven på en stærkere forurening, der er kortlagt jf.  

 kortlægningsvejledningen.
Forureningen giver ikke anledning til en  

 afdampningsrisiko.
  

 	  

 Grunde hvor den terrænnære  

 jord er delvist uforurenet og delvist lettere forurenet (jf. definition af  

 lettere forurenet i bekendtgørelsen om definition af lettere forurenet jord).  

 Derudover er der en dybtliggende stærkere forurening, der er kortlagt jf.  

 kortlægningsvejledningen.
Forureningen giver ikke anledning til en  

 afdampningsrisiko.
   

 	  

 Ved ovenstående  

 eksempler kan en eventuel afdampning være reduceret til under  

 afdampningskriteriet  

 ved passiv ventilation, membran eller særlig gulvbelægning.
Forureningskategori  

 2 (F2)   

 	  

 Grunde med PAH-forurening  

 hvor forureningen er terrænnær, og koncentrationerne begrunder en  

 kortlægning.  

 Det kan f.eks. dreje sig om stejlepladser og gasværksgrunde.
   

 	  

 Grunde med blyforurening  

 fra f.eks. elværker hvor forureningen er terrænnær, og koncentrationerne  

 begrunder  

 en kortlægning.
  

 	  

 Grunde i forbindelse  

 med renserier, lossepladser servicestationer m.m., hvor det vurderes, at  

 indeklimaet  

 påvirkes uacceptabelt.
Eksempelvis tidligere renserier hvor afdampningen fra  

 forureningen udgør en risiko for indeklimaet og/eller udeluften.
  

 	  

 Tidligere  

 renserigrunde hvor der er aktive afværgeforanstaltninger, der nedbringer  

 forureningens indeklimapåvirkning.
Det kan f.eks. dreje sig om en grund, hvor  

 der ved undersøgelsen er konstateret forhøjede poreluftsværdier under gulv.  

 Ud  

 fra JAGG-beregninger er der risiko for indeklimaet, og der gives rådgivning  

 om  

 at lufte ofte ud for at nedbringe indeklimakoncentrationen, indtil amtet  

 undersøger forureningssituationen nærmere.
Evt. opstilles der midlertidige  

 luftrensere frem til en større indsats kan gennemføres.
   

 	  

 Terrænnær forurening  

 fra træimprægnering, metalstøberier m.m. med tungmetaller som f.eks. nikkel  

 og  

 arsen i et omfang, der begrunder kortlægning.
  

 	  

 Terrænnær eller  

 dybtliggende forurening med olie/benzin, hvor det er vurderet at  

 forureningsindholdet  

 kan udgøre en risiko for arealanvendelsen.
Eksempelvis hvis afdampningen fra  

 forureningen udgør en risiko for indeklimaet og/eller udeluften.
