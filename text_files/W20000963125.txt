Klage over, at helprotese til overkæben  

 knækkede, og at der gik hul i den Patientklagenævnet fandt, at den kliniske tandtekniker havde  

 overtrådt tandteknikerloven i forbindelse med behandlingen af  

 patienten.
 Patientklagenævnet indskærpede over for den kliniske  

 tandtekniker at være mere omhyggelig og samvittighedsfuld i sit  

 fremtidige virke.
 Patientklagenævnet lagde vægt på, at der ikke var  

 begrundelse for at fremstille proteserne med et overbid på 9 mm,  

 således at overprotesen gik løs under afbidning og tygning, og  

 der blev snøvlet tale.
 Nævnet lagde vægt på, at overprotesen knækkede, og  

 der gik hul i den to steder kort tid efter indsættelsen, fordi  

 sammenbiddet mellem protese og naturlige tænder i underkæben var  

 for hårdt i den ene side.
Nævnet lagde også vægt på, at den kliniske  

 tandtekniker fremstillede både over- og underprotese, uden at hun havde  

 anmodet en tandlæge om at slibe på naturlige tænder i  

 underkæben, inden proteserne blev fremstillet.
Desuden var overprotesen  

 fremstillet med en gane, der kun var 0.5 mm tyk.  Dette var en medvirkende  

 årsag til bruddene af overprotesen, men den var så spinkelt  

 udformet, at der med stor sandsynlighed før eller senere ville  

 opstå brud, selv om sammenbiddet havde været i orden.
