§ 1 I bekendtgørelse nr. 154 af 20. april 1977 om køretøjers indretning og  

 udstyr m.v., som senest ændret ved bekendtgørelse nr. 34 af 28. januar 1986,  

 foretages følgende ændring:
 I  kapitel 2  indsættes efter § 12:
»§ 12 a.  Lastbil med typegodkendt totalvægt på  

 6.000 kg eller derover skal i højre side ud over det påbudte sidespejl være  

 forsynet med vidvinkelspejl og nærzonespejl.
Nærzonespejl må dog ikke  

 monteres, medmindre det kan placeres mindst 2 meter over vejbanen.
Stk. 2.  Lastbil med typegodkendt totalvægt på mindre  

 end 6.000 kg skal i højre side ud over det påbudte sidespejl være forsynet  

 med vidvinkelspejl, medmindre det påbudte sidespejl er konvekst.« § 2 Bekendtgørelsen træder i kraft den 1. januar 1988.
 Stk. 2.  Bekendtgørelsen finder anvendelse på køretøjer,  

 der registreres, godkendes eller tages i brug første gang på  

 ikrafttrædelsesdatoen eller senere.
 Stk. 3.  Fra den 1. marts 1988 finder bekendtgørelsen  

 endvidere anvendelse uanset det tidspunkt, hvor køretøjet er registreret,  

 godkendt eller taget i brug første gang.
