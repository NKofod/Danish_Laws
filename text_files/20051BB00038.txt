Fremsat den 18. november 2005 af Per Clausen (EL),  

 Jørgen Arbo‑Bæhr (EL), Line Barfod (EL),  

 Majbrit Berlau (EL) og Frank Aaen (EL) Forslag til folketingsbeslutning om  

 gratis og økologisk sund mad i skoler og daginstitutioner Folketinget opfordrer regeringen til at sikre, at der bliver  

 fremsat den nødvendige lovgivning, ændret i administrative forskrifter og  

 fundet de nødvendige økonomiske midler, så kommunerne får mulighed for at  

 servere gratis og økologisk sund mad i daginstitutioner og folkeskoler.
Bemærkninger til forslaget Forslagsstillerne tror ikke på, at Danmark i længden kan blive  

 ved med at undlade at bruge madtilbud i skoler og daginstitutioner som et  

 målrettet instrument til at højne folkesundheden.
Siden der på Enhedslistens initiativ blev afsat 50 mio. kr.  

 årligt i 3 år på finansloven 2001 til bespisningsprojekter i skoler og  

 daginstitutioner, er det blevet en langt mere bredt accepteret tale og tanke  

 i  

 befolkningen og blandt politikere, at børnene skal have serveret et måltid i  

 skolerne.
I efterårets kommunalvalgkamp er mange politikere fra  

 regeringspartierne  

 således også fremkommet med positive holdninger til skolemad.
 Arbejdsgruppen under Nordisk Ministerråd vedrørende en nordisk  

 handlingsplan for bedre sundhed og livskvalitet gennem mad og fysisk  

 aktivitet  

 skriver i »Status i nordiske lande på nøgleparametre for sundhed og  

 livskvalitet« af 30. juni 2005 bl.a. følgende:
»Overvægts- og fedmeproblematikken er bredt anerkendt som  

 værende blandt de største sundheds-, livskvalitets- og økonomiske  

 udfordringer,  

 som regeringer verden over står over for.« »Verdenssundhedsorganisationen WHO har understreget problemets  

 alvor med fremskrivninger, der peger på en stigning i dødeligheden som følge  

 af  

 ikke-smitsomme sygdomme fra det nuværende niveau på 60 pct. til 73 pct. i  

 2020.  

 Udover de fysiske og psykologiske problemer forbundet med overvægt og fedme  

 for  

 det enkelte individ, er samfundets omkostninger også stigende.
Det anslås, at  

 mellem 5 og 8 pct. af de statslige sundhedsbudgetter på nuværende tidspunkt  

 går  

 til behandling af sygdomme relateret til fedme, og de indirekte omkostninger  

 for samfundet (øget antal på sygeorlov, førtidspensionering osv.) er endnu  

 højere.« »I følge WHO er de underliggende årsager til ikke-smitsomme  

 sygdomme blandt andet et øget indtag af energitætte, næringsfattige fødevarer  

 med et højt fedt-, sukker- og saltindhold; lavt indtag af frugt og grønt;  

 faldende fysisk aktivitetsniveau i hjemmet, i skolen, på jobbet samt i  

 forbindelse med fritid og transport samt tobaksrygning.
WHO anbefaler derfor  

 udvikling af nationale strategier og politikker til fremme af befolkningens  

 sundhed.« »En lang række samfundsmæssige ændringer gennem de seneste mange  

 år har medvirket til denne situation.
Den øgede motorisering, tv- og  

 computerforbrug såvel som automatiserede arbejdspladser har ført til en  

 generel  

 nedgang i borgernes energiforbrug.
Den voksende globale fødevareproduktion  

 kombineret med økonomisk vækst har resulteret i et udbud af energi, der langt  

 overstiger menneskets behov.
Fødevarepriser i forhold til indkomsten har  

 aldrig  

 været lavere end i dag.
Fødevarer er let tilgængelige på alle tider af  

 døgnet.  

 Portionsstørrelser inden for fastfood, sodavand, slik og is er vokset.  

 Markedsføringen af fødevarer  særligt de usunde  er blevet  

 intensiveret osv.  

 Alt dette stimulerer samlet til overspisning og til et for lavt fysisk  

 aktivitetsniveau«.
 Forslagsstillerne opfordrer derfor regeringen til at sikre, at  

 der bliver fremsat den nødvendige lovgivning, ændret i administrative  

 forskrifter og fundet de nødvendige økonomiske midler, så kommunerne får  

 mulighed for at servere gratis og økologisk sund mad i daginstitutioner og  

 folkeskoler.
Skriftlig fremsættelse Per  

 Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om gratis og økologisk sund mad i skoler og  

 daginstitutioner.
(Beslutningsforslag nr.
B 38).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
