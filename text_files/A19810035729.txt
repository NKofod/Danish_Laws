Herved bekendtgøres lov nr. 458 af 17. september 1975 om  

 statsgaranti for driftslån til væksthusgartnerier m.m. med de ændringer, der  

 følger af lov nr. 288 af 10. juni 1981 § 1 Landbrugsministeren kan efter ansøgning yde garanti af statskassen for lån  

 til driftsformål, der inden for en samlet beløbsramme af 100 mill. kr. ydes  

 til produktionsvirksomheder inden for væksthusgartneri, planteskoledrift og  

 champignongartneri med henblik på omstilling til nye produktioner og  

 produktionsmetoder eller nye markeder.
Stk. 2.  Lån, der garanteres i henhold til stk. 1, kan  

 ikke overstige 200.000 kr., og garantien kan ikke udstrækkes til mere end 6  

 år fra datoen for lånets optagelse.
Lånet skal være afdragsfrit i det første  

 år, hvorefter det skal afdrages i løbet af de følgende 5 år.
Renten skal i  

 det første år tilskrives lånet.
Lånet skal være ydet af et pengeinstitut  

 inden for rammen af den i § 3 nævnte aftale.
 § 1 a.  Ydelse af garanti efter § 1 er betinget af, at  

 ansøgeren som ejer eller forpagter driver den i § 1, stk. 1, nævnte  

 produktionsvirksomhed som væsentligste erhverv.
 Stk. 2.  Landbrugsministeren kan fastsætte nærmere  

 bestemmelser om, hvilke betingelser der skal opfyldes, hvis ansøgeren er et  

 selskab eller anden sammenslutning.
 § 2.  Ved garanti efter § 1 gælder følgende om statens  

 forpligtelser:
 Stk. 2.  Nærmere regler om opgørelsen af mellemværendet  

 mellem staten og långiver fastsættes i den i § 3 nævnte rammeaftale.
§ 2 a.  Ydelse af garanti er betinget af, at lånets  

 hovedstol sikres ved oprykkende panteret i den pågældende ejendom inden for  

 handelsværdien eller ved anden betryggende sikkerhed.
Landbrugsministeren  

 fastsætter regler om beregning af handelsværdien.
 Stk. 2.  Landbrugsministeren bestemmer i hvert enkelt  

 tilfælde, om der skal ydes garanti for hele det tilsagte lån eller for en del  

 deraf.
 § 2 b.  Når særlige omstændigheder foreligger, kan  

 landbrugsministeren fravige bestemmelserne i § 1, stk. 2, § 1 a og § 2 a,  

 stk. 1.
 § 3.  Landbrugsministeren indgår med bankernes og  

 sparekassernes organisationer en rammeaftale om formen for samarbejdet mellem  

 pengeinstitutterne og den statslige administration af loven.
 § 4.  Landbrugsministeren kan bemyndige Kongeriget  

 Danmarks Hypotekbank og Finansforvaltning til at træffe afgørelser efter  

 denne lov.
Stk. 2.  Afgørelser, der i medfør af loven træffes af  

 Kongeriget Danmarks Hypotekbank og Finansforvaltning, kan indbringes for  

 landbrugsministeriet.
Klagefristen er 4 uger fra den dag, afgørelsen er  

 meddelt den pågældende.
 § 5.  Tidspunktet for lovens ikrafttræden bestemmes af  

 landbrugsministeren.
 § 6.  Loven gælder ikke for Færøerne og Grønland.
---------- Lov nr. 288 af 10. juni 1981 om ændring af lov om statsgaranti for  

 driftslån til væksthusgartnerier m. m., ændrer lovens §§ 1, 2 og 4, og  

 indsætter lovens §§ 2 a og 2 b, hvorved den samlede beløbsramme forhøjes fra  

 50 mill. kr. til 100 mill. kr., garantien ændres fra 50 pct. tabskaution til  

 80 pct. selvskyldnerkaution, og hvorved der indføjes krav om, at  

 produktionsvirksomheden skal drives som ansøgers væsentligste erhverv og om  

 sikring af det garanterede lån.
Loven indeholder følgende  

 ikrafttrædelsesbestemmelse:
§ 2 Tidspunktet for lovens ikrafttræden fastsættes af landbrugsministeren.
---------- I henhold til bekendtgørelse nr. 331 af 23. juni 1981 træder fornævnte  

 ændringslov nr. 288 af 10. juni 1981 i kraft den 1. juli 1981.
