Nr LSF 56 Forslag til Lov om ændring af lov om kontrol med overholdelsen af Det  

 Europæiske Økonomiske Fællesskabs forordninger om monopoler og  

 konkurrencebegrænsninger Fremsat af industriministeren (Anne Birgitte Lundholt) den 16. januar 1991 Vedtaget ved tredjebehandling den 2. april 1991 Lov nr. 214 af 10/04/1991 § 1 I lov om kontrol med overholdelsen af Det Europæiske Økonomiske  

 Fællesskabs forordninger om monopoler og konkurrencebegrænsninger, jf.  

 lovbekendtgørelse nr. 118 af 21. februar 1990, foretages følgende ændringer:
 1. I § 2, stk. 1, ændres »eller artikel 10 i  

 forordning nr. 3975/87,» til: », artikel 10 i forordning nr.  

 3975/87 eller artikel 12 i forordning nr. 4064/89,».
2. I § 3 ændres »eller artikel 11 i forordning nr.  

 3975/87.« til: », artikel 11 i forordning nr. 3975/87 eller artikel  

 13 i forordning nr. 4064/89.« § 2 Loven træder i kraft den 1. september 1991.
Oprindeligt fremsat forslag § 1 I lov om kontrol med overholdelsen af Det europæiske økonomiske  

 Fællesskabs forordninger om monopoler og konkurrencebegrænsninger, jf.  

 lovbekendtgørelse nr. 118 af 21. februar 1990, foretages følgende ændringer:
 1. I § 2, stk. 1, ændres »eller artikel 10 i  

 forordning nr. 3975/87,» til: », artikel 10 i forordning nr.  

 3975/87 eller artikel 12 i forordning nr. 4064/89,».
 2. I § 3 ændres »eller artikel 11 i forordning nr.  

 3975/87.« til: », artikel 11 i forordning nr. 3975/87 eller artikel  

 13 i forordning nr. 4064/89.«.
§ 2 Loven træder i kraft den 1. september 1991.
Bemærkninger til lovforslaget Lovforslaget er en genfremsættelse af det lovforslag, som blev fremsat  

 den 14. november 1990. Industriministerens fremsættelsestale er optrykt i  

 Fortryk af Folketingets forhandlinger 1990/1991, 1. samling sp. 1801.
Lovforslaget var til 1. behandling den 21. november 1990, jf.
Fortryk af  

 Folketingets forhandlinger 1990/1991, 1. samling sp. 2251 f.f., men nåede  

 ikke at blive færdigbehandlet inden Folketingsvalget i december 1990.  

 Lovforslaget er identisk med forslaget fra november 1990.
 Forslaget har til formål at gennemføre den tilpasning af dansk lovgivning,  

 der er nødvendig som følge af Rådets forordning (EØF) nr. 4064/89 af 21.  

 december 1989 om kontrol med fusioner og virksomhedsovertagelser.  

 Forordningen pålægger medlemsstaterne at iværksætte de forholdsregler, som er  

 nødvendige for at kunne yde Kommissionen bistand ved kontrolundersøgelser med  

 henblik på bedømmelse af virksomhedssammenslutninger, der er omfattet af  

 forordningen.
 Lov nr. 505 af 29. november 1972 om kontrol med overholdelsen af Det  

 europæiske økonomiske Fællesskabs forordninger om monopoler og  

 konkurrencebegrænsninger med senere ændringer, jf. lovbekendtgørelse nr. 118  

 af 21. februar 1990, fastslår, at den bistand, som medlemsstaternes  

 kompetente myndigheder skal yde Kommissionen efter Det europæiske økonomiske  

 Fællesskabs forordninger om monopoler og konkurrencebegrænsninger, her i  

 landet ydes af Konkurrencerådets sekretariat.
De forordninger, der er omfattet af loven, er Rådets forordning (EØF) nr.  

 17/62 om anvendelse af konkurrencereglerne i Romtraktatens artikel 85 og 86,  

 Rådets forordning (EØF) nr. 1017/68 om anvendelse af konkurrenceregler for  

 transport med jernbane, ad landeveje og sejlbare vandveje, Rådets forordning  

 (EØF) nr. 4056/86 om anvendelse af traktatens artikel 85 og 86 på søtransport  

 og Rådets forordning (EØF) nr. 3975/87 om anvendelse af konkurrencereglerne  

 på virksomheder i luftfartssektoren.
Der henvises herom til bemærkningerne  

 til forslag nr. 8 af 4. oktober 1972 til lov om kontrol med overholdelsen af  

 Det europæiske økonomiske Fællesskabs forordninger om monopoler og  

 konkurrencebegrænsninger (FTA 1972-73, sp. 107) samt forslag nr.
L 137 af 14.  

 december 1988 til lov om ændring af Det europæiske økonomiske Fællesskabs  

 forordninger om monopoler og konkurrencebegrænsninger (FTA 1988-89, sp.  

 3291).
 Ved lovforslaget udstrækkes Konkurrencerådets sekretariats kompetence til  

 at omfatte bistand til Kommissionen efter Rådets forordning (EØF) nr.  

 4064/89.
Efter forordningen skal virksomhedssammenslutninger med  

 fællesskabsdimension anmeldes til Kommissionen.
Fællesskabsdimension  

 forudsætter, at de sammensluttede virksomheder har en samlet omsætning på  

 verdensplan, der overstiger 5 mia.
ECU svarende til ca. 40 mia. danske kroner  

 og en omsætning inden for EF, der overstiger 250 mio.
ECU svarende til ca. 2  

 mia. danske kroner, samt at visse yderligere betingelser er opfyldt.
 Kommissionen kan forbyde sammenslutninger, der er uforenelige med  

 fællesmarkedet, fordi de skaber eller styrker en dominerende stilling, der  

 fører til, at konkurrencen hæmmes på afgørende måde.
 På grund af de meget høje omsætningsværdier vil kun få danske virksomheder  

 blive omfattet af forordningen.
 Forordningen indeholder bestemmelser om kontrolundersøgelser gennemført af  

 medlemsstaternes myndigheder og om Kommissionens beføjelser til at foretage  

 kontrolundersøgelser.
Forordningen pålægger medlemsstaterne inden den 21. september 1991 at  

 iværksætte de nødvendige forholdsregler for at kunne yde Kommissionen  

 bistand.
Det foreslås derfor, at loven træder i kraft den 1. september 1991.
 Forslaget skønnes ikke at medføre økonomiske eller administrative  

 konsekvenser.
