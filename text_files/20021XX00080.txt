Skriftlig fremsættelse (6. november  

 2002) Økonomi- og erhvervsministeren Herved tillader jeg mig for Folketinget at  

 fremsætte:
 Forslag til lov om ændring af lov om almene  

 boliger samt støttede private andelsboliger m.v. (Aktivering af  

 Landsbyggefondens midler).
(Lovforslag nr.
L 53).
Regeringen vil styrke vækst, velfærd og  

 fornyelse.
Det gælder også på boligområdet.
Det er  

 regeringens mål at få styrket det danske boligmarked.
Regeringen  

 har derfor med sit udspil "Vækst og fornyelse på  

 boligmarkedet" fra den 26. august 2002 og med aftalen af 15. oktober  

 2002 med S, DF, RV og KRF om flere og bedre boliger igangsat en samlet  

 boligpolitisk indsats, der skal bidrage til at tilvejebringe en bedre balance  

 på boligmarkedet.
Der er enighed om en flerårig indsats for at  

 skaffe flere boliger til unge, flere boliger til handicappede, flere private  

 udlejningsboliger og flere almene boliger, herunder ældreboliger.
Det  

 er målet, at der i de kommende 5 år påbegyndes over 20.000  

 nye boliger årligt.
 Aktivering af Landsbyggefondens midler er omfattet af  

 aftalen, som udmøntes ved nærværende lovforslag.
 Forslaget sigter på 1) at finansiere de øgede  

 statslige udgifter som følge af grundkapitalens nedsættelse fra  

 14 pct. til 7 pct. af anskaffelsessummen, 2) at skabe mulighed for, at  

 Landsbyggefonden kan støtte renoverings- og forbedringsarbejder i  

 nedslidte almene afdelinger, herunder forbedringer rettet mod handicappede og  

 øget tilgængelighed samt 3) at skabe mulighed for, at  

 Landsbyggefonden fortsat kan yde tilskud til beboer-rådgivere i almene  

 afdelinger med økonomiske eller andre problemer.
Landsbyggefondens formål er at øge  

 selvfinansieringen i det almene byggeri.
Ved uændrede  

 udgiftsforudsætninger vil fonden frem til 2020 opbygge et overskud  

 på knap 15 mia. kr.
 Lovforslaget indeholder følgende elementer:
 Regeringen vil senest i 2004 indbyde aftalepartierne til  

 forhandlinger om den fremtidige anvendelse af Landsbyggefondens midler.
 Lovforslaget indebærer mindreudgifter for staten,  

 som opgjort til nutidsværdi skønnes at udgøre 1.302 mio.  

 kr. i 2002, 674 mio. kr. i 2003 og 653 mio. kr. i 2004.
Lovforslaget indebærer endvidere, at  

 Landsbyggefonden kan optage lån inden for en ramme på 475 mill.  

 kr. til delvis dækning af sine udgifter.
Staten kan garantere for  

 sådanne lån.
 De kommunaløkonomiske konsekvenser skal forhandles  

 med de kommunale parter.
Lovforslaget vurderes ikke at have  

 nævneværdige administrative konsekvenser for det offentlige.  

 Lovforslaget skønnes ikke at have administrative konsekvenser for  

 erhvervslivet eller for borgerne.
Forslaget vurderes at have positive  

 miljømæssige konsekvenser, idet en del af den foreslåede  

 investeringsramme kan anvendes til miljøforbedrende foranstaltninger.
 Forslaget indeholder ikke EU-retlige aspekter.
 Det foreslås, at lovforslaget træder i kraft  

 den 1.januar 2003.
 Idet jeg henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
