(Til rektorerne ved de  

 socialpædagogiske seminarier) Undervisningsministeriet og Seminarielærerforeningen har den 7. maj 1990  

 indgået en aftale om ændringer i aftaler om tjenestetid, overtimebetaling og  

 afspadsering m.v. for tjenestemænd ved de socialpædagogiske seminarier.
Et  

 eksemplar af aftalen vedlægges.
Som led i TFU-forhandlingerne i 1987 blev der opnået enighed om, at der i  

 aftaleperioden skulle optages forhandlinger om en række ændringer i  

 tjenestetidsaftalerne for tjenestemænd og tjenestemandslignende ansatte ved  

 blandt andet de socialpædagogiske seminarier.
Aftalen af 7. maj 1990 er et  

 resultat heraf.
I henhold til den nye aftale ændres det pligtige undervisningstimetal for  

 rektorer ved de socialpædagogiske seminarier i aftalen af 8. september 1975  

 til 280 undervisningstimer svarende til 7 timer ugentlig i 40 uger. (Pr. 1.  

 august 1990 253 undervisningstimer svarende til 6,33 timer ugentlig.) Til souscheffunktioner ud over undervisning afsættes 440 årlige  

 arbejdstimer, hvortil kommer 34 årlige arbejdstimer pr. klasse.
 Aftalen har virkning fra den 1. august 1990.
 P. m. v.
 e. b.
Inga Roepstorff fm.
Bilag Aftale mellem Undervisnings- og Forskningsministeriet og  

 Seminarielærerforeningen om ændringer i aftaler om tjenestetid,  

 overtimebetaling og afspadsering m.v. for tjenestemænd ved de  

 socialpædagogiske seminarier.
 I henhold til § 45, stk. 2, i lov om tjenestemænd i staten, folkeskolen og  

 folkekirken, jf. lovbekendtgørelse m. 671 af 2. oktober 1986, samt i medfør  

 af § 2, stk. 2, i hovedaftale af 27. oktober 1969 med tjenestemændenes  

 centralorganisationer indgås følgende aftale:
 § 1.  I aftale af 8. september 1975 mellem  

 Finansministeriet og Statstjenestemændenes Centralorganisation II om  

 tjenestetid m.v. for lærere/overlærere i lønramme 18/26, praktikledere,  

 souschefer og rektorer ved børneforsorgsseminarier med senere ændringer  

 foretages følgende ændringer:
 1. I § 1, c, ændres »hvortil kommer 1 ugentlig  

 arbejdstime for hver klasse ud over 6« til »hvortil kommer 34  

 årlige arbejdstimer pr. klasse«.
 2. I § 1, d, ændres »360 undervisningstimer  

 svarende til 9 timer« til »280 undervisningstimer svarende til 7  

 timer«.
 § 2.  Aftalen træder i kraft den 1. august 1990.
København, den 7. maj 1990 Seminarielærerforeningen Undervisnings-  

 og Erik Nejrup Forskningsministeriet P.m.v.
