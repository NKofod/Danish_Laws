Efter drøftelse med de involverede parter, fastsætter Sundhedsstyrelsen følgende vejledning om uddannelse af bandagister.
1. Uddannelsens formål Uddannelsen til bandagist skal sikre, at den uddannelsessøgende efter  

 afsluttet eksamen og turnustjeneste på forsvarlig måde kan udføre opgaver  

 vedrørende patienters rehabilitering, således at den enkelte patient, trods  

 sit handicap, på bedst mulig måde ved hjælp af hjælpemidler kan fungere samt  

 udvikle og tilgodese egne ressourcer.
2. Adgangsbetingelser Adgangsgivende til bandagistuddannelsen er:
1. Studentereksamen (matematisk) 2. Højere teknisk eksamen (HTX) 3. Højere forberedelseseksamen (HF) Herudover kan andre tilsvarende uddannelser være adgangsgivende.
Adgang  

 gives i disse tilfælde på baggrund af en konkret vurdering.
 Der stilles krav om særlige karakterer og niveauer inden for visse fag.
3. Uddannelsens indhold og tilrettelæggelse Uddannelse til bandagist består af 3 dele:
A.
Værkstedsteknisk grundskole ved Horsens Tekniske Skole, 1/2 år.
B.
Uddannelse (ortopædiingeniør) ved Halsohogskolan i Jonkoping, Sverige,  

 3 år.
C.
Turnustjeneste i bandageri, 2 år.
Værkstedsteknisk grundskole (A) Den værkstedstekniske grundskole giver de studerende kendskab til de  

 materialer og teknikker, som bandagister benytter sig af.
Undervisningen  

 foregår hovedsageligt i værksteder, hvor der arbejdes med metal, gips, træ,  

 plast, læder og tekstil, som de studerende lærer at bearbejde og vurdere  

 anvendelsen af.
Endvidere indgår frihåndstegning og skitseringsteknik,  

 elektronik, pneumatik og hydraulik i grundskolen.
Ortopædiingeniør (B) Uddannelsen omfatter medicinske og tekniske fag.
De studerende undervises  

 i anatomi, fysiologi, kinesiologi, sygdomslære, psykologi, pædagogik og  

 videnskabsteori.
Som tekniske fag indgår biomekanik, matematik, datalogi,  

 proteseteknik og ortoseteknik.
Under studiet læres at konstruere, fremstille  

 og tilpasse ortopædiske hjælpemidler.
 Det femte af uddannelsens 6 semestre foregår i praktik i et af  

 Uddannelsesrådet godkendt bandageri.
Turnustjeneste (C) Efter gennemførelse af ovennævnte uddannelsesforløb gennemføres yderligere  

 2 års superviseret turnustjeneste i et af Uddannelsesrådet godkendt  

 bandageri.
4. Bedømmelse og uddannelsesbevis A.
Værkstedsteknisk grundskole Der gennemføres en løbende evaluering, og grundskolen afsluttes med en  

 bedømmelse af de enkelte fagdiscipliner.
Bedømmelsen sker efter 13-skalaen og  

 der udstedes bevist for bestået del A.
B.
Halsohogskolan Der gennemføres løbende prøver i overensstemmelse med skolens  

 uddannelsesplan.
Efter tilfredsstillende gennemførelse af det 3-årige  

 uddannelsesforløb udsteder Hogskolan et uddannelsesbevis,  

 »Hogskolaexamen på ortopedtekniska linjen, inriktning mot ortoped  

 ingeniør« (Degree of Bachelor of Science in Prosthetics and Orthotics -  

 Orthopaedic Engineer).
C.
Turnustjeneste Turnustjenestens gennemførelse dokumenteres af det/de ansættende  

 bandageri/er efter Uddannelsesrådets retningslinier.
 På baggrund af dokumentation for tilfredsstillende gennemførelse af  

 ovenstående uddannelsesforløb, herunder turnustjeneste, udsteder  

 Sundhedsstyrelsen efter indstilling fra Uddannelsesrådet, jf. nedenfor,  

 uddannelsesbevis som bandagist.
5. Uddannelsesrådet Uddannelsesrådet nedsættes af Danske Bandagister og Horsens Tekniske  

 Skole.
I rådet indgår repræsentanter fra Danske Bandagister, Horsens Tekniske  

 Skole og Halsohogskolan i Jonkoping.
 Uddannelsesrådet forestår optagelse af danske studerende til uddannelsen.
 Uddannelsesrådet foretager løbende evaluering af det samlede  

 uddannelsesforløb og afgiver forslag om justeringer til Sundhedsstyrelsen.
 Rådet afgiver endvidere indstilling til Sundhedsstyrelsen om udstedelse af  

 uddannelsesbeviser efter tilfredsstillende gennemførelse af det krævede  

 uddannelsesforløb.
6. Andre regler Personer, der kan dokumentere, at de i en sammenhængende periode af mindst  

 3 år inden for de seneste 5 år har haft ansættelse eller har drevet  

 selvstændig virksomhed som bandagist på baggrund af en relevant forudgående  

 uddannelse, kan ved fremsendelse af dokumentation for deres uddannelse få  

 udstedt et bevis, der dokumenterer deres erfaring som bandagist.
Ansøgning indsendes til Uddannelsesrådet, der afgiver indstilling til  

 Sundhedsstyrelsen.
Ansøgning skal være indgivet til Uddannelsesrådet inden  

 den 1. januar 1997.
7. Ikrafttrædelsesbestemmelser Vejledningen træder i kraft den 1. august 1995.
