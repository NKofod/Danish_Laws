Kendelse fra Pressenævnet i sag nr.  

 88/2002 [Ægteparret - K og L] har klaget til  

 Pressenævnet over en forsideoverskrift samt en artikel bragt i B.T. den  

 22. august 2002, idet de mener, at god presseskik er tilsidesat.
 Af bladets forside den 22. august 2002 fremgik  

 følgende:
"Ti-årige bag grov mobning: Otte-årig  

 stukket med kniv og nåle." I artiklen med overskriften "8-årige  

 sparket, stukket og skåret" var indsat følgende  

 rubrik:
"Tissede på majskolbe og tvang den i munden  

 på en dreng.
Forældre i Strib i chok over tre 10-11-åriges  

 uhyggelige mishandling af 8-årig." I artiklens indledning hed det:
 "Først blev han slået, sparket, stukket  

 med nåle og med kniv af sine tre plageånder.
Derefter måtte en otte-årig dreng fra Strib  

 ved Middelfart finde sig i at skulle spise af eller sutte på en  

 majskolbe, som der var tisset på." Herefter hed det i artiklen:
"Majskolben blev stukket ned i hans mund af tre  

 10-11-årige drenge fra [vejnavn udeladt] i Strib.
Mens de to af  

 drengene holdt den otteåriges arme i et skruestik, så stak den  

 tredje dreng den overtissede majskolbe ned i munden på den ulykkelige  

 og rædselsslagne dreng.
"Min dreng var som forstenet, da jeg fandt ham.
Det  

 var kun usammenhængende og i brudstykker, jeg kunne få at vide,  

 hvad der var foregået.
Vi har ikke sovet i to nætter efter det  

 her, og jeg har faktisk ikke lyst til at bo her mere.
Jeg føler mig  

 utryg, og det gør mine børn også," siger moderen til  

 den mishandlede dreng.
Efter mishandlingen tog hun omgående til en  

 vagtlæge, hvor det blev konstateret, at den otte-årige dreng  

 havde fået store blå mærker på ryg og ben, ligesom  

 der var kradsmærker og sår efter nålestik og snitsår  

 på en finger efter en kniv.
Desuden havde den otte-årige dreng  

 fået en stor bule i højre side af hovedet efter det uhyggelige  

 mobbeoverfald af de lidt ældre drenge.
Drenge afhørt af politiet Politiet i Middelfart ser med stor alvor på sagen og  

 afhørte i går de tre drenge, som stod for overfaldet.
 "Jeg håber, at sagen ender med, at der på  

 en eller anden måde vil blive ført tilsyn med de  

 pågældende børn, så man igen kan føle tryghed  

 ved at sende sine børn ud at lege," siger den 39-årige  

 chokerede mor, der står alene i situationen, fordi hendes eksmand er i  

 udlandet.
 Det uhyggelige børneoverfald skete mandag aften ved  

 et stisystem bag [vejnavn udeladt], nær Brændeskov Station  

 i Strib, hvor der bagved er en majsmark.
Det viser sig, at der tilsyneladende ikke er tale om noget  

 enkeltstående tilfælde.  Lone  Andersen, 28, som er mor til fire,  

 fortæller, hvordan hendes tre-årige  Emil for et stykke tid siden  

 var blevet tvundet til at tage bukserne af, hvorefter han skulle slikke den  

 større drengs tissemand.
Hun overvejer at gå til en  

 børnepsykolog, fordi hun ikke ved, om hun kan få bearbejdet  

 situationen rigtigt for sit kun tre år gamle barn.
Hendes mands barn har desuden været udsat for at  

 blive slået med et jernrør i et frikvarter på den  

 nærliggende Aulby Skole.
Sønnen fik en mindre hjernerystelse, og  

 man så i det tilfælde ikke anden udvej end at få drengen  

 flyttet til Strib Skole, så han kunne blive fri for sin  

 plageånd.
"Man bliver jo bange for, hvad der kan ske på  

 længere sigt.
Man har jo læst om rystende ting, der sker blandt  

 børn i udlandet, og derfor går jeg stærkt ind for, at  

 disse ting skal stoppes her og nu," siger  Lone  Andersen.
Der var også et tilfælde, hvor en af de store  

 drenge cyklede afsted med en fire-årig knægt og efterlod ham  

 langt fra [vejnavn udeladt], hvorefter der blev iværksat en  

 større eftersøgning.
Til sidst blev den fire-årige fundet  

 ulykkelig og tudbrølende   et par kilometer væk fra hjemmet.
Forældrene gør intet "Vi har tidligere haft fat i forældrene til de  

 pågældende børn, men det har ikke hjulpet.
Men nu er det  

 på tide, at der bliver skredet ind, inden det for alvor går  

 galt," siger  Lone  Andersen.
 Hun mener, at mange forældre i dag ikke har tid til  

 at skabe tryghed og omsorg for deres børn.
 Lone  Andersen har selv formået at skabe respekt  

 hos de pågældende drenge ved simpelthen at nægte dem at  

 komme sammen med hendes børn.
"Vi troede, at vi boede i et fredeligt område,  

 men sådan er det altså ikke.
Nogle af børnene er bange for  

 at komme i skole og har en frygt siddende inden i sig," siger hun.
 Samtidig er der dog også nogle ulykkelige  

 forældre, som ikke forstår, at netop deres børn har  

 været med i en af de mest grove mobbesager i Danmark i de senere  

 år.
Bente  Meunier, socialdirektør i Middelfart  

 kommune, vil ikke udtale sig om den konkrete sag.
Hun siger dog:
"Det er politiet, der i første omgang har en  

 sag som den her, hvorefter vi får den overdraget.
Det vil normalt ske  

 ret hurtigt i forløbet.
Det normale er, at man for det enkelte barn  

 går ind og vurderer, hvilke behov barnet og eventuelt barnets  

 forældre har for hjælp.
Vi undersøger den familiemæssige baggrund og  

 så videre.
Men det er meget svært at sige noget generelt om,  

 fordi den slags sager kan være af meget forskellig karakter fra gang  

 til gang." Klagerne er forældre til den ene af de tre drenge,  

 der efter det oplyste overfaldt en mindre dreng.
Klagerne har anført, at bladets forsideoverskrift  

 er tendentiøs.
Man har bragt overskriften uden på noget  

 tidspunkt at have været i kontakt med Middelfart Politi.
Der er tale om  

 en udokumenteret påstand   også efter politiets egne  

 oplysninger.
Klagerne har i forhold til artiklens overskrift oplyst, at  

 to af de tre drenge, der overfaldt den otte-årige, har erkendt at have  

 slået og sparket.
Klagernes dreng har benægtet dette.
Desuden har  

 alle tre drenge i politiets forhør, uafhængigt af hinanden,  

 benægtet ethvert kendskab til kniv og nåle.
Overskriften er  

 derfor stærkt tendentiøs, og reglerne under punkt A. 1-4 og 6 i  

 de vejledende presseetiske regler er således tilsidesat.
I forhold til  

 artiklens indledning er fakta ligeledes, at to af drengene indrømmer  

 at have slået og sparket, alle tre nægter brug af kniv og  

 nåle, ligesom alle drenge benægter at have tisset på en  

 majskolbe, som én af drengene stak ind i offerets mund.
Klagerne har endvidere anført, at det er  

 kritisabelt, at drengenes alder oplyses i artiklen, idet det letter det lille  

 lokalsamfunds mulighed for at identificere børnene.
Artiklen oplyser  

 også, hvor de tre drenge bor.
Dette krænker klart privatlivets  

 fred, jf. punkt B.1 og 3 i de vejledende regler for god presseskik.
At der  

 opgives forkert alder og delvis forkert bopæl på drengene er i  

 den sammenhæng irrelevant.
Artiklen følger ej heller reglen om,  

 at angreb og svar, jf. punkt A.4., skal bringes i sammenhæng og  

 på samme måde.
Det bliver således ikke oplyst, at alle tre  

 drenge benægter brug af kniv og nåle.
Klagerne har yderligere anført, at journalisten i  

 afsnittet "Det viser sig " pludselig springer over i nogle helt  

 andre episoder, der intet har med klagernes søn eller episoden den 19.  

 august 2002 at gøre.
Det fremstår imidlertid som om, at de tre  

 drenge også har noget med dette at gøre, ligesom det  

 fremstår som om, at  Lone  Andersen har haft fat i klagerne, hvilket  

 ikke er tilfældet.
Bladet sammenkæder således en  

 række episoder med karakter af mobning/overgreb, der intet har med  

 hinanden at gøre.
Bladet har anført, at det er bladets principale  

 synspunkt, at klagen bør afvises, da klagerne ikke har den  

 fornødne retlige interesse i at klage til nævnet.
Hverken  

 klagerne eller deres otte-årige søn er omtalt, afbilledet eller  

 på anden måde identificeret i artiklen.
Bladet har henvist til  

 nævnets afgørelse i sag nr. 172/1997. Artiklen indeholder  

 hverken navn, adresse, billede eller angivelse af andre fysiske kendetegn  

 på de tre drenge, der har udøvet overfaldet på den mindre  

 dreng.
Beskrivelsen af de tre drenge som "10-11-årige" kan  

 ikke være egnet til at identificere klagerens søn, når det  

 af klagernes e-mail af 7. september 2002 fremgår, at han er 8 år  

 gammel.
Bladets fejlagtige oplysning kunne give anledning til at tro, at  

 drengene ville gå i 4.-5. klasse, men ifølge klagerne går  

 sønnen kun i 2. eller 3. klasse.
Bladet har endvidere ikke oplyst, at  

 de tre drenge går på Strib Skole.
Heller ikke oplysningen i  

 artiklen om, at de tre drenge kommer fra [vejnavn udeladt] i Strib er  

 egnet til at identificere klagerens søn, idet det af klagen  

 fremgår, at klagerne bor på Sofiendalsvej.
Klagerne har sammenfattende vedrørende dette punkt  

 anført, at artiklen ikke indeholder nogen oplysninger overhovedet, der  

 kan tjene til at identificere klagerne eller deres søn.
Bladet har  

 henvist til nævnets afgørelse i sag nr. 105/2000. Det forhold,  

 at en person, der er omtalt i en artikel, kan identificeres af en kreds af  

 personer, der i forvejen har kendskab til sagen, medfører ikke, at den  

 pågældende person kan anses for identificeret i artiklen, og at  

 god presseskik dermed er overtrådt.
Bladet har i den forbindelse  

 henvist til nævnets afgørelse i sag nr. 91/1999.
 Bladet har herudover anført, at man har handlet i  

 overensstemmelse med god presseskik, idet man i rimeligt omfang har  

 efterprøvet de oplysninger, der er gengivet i bladet.
Det er bladets opfattelse, at moderens, og dermed  

 drengens, forklaring til bladet har støtte i skadeseddelen fra  

 skadestuen.
Der var intet i de oplysninger, politiet havde videregivet til  

 Fyens Stiftstidende   og som B.T. var bekendt med inden  

 offentliggørelsen den 22. august 2002   der gav bladet grundlag for at  

 betvivle rigtigheden eller troværdigheden af de oplysninger, bladets  

 journalister modtog fra den forurettede drengs moder.
Oplysningerne stemte  

 tværtimod helt overens.
Endvidere var de oplysninger, som bladet modtog  

 fra  Lone  Andersen, overensstemmende med oplysningerne fra den forurettede  

 drengs moder.
Hertil kommer, at de tre drenge havde proppet en majskolbe ind  

 i munden på den mindre dreng.
Det fremgår af klagen, at dette  

 forhold ikke bestrides af de tre drenge, idet der alene er uenighed om,  

 hvorvidt en af drengene forinden havde tisset på majskolben.
Bladet har videre anført, at man ikke kunne  

 kontakte forældrene til de tre drenge for at anmode om deres  

 fremstilling af forløbet, idet man hverken havde navne eller adresser  

 på de tre implicerede drenge.
Bladet undlod at foretage  

 selvstændig efterforskning af de tre drenges identitet med henblik  

 på at rette henvendelse til de pågældende eller deres  

 forældre, for at få deres version af historien.
Netop fordi der  

 ikke var tale om voksne mennesker, ville en sådan fremgangsmåde  

 efter bladets opfattelse ikke have været korrekt.
Bladet var ikke  

 gennem de gennemførte interviews med den forurettede drengs moder,  

  Lone  Andersen, skoleleder  Henning  Deurell, kommunaldirektør  Bente  

  Meunier eller gennem de oplysninger, Middelfart Politi havde givet til Fyens  

 Stiftstidende, blevet gjort bekendt med, at de større drenge bestred  

 rigtigheden af den del af den mindre drengs beskrivelse af forløbet.  

 Bladet fandt det derfor uproblematisk at gengive beskrivelsen af  

 hændelsen, som den var gengivet af drengens moder og Middelfart  

 Politi.
Bladet har endelig oplyst, at  Lone  Andersen over for  

 bladet har oplyst, at i hvert fald en af de tre drenge har været  

 involveret i de beskrevne mobningshændelser.
Hun har videre oplyst, at  

 hun har drøftet sagen med nogle af forældrene til de implicerede  

 drenge.
Bladet hævder imidlertid ikke i artiklen, at klagernes  

 søn har været involveret i de forudgående eksempler  

 på mobning.
I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Kaare R.
Skou  

 og Ole Askvig.
 Pressenævnet udtaler:
Pressenævnet bemærker indledningsvis, at det  

 ikke kan udelukkes, at det ud fra artiklens oplysninger er muligt for  

 personer med et vist kendskab til de stedlige forhold at identificere  

 sønnen som en af de i artiklen omtalte tre drenge.
Der er derfor ikke  

 grundlag for at afvise sagen som følge af manglende retlig interesse  

 som hævdet af bladet.
 Nævnet bemærker videre, at nævnet ikke  

 har mulighed for at efterprøve de nærmere omstændigheder i  

 forbindelse med overfaldet på drengen, herunder hvad drengene  

 efterfølgende har forklaret til politiet.
I en forsideoverskrift samt i en artikeloverskrift og  

 indledning fremstår det på baggrund af oplysninger fra den  

 forurettede drengs moder og Middelfart Politi som et faktum, at tre drenge,  

 herunder klagernes søn, har slået og sparket denne anden dreng,  

 stukket ham med kniv og nåle og endelig stoppet en majskolbe, der var  

 tisset på, i munden på ham.
Nævnet finder, at bladet burde  

 have refereret politiet som kilde til artiklens sagsfremstilling, ligesom  

 bladet burde have henvendt sig til klagerne for at få en kommentar til  

 artiklens oplysninger.
Da dette ikke er sket, og da fremstillingen herved er  

 blevet ensidig, har bladet handlet i strid med god presseskik, og  

 nævnet udtaler sin kritik.
Nævnet finder ikke, at det med bladets omtale af  

 tidligere episoder om mobning eller overgreb med tilstrækkelig  

 tydelighed er angivet, at det er de samme drenge, herunder klagernes  

 søn, der står bag.
Nævnet finder derfor ikke grundlag for  

 at udtale kritik af bladet på dette punkt.
Nævnet finder videre, at det   om end den var  

 forkert angivet   var relevant i den konkrete sag at nævne alderen  

 på de pågældende drenge.
Henset til at det ikke er  

 nærmere præciseret, hvilken adresse klagernes søn bor  

 på, finder nævnet ikke tilstrækkeligt grundlag for at  

 udtale kritik på dette punkt.
 Nævnet finder ikke i øvrigt, at bladet har  

 handlet i strid med god presseskik.
 I medfør af medieansvarslovens § 49  

 pålægges det herefter den ansvarshavende redaktør af B.T.  

 at offentliggøre følgende:
 "Kendelse fra Pressenævnet:
Den 22. august 2002 bragte B.T. en omtale af, at tre  

 drenge havde overfaldet en yngre dreng med slag og spark, ligesom der var  

 anvendt kniv og nåle.
Endvidere havde den overfaldne dreng fået  

 stukket en majskolbe, som der var tisset på, i munden.
 Forældrene til en af de tre drenge har klaget til  

 Pressenævnet, idet de finder, at god presseskik er tilsidesat.
 Pressenævnet udtaler:
I en forsideoverskrift samt i en artikeloverskrift og  

 indledning fremstår det på baggrund af oplysninger fra den  

 forurettede drengs moder og Middelfart Politi som et faktum, at tre drenge,  

 herunder klagernes søn, har slået og sparket denne anden dreng,  

 stukket ham med kniv og nåle og endelig stoppet en majskolbe, der var  

 tisset på, i munden på ham.
Nævnet finder, at bladet  

 burde have refereret politiet som kilde til artiklens sagsfremstilling,  

 ligesom bladet burde have henvendt sig til klagerne for at få en  

 kommentar til artiklens oplysninger.
Da dette ikke er sket, og da  

 fremstillingen herved er blevet ensidig, har bladet handlet i strid med god  

 presseskik, og nævnet udtaler sin kritik.
 København, den 13. november 2002.
Axel Kierkegaard, Bo Maltesen, Kaare R.
Skou og Ole  

 Askvig." Afsagt dem 13. november 2002.
