 I medfør af §§ 30 og 45 samt § 61 i lov nr. 212 af 23. maj 1979 om kemiske  

 stoffer og produkter, som ændret ved lov nr. 68 af 20. februar 1980, samt i  

 medfør af § 6, nr. 1 og 2, § 45, stk. 3 samt § 83, stk. 3, i lov om  

 miljøbeskyttelse, jfr. lovbekendtgørelse nr. 85 af 8. marts 1985, fastsættes:
BEKENDTGØRELSENS OMRÅDE § 1.  Denne bekendtgørelse omfatter skydning med  

 blyhagl.
Ved blyhagl forstås hagl af bly eller hagl, hvori bly eller  

 legeringer heraf indgår som bestanddel.
JAGT § 2.  Anvendelse af blyhagl ved jagt i de områder, som  

 er angivet i bilaget til denne bekendtgørelse, er forbudt.
 Stk. 2.  Anvendelse af blyhagl ved jagt i opdrætsdamme  

 og udsætningsdamme for gråænder er forbudt.
 Stk. 3.  Jagt med blyhagl, der indebærer nedfald af hagl  

 på de i stk. 1 og 2 nævnte områder, er tillige forbudt.
 Stk. 4.  Anvendelse af blyhagl ved jagt i skovarealer  

 indenfor de i stk. 1 nævnte områder er tilladt frem til 1. august 1990. Ved  

 skovarealer forstås arealer på 3 ha eller mere, der er bevokset med  

 vedplanter, som på stedet er i stand til at udvikle sig til højstammet skov  

 (over 6 m). Til disse vedplanter henregnes også flerstammet bjergfyr.
FLUGTSKYDNINGSBANER § 3.  Ved skydebaner forstås i denne bekendtgørelse  

 arealer, hvor der regelmæssigt udøves flygtskydning mod lerduer.
Stk. 2.  Haglnedfald i forbindelse med flugtskydning  

 fastlægges som et cirkeludsnit med centrum i standpladsen og med en radius på  

 250 m.
Cirkeludsnittet afgrænses af radier i skudretningen og med centrum i  

 standpladsen.
 § 4.  Flugtskydning med blyhagl er forbudt fra  

 skydebaner med haglnedfald over:
 1. Vådområder, hvad enten de er naturlige eller  

 kunstige, varige eller midlertidige, med vand, der er stillestående eller  

 strømmende, fersk, brak eller salt, hvis dybde ved middelvandstand er 6 m  

 eller derunder, og som er lokaliseret inden for følgende lokalitetstyper:  

 Kærmoser, tørvemoser, strandenge og ferske enge, søer, damme og vandhuller,  

 kystnære marine områder og fjorde. Åer, mindre vandløb og grøfter er ikke  

 omfattet, med mindre de tilstødende arealer er vinteroversvømmet.
 2. Arealer, hvortil der er knyttet jordbrugsmæssige  

 interesser, dvs. arealer med erhvervsmæssig planteproduktion af enhver art,  

 herunder arealer, der udnyttes til græsning, andre arealer med afgrøder til  

 konsum og andre arealer, der er egnede til den nævnte udnyttelse.
 3. Arealer, hvor de jordbunds- og hydrogeologiske  

 forhold betinger en risiko for blyforurening af grundvand af  

 drikkevandskvalitet, og andre arealer, der ligger mindre end 50 m fra  

 boringer eller brønde, hvorfra der indvindes drikkevand.
 § 5.  Når haglnedfaldet i forbindelse med  

 flugtskydning finder sted over mindre, velafgrænsede vådområder, som er uden  

 betydning for rastende og fouragerende andefugle, og når særlige  

 omstændigheder gør, at der ikke er risiko for blyhaglforgiftning af  

 andefugle, kan der meddeles dispensation fra bestemmelserne i § 4, nr. 1. I  

 dispensationerne kan fastsættes nærmere vilkår for banernes drift.
 Stk. 2.  For skydebaner, der var i drift den 15. januar  

 1986, kan der endvidere meddeles dispensation fra bestemmelserne i § 4, nr. 2  

 og 3.
 Stk. 3.  For skydebaner, der er etableret efter den 15.  

 januar 1986, kan der i særlige tilfælde meddeles dispensation fra  

 bestemmelserne i § 4, nr. 2 og 3.
Stk. 4.  I dispensationer, der meddeles efter stk. 2 og  

 3, kan der fastsættes nærmere vilkår for banernes drift.
Der kan stilles krav  

 om undersøgelse af de forureningsmæssige forhold, krav til banens anlæg,  

 herunder beplantning og befæstelse af nedslagsområdet, og krav om retablering  

 til eller forbud mod jordbrugsmæssig anvendelse efter banens nedlæggelse.  

 Dispensationerne kan gøres tidsbegrænsede.
MYNDIGHEDER, TILSYN OG KONTROL.
KLAGE § 6.  Tilsyn og kontrol med overholdelse af  

 bestemmelserne i §§ 4 og 5 varetages af kommunalbestyrelsen.
§ 7.  Afgørelserne om dispensation efter § 5 træffes  

 af amtsrådet, i hovedstadsområdet af Hovedstadsrådet.
Afgørelserne meddeles  

 skriftligt efter reglerne i miljøbeskyttelseslovens kapitel 10.
 Stk. 2.  Amtsrådet kan først meddele dispensation, når  

 nødvendige tilladelser efter anden lovgivning er indhentet.
 § 8.  Amtsrådets eller Hovedstadsrådets afgørelse  

 efter § 5, samt evt. påbud eller forbud meddelt af kommunalbestyrelsen i  

 forbindelse med varetagelse af forpligtelserne efter § 6, kan påklages til  

 miljøstyrelsen efter reglerne i miljøbeskyttelseslovens kapitel 11.
Stk. 2.  Klagefristen er 4 uger fra den dag, afgørelsen  

 er meddelt den pågældende.
Klage indgives til den myndighed, der har truffet  

 afgørelsen, og fremsendes herefter til miljøstyrelsen, ledsaget af det  

 materiale, der er indgået i sagens bedømmelse.
 Stk. 3.  Miljøstyrelsens afgørelse efter stk. 1 kan ikke  

 indbringes for højere administrativ myndighed.
 STRAF OG IKRAFTTRÆDEN M.V.
 § 9.  Medmindre højere straf er forskyldt efter den  

 øvrige lovgivning, straffes overtrædelser af § 2, stk. 1, 2 og 3 og § 4 samt  

 overtrædelser af vilkår i dispensationer, der er meddelt efter § 5, stk. 1 og  

 4, med bøde.
 § 10.  Bekendtgørelsen træder i kraft den 1. december  

 1986.
 Stk. 2.  Samtidig med ikrafttrædelse af denne  

 bekendtgørelse ophæves bekendtgørelse nr. 653 af 24. december 1985.
MILJØMINISTERIET, DEN 21. NOVEMBER 1986 CHRISTIAN CHRISTENSEN /Erik Lindegaard Bilag Følgende områder, udpeget til listen over vådområder af international  

 betydning, jfr. artikel 2 i Konventionen om vådområder af international  

 betydning navnlig som levesteder for vandfugle (Ramsar-konventionen), er  

 omfattet af forbuddet mod brug af blyhagl ved jagt i henhold til  

 bekendtgørelsens § 2, stk. 1:
 Afgrænsningen af de enkelte områder fremgår af efterfølgende kortbilag nr.  

 1-26.
