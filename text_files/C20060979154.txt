Klageveje for afgørelser om aktindsigt I henhold til forvaltningsloven og  

 offentlighedsloven kan afgørelser om aktindsigtsspørgsmål påklages særskilt  

 til  

 den myndighed, som er klageinstans i forhold til afgørelsen eller  

 behandlingen  

 i øvrigt af den sag, begæringen om aktindsigt vedrører, jf.
FVL § 16, stk. 4,  

 og OFL § 15, stk. 2.
Det betyder, at klager over afgørelser om  

 aktindsigtsspørgsmål i afgørelsessager, dvs. sager, hvor der er eller vil  

 blive  

 truffet en egentlig forvaltningsretlig afgørelse, følger klagevejene for den  

 underliggende  

 sag.
Dette gælder uanset om anmodningen om aktindsigt er afgjort efter  

 forvaltningslovens eller offentlighedslovens regler.
Klager over afgørelser om aktindsigtsspørgsmål i  

 afgørelsessager, dvs. sager, hvor der er eller vil blive truffet en egentlig  

 forvaltningsretlig afgørelse af told- og skatteforvaltningen, kan derfor  

 påklages  

 efter samme regler som den underliggende sag, jf.
SFL §§ 5 og 11.
For så vidt angår afgørelser om  

 aktindsigtsspørgsmål i sager, der  

  

 ikke  

  

 er afgørelsessager, eksempelvis vejledningssager, administrativ  

 sagsbehandling  

 som led i projektvirksomhed eller told- og skatteforvaltningens stillingtagen  

 til indsigelser over sagsbehandling, er der ikke i lov - eller bestemmelse  

 med  

 hjemmel i lov - fastsat særlige regler om klageadgang.
Lovgivningen  

 indeholder  

 endvidere ikke regler om begrænsning af klageadgangen i disse sager.
 Det følger herefter af en almindelig ulovbestemt  

 retsgrundsætning - som gælder med lovskraft - at der er adgang til at påklage  

 told- og skatteforvaltningens afgørelser i sådanne sager til  

 Skatteministeriets  

 departement, da ministeriet er overordnet myndighed for SKAT.
 Der henvises til to ikke offentliggjorte  

 udtalelser fra Folketingets Ombudsmand af henholdsvis 15. marts 2006  

 vedrørende  

 klage over afgørelse om aktindsigt, j.nr. 2005-1319-201, og Endelig  

 redegørelse  

 af 15. maj 2006 i sagen vedrørende Skatteministeriets (departementets)  

 kompetence til at behandle klager over (nu) SKAT efter 1. november 2005,  

 j.nr.  

 2006-0189-209.
For så vidt angår en nærmere forvaltningsretlig  

 gennemgang af forskellen på henholdsvis afgørelsessager og  

 ikke-afgørelsessager, dvs. anden administrativ virksomhed, der udøves af den  

 offentlig forvaltning, henvises til Processuelle regler på SKATs område,  

 afsnit  

 B.
Afgørelser og vejledning mv.
Bilag 1 Endelig redegørelse af 15. maj 2006 i  

 sagen vedrørende Skatteministeriets (departementets) kompetence til at  

 behandle  

 klager over (nu) Skat efter 1. november 2005, j.nr. 2006-0189-209 Den 22. december 2005 sendte jeg en klage fra A  

 videre til Skatteministeriet (mit j.nr. 2005-4065-209). A havde klaget til  

 mig  

 over Told- og Skattestyrelsens behandling af hans klage over sagsbehandlingen  

 i  

 X Kommune.
 Jeg vejledte A om at ombudsmanden ikke kan  

 behandle klager over forhold der kan indbringes for en højere  

 forvaltningsmyndighed før denne myndighed har truffet afgørelse (§ 14 i  

 ombudsmandsloven).
 Endvidere henviste jeg til at  

 skatteforvaltningsloven trådte i kraft den 1. november 2005, og at  

 skattemyndighederne  

 med denne lov var blevet ændret til en statslig skatteforvaltning i to  

 niveauer; nærmere bestemt til en enhedsforvaltning (Skat) og  

 Skatteministeriet  

 (departementet).
 Jeg orienterede i den forbindelse A om § 14,  

 stk. 2, i skatteforvaltningsloven hvorefter skatteministeren i visse tilfælde  

 vil kunne fastsætte regler om retten til at klage over Skats afgørelser.
Jeg henviste til forarbejderne til § 14, stk. 2,  

 i skatteforvaltningsloven og præciserede i forlængelse heraf at Skat og  

 Skatteministeriets departement er to forskellige myndigheder, og at  

 Skatteministeriet som overordnet myndighed kan behandle klager over Skats  

 sagsbehandling i den udstrækning der ikke i lovgivningen er fastsat en anden  

 klagevej.
Jeg tilføjede at skatteministeren i øvrigt ikke havde udnyttet  

 bemyndigelsen i § 14, stk. 2, til at afskære klage til ministeren over Skat.  

 Derfor oversendte jeg A's klage til Skatteministeriets departement.
 Jeg kan supplerende oplyse at der ikke med min  

 oversendelse i A's sag lå en tilkendegivelse om at der rent faktisk i § 14,  

 stk. 2, i skatteforvaltningsloven vil være hjemmel til at afskære klager over  

 (nu) Skats sagsbehandling.
 Den 11. januar 2006 skrev Skatteministeriet  

 bl.a. følgende til mig:
 "... Det fremgår af oversendelsesbrevet, at  

 Ombudsmanden har meddelt A, at man anser de to klageskrivelser for at udgøre  

 en  

 klage over Told- og Skattestyrelsens behandling af hans tidligere klage over  

 sagsbehandlingen i X Kommune.
 Det fremgår videre af oversendelsesskrivelsen,  

 at baggrunden herfor er, at Folketingets Ombudsmand anser Skatteministeriet  

 for  

 at være klageinstans for alle afgørelser truffet af SKAT i medfør af  

 skatteforvaltningslovens § 14, stk. 2, dog kun i den udstrækning, der ikke i  

 lovgivningen er fastsat en anden klagevej.
 Skatteministeriet finder ikke at have kompetence  

 til at behandle klagen, jf. nedenstående redegørelse.
Skatteministeriet er indledningsvis enig med  

 Folketingets Ombudsmand i, at SKAT og Skatteministeriet (departementet) er to  

 forskellige myndigheder.
Skatteministeriet (departementet) ville derfor som  

 overordnet  

 myndighed have været klageinstans for afgørelser truffet af SKAT, hvis der  

 ikke  

 ved lov var fastsat en anden klagevej.
Imidlertid fastsætter  

 skatteforvaltningsloven andre klageveje.
I skatteforvaltningslovens § 11,  

 stk.  

 1, nr. 1, er det fastsat, at Landsskatteretten er klageinstans for afgørelser  

 truffet af told- og skatteforvaltningen (SKAT).
Skatteforvaltningsloven og etableringen af  

 enhedsforvaltningen SKAT i tilknytning hertil har først virkning fra den 1.  

 november 2005, jf. skatteforvaltningslovens § 62, stk. 2. Det fremgår af den  

 oversendte korrespondance, at A ikke har korresponderet med Told- og  

 Skattestyrelsen/SKAT efter den 1. november 2005. Dette er bekræftet af SKAT  

 Hovedcentret.
Skatteministeriet finder under disse omstændigheder, at  

 spørgsmålet  

 om de kompetencemæssige forhold i sagen må behandles efter de regler, der var  

 gældende forud for den 1. november 2005.
Frem til den 1. november 2005 gjaldt  

 bekendtgørelse nr. 520 af 25. juni 2002 om myndighedsinddeling og  

 sagsudlægning.
Ifølge dennes § 26, nr. 4, kan bl.a. "Told- og  

 Skattestyrelsens  

 stillingtagen til spørgsmål om sagsbehandling" ikke påklages  

 administrativt.
Det fremgår af de medsendte bilag, at A's  

 korrespondance med Told- og Skattestyrelsen har angået diverse forhold af  

 sagsbehandlingsmæssig karakter hidrørende fra sagsbehandlingen i X kommune,  

 skatteankenævnet og - så vidt ses - ToldSkat Y.
Det er herefter  

 Skatteministeriets  

 vurdering, at Told- og Skattestyrelsens svar til A ikke kunne påklages til  

 anden administrativ myndighed, herunder Skatteministeriets departement,  

 dengang  

 svarene blev afgivet.
Endvidere finder Skatteministeriet ikke belæg i  

 skatteforvaltningsloven for, at sager, der er afsluttet af Told- og  

 Skattestyrelsen  

 som sidste administrative klageinstans forud for den 1. november 2005, skulle  

 kunne indbringes for anden administrativ myndighed efter den 1. november  

 2005.  

 Denne opfattelse beror på en modsætningsslutning fra overgangsreglen i lovens  

 §  

 62, stk. 5, der omhandler uafsluttede klagesager pr. 1. november 2005." Den 27. januar 2006 afgav jeg en foreløbig  

 redegørelse om sagen og udtalte i den forbindelse følgende:
"  

  

 Ombudsmandens foreløbige udtalelse Indledningsvis må jeg slå fast at Skat og  

 Skatteministeriets departement er to forskellige myndigheder og at  

 departementet  

 er en overordnet myndighed i forhold til Skat.
Det følger af en almindelig ulovbestemt  

 retsgrundsætning - som gælder med lovskraft - at der er adgang til at klage  

 over underordnede myndigheder til overordnede myndigheder, jf. f.eks.
Karsten  

 Loiborg m.fl., Forvaltningsret (2. udgave), 2002, s. 954 og s. 1021  

 (sidstnævnte henvisning angår overordnede myndigheders tilsyn med  

 underordnede  

 myndigheder).
Afskæring af denne klageadgang kræver  

 udtrykkelig lovhjemmel, jf. f.eks.
Karsten Loiborg m.fl., Forvaltningsret (2.  

 udgave), 2002, s. 958ff.
Det betyder at klageadgangen kan afskæres ved en  

 lovbestemmelse  

 eller ved en bekendtgørelse som har hjemmel i en bemyndigelsesbestemmelse i  

 en  

 lov som klart giver hjemmel til at udstede en bekendtgørelse som afskærer  

 klageadgangen.
Hvis en bestemmelse som afskærer klageadgangen  

 ophæves (hvad enten der er tale om en afskæringsregel i en lov eller i en  

 bekendtgørelse med hjemmel i en lov), bortfalder klagebegrænsningen med  

 virkning fra ophævelsestidspunktet.
Herefter gælder den almindelige  

 ulovbestemte retsgrundsætning om adgang til at klage over underordnede  

 myndigheder til overordnede myndigheder igen.
 Skatteministeriet har i brev af 12. december  

 2005 i forbindelse med den sag jeg rejste af egen drift vedrørende spørgsmål  

 relateret til sagsudlægningsbekendtgørelsen (bekendtgørelse nr. 520 af 25.  

 juni  

 2002 om myndighedsinddeling og sagsudlægning som ændret ved bekendtgørelse  

 nr.  

 241 af 28. marts 2004) efter den 1. november 2005, udtalt at  

 sagsudlægningsbekendtgørelsen  

 blev ophævet med virkning fra den 1. november 2005 ved § 125, stk. 3, nr. 2,  

 i  

 lov nr. 428 af 6. juni 2005 om ændring af en række love som følge af  

 skatteforvaltningsloven (Konsekvenser som følge af kommunalreformen).  

 Ministeriet har i forbindelse hermed udtalt at der på baggrund af  

 bekendtgørelsens ophævelse "ikke [er] hjemmel til at opretholde nogen  

 del  

 af bekendtgørelsen", og at "ingen af bestemmelserne i  

 bekendtgørelsen  

 kan finde anvendelse i praksis". Jeg henviser til Skatteministeriets  

 j.nr.  

 2005-712-0029 og mit j.nr. 2005-4202-299. Det må herefter lægges til grund at  

 sagsudlægningsbekendtgørelsen således ikke finder anvendelse længere - heller  

 ikke i A's sag.
Så længe det ikke fremgår af en lovbestemmelse  

 eller en bekendtgørelse udstedt med klar hjemmel i en lov at klager over  

 Skats  

 sagsbehandling ikke kan indbringes for Skatteministeriets departement, kan  

 dette ske.
Som nævnt ovenfor har jeg ikke med min oversendelse af A's klage  

 taget stilling til om der i § 14, stk. 2, i skatteforvaltningsloven vil være  

 hjemmel til at afskære klager over Skats sagsbehandling.
Skatteforvaltningsloven tillægger i § 11, stk.  

 1, nr. 1, Landsskatteretten kompetence til at afgøre klager over Skats  

 afgørelser  

 (bortset fra afgørelser om forskudsregistrering), medmindre andet er bestemt  

 af  

 skatteministeren efter § 14, stk. 2. En sådan kompetenceregel er nødvendig  

 eftersom Landsskatteretten er en særlig, uafhængig forvaltningsmyndighed (et  

 nævn) som - i modsætning til netop Skatteministeriets departement - står uden  

 for det administrative hierarki.
Hvis § 11, stk. 1, nr. 1, ikke fandtes,  

 ville  

 Landsskatteretten således ikke kunne behandle klager over Skats afgørelser.  

 Efter min opfattelse tillægger § 11, stk. 1, nr. 1, i øvrigt alene  

 Landsskatteretten kompetence til at behandle klager over Skats afgørelser -  

 ikke Skats sagsbehandling.
Jeg går ud fra at Skatteministeriets departement  

 er  

 enig i denne betragtning eftersom departementet ikke har videresendt A's  

 klage  

 til Landsskatteretten således som departementet ville have været forpligtet  

 til  

 efter § 7, stk. 2, i forvaltningsloven hvis departementet havde ment at  

 klagen  

 var omfattet af Landsskatterettens kompetence.
For så vidt angår ministeriets henvisning til  

 skatteforvaltningslovens § 62, stk. 5, mener jeg at der intet grundlag er for  

 ud fra en "modsætningsslutning" fra § 62, stk. 5, at antage at  

 klager  

 som falder uden for Landsskatterettens kompetence, nu ikke skulle kunne  

 indbringes for Skatteministeriets departement.
For det første angår  

 bestemmelsen efter sin ordlyd klagesager som den 1. november 2005 fortsat  

 verserede i ToldSkat og som falder ind under Landsskatterettens kompetence  

 efter den 1. november 2005. § 62, stk. 5, regulerer dermed ikke  

 kompetenceafgrænsningen mellem Landsskatteretten og Skatteministeriets  

 departement generelt.
For det andet er Landskatteretten som nævnt ovenfor en  

 særlig, uafhængig forvaltningsmyndighed som står uden for det administrative  

 hierarki og som det kræver lovhjemmel at tillægge kompetence.
 Det er på denne baggrund min foreløbige  

 opfattelse at Skatteministeriets departements retsopfattelse er klart  

 uholdbar,  

 og jeg er indstillet på at henstille at departementet behandler A's klage.
Jeg har naturligvis herved ikke taget stilling  

 til hvilket udfald departementets behandling af klagen skal have.
Dette  

 spørgsmål må afgøres i overensstemmelse med de almindelige ulovbestemte  

 regler  

 som regulerer resultatet af en overordnet administrativ myndigheds prøvelse,  

 jf. f.eks.
Karsten Loiborg m.fl., Forvaltningsret (2. udgave), 2002, s.  

 1004ff".
I brev af 27. januar 2006 - vedlagt den  

 foreløbige redegørelse - bad jeg Skatteministeriet om snarest muligt og  

 senest  

 4 uger fra den 27. januar 2006 at modtage ministeriets bemærkninger til den  

 foreløbige  

 redegørelse.
Baggrunden herfor var at spørgsmålet om departementets  

 kompetence  

 til at behandle klager over Skat var af betydning for min behandling af  

 klager  

 på skatteområdet, særligt i relation til bestemmelsen i ombudsmandslovens §  

 14.
 Den 20. februar 2006 skrev Skatteministeriet  

 bl.a. følgende som svar på min foreløbige redegørelse:
"Det fremgår af den foreløbige redegørelse,  

 at det er Folketingets Ombudsmands opfattelse, at Skatteministeriet fra og  

 med  

 den 1. november 2005 er klageinstans for alle afgørelser, der træffes af  

 SKAT,  

 samt alle afgørelser, der er truffet af skattemyndighederne forud for den 1.  

 november 2005, i det omfang skatteforvaltningsloven ikke foreskriver en anden  

 klagevej.
Det er efter Folketingets Ombudsmands opfattelse uden betydning,  

 hvornår den pågældende afgørelse er truffet.
Det synes således at kunne  

 udledes  

 af redegørelsen, at Folketingets Ombudsmand ikke længere anser sig for  

 kompetent til at behandle klager over SKAT eller andre skattemyndigheder, men  

 alene klager over Skatteministeriet, jf. § 14 i ombudsmandsloven.
Redegørelsen rejser efter Skatteministeriets  

 vurdering en række spørgsmål af principiel karakter for så vidt angår  

 behandlingen af klager over forhold af sagsbehandlingsmæssig karakter på  

 Skatteministeriets område.
Skatteministeriet vil ikke kunne færdigbehandle  

 disse spørgsmål inden for den af Folketingets Ombudsmand afsatte svarfrist.  

 Skatteministeriet vil tilstræbe at kunne afgive sine kommentarer til  

 Folketingets Ombudsmands foreløbige redegørelse indtil [må være inden; min  

 bemærkning]  

 udgangen af marts 2006.
For så vidt angår A vil Skatteministeriet nu  

 indlede en realitetsbehandling af den del af klagen, som udgør en klage over  

 Told- og Skattestyrelsens sagsbehandling.
Skatteministeriet skal imidlertid i  

 den forbindelse gøre opmærksom på bestemmelsen i skatteforvaltningslovens §  

 14,  

 stk. 1. nr. 1, hvorefter skatteministeren ikke kan træffe afgørelse om bl.a.  

 en  

 ansættelse af skat.
A kan således ikke forvente, at en realitetsbehandling af  

 klagen i Skatteministeriet vil føre til et ændret materielt udfald af sagen  

 for  

 så vidt angår A's skatteansættelse for indkomståret 2000, som synes at udgøre  

 det materielle udgangspunkt for klagesagen." Den 4. maj 2006 skrev Skatteministeriet - efter  

 at jeg havde været i telefonisk kontakt med ministeriet - følgende:
 "I fortsættelse af Skatteministeriets brev  

 af 20. februar 2006 kan det hermed oplyses, at Skatteministeriet ikke har  

 kommentarer til Folketingets Ombudsmands foreløbige redegørelse af 27. januar  

 2006 vedrørende A.
 Skatteministeriet tager således til  

 efterretning, at Skatteministeriet er klageinstans for alle afgørelser  

 truffet  

 af SKAT den 1. november 2005 eller senere og for alle afgørelser, der før den  

 1. november 2005 er truffet af dengang eksisterende skafte-, told- og/eller  

 afgiftsmyndigheder, alt for så vidt som der ikke i lovgivningen er eller var  

 foreskrevet en anden klagevej.
Den sene opfølgning på Skatteministeriets brev  

 af 20. februar 2006 beklages." Ombudsmandens endelige udtalelse Jeg har noteret mig at Skatteministeriets  

 departement nu tager min foreløbige redegørelse - som jeg hermed opretholder  

 -  

 til efterretning.
København, den 15. maj 2006 Hans Gammeltoft-Hansen Bilag 2 Ombudsmandens udtalelse af 15. marts  

 2006, j.nr. 2005-1319-201 Vedrørende klage fra A over afslag på aktindsigt Jeg har i dag skrevet således til A "Vedrørende  

 aktindsigt I fortsættelse af mit brev af 25. november 2005  

 vender jeg nu tilbage til sagen.
 Som tidligere nævnt har De den 11. april 2005  

 klaget til mig over Told- og Skattestyrelsens (nu SKAT) afslag af 5. april  

 2005  

 på Deres anmodning om aktindsigt i korrespondancen mellem skattemyndighederne  

 og Kammeradvokaten.
SKAT: Hovedcentret har ved brev af 30. januar  

 2006 nu fremsat den supplerende udtalelse jeg bad om den 25.november 2005.  

 Jeg  

 vedlægger en kopi af udtalelsen til Deres orientering.
Det anføres heri  

 bl.a.,  

 at de dokumenter De har bedt om aktindsigt i, ikke indgår i en afgørelsessag  

 i  

 forvaltningslovens forstand (dvs, en sag hvori der er eller vil blive truffet  

 afgørelse af en offentlig myndighed), men er udarbejdet til Kammeradvokaten i  

 forbindelse  

 med behandlingen af Deres retssag mod Skatteministeriet.
De  

 skatteansættelsesspørgsmål som er omfattet at retssagen, er for længst  

 afgjort  

 i det administrative system.
 Efter min egen gennemgang af sagens bilag kan  

 jeg bekræfte at det forholder sig som anført af SKAT, Hovedcentret idet en  

 del  

 af skattemyndighedernes korrespondance med Kammeradvokaten dog tillige  

 vedrører  

 behandlingen og genoptagelsen af Deres konkursbo forud for selve retssagen.  

 Jeg  

 anser imidlertid heller ikke denne del af korrespondancen for at indgå i en  

 afgørelsessag i forvaltningslovens forstand.
 Det betyder at Deres anmodning om aktindsigt  

 ikke skal behandles i henhold til reglerne om aktindsigt i forvaltningsloven  

 (lov nr. 571 at 19. december 1985 som nu senest ændret ved lov nr. 552 af 24.  

 juni 2005), da disse regler kun finder anvendelse i sager hvori der er eller  

 vil blive truffet afgørelse af en forvaltningsmyndighed (lovens § 2, stk. 1),  

 men efter offentlighedsloven (lov nr. 572 af 19. december 1985 som nu senest  

 ændret ved lov nr. 552 af 24. juni 2005) der gælder for al virksomhed som  

 udøves af den offentlige forvaltning (lovens § 1, stk. 1).
 Efter offentlighedslovens § 15, stk. 2, kan  

 afgørelser om aktindsigt påklages særskilt til den myndighed, som er  

 klageinstans i forhold til afgørelsen eller behandlingen i øvrigt af den sag,  

 begæringen om aktindsigt vedrører.
 I afslaget af 5. april 2005 henvises der til den  

 dagældende bestemmelse i § 26, nr. 4, i bekendtgørelse nr. 520 af 25. juni  

 2002  

 om myndighedsinddeling og sagsudlægning, hvorefter afgørelser om aktindsigt  

 truffet af Told- og Skattestyrelsen i 1. instans ikke kunne påklages til  

 anden  

 administrativ myndighed.
 Det var bl.a. som følge af denne begrænsning i  

 klageadgangen at jeg oprindelig anså mig for kompetent til at behandle Deres  

 klage til mig, idet ombudsmanden ikke kan behandle klager over forhold der  

 kan  

 indbringes for en højere forvaltningsmyndighed, før denne myndighed har  

 truffet  

 afgørelse (§ 14 i lov nr. 473 af 12. juni 1996 om Folketingets Ombudsmand).
 Under min behandling af sagen er bekendtgørelse  

 nr. 520 af 25. juni 2002 blevet ophævet med virkning fra den 1. november  

 2005.  

 Det skete ved § 125, stk. 3, nr.2, i lov nr. 428 at 6. juni 2005 om ændring  

 at  

 en række love som følge af skatteforvaltningsloven (Konsekvenser som følge af  

 kommunalreformen). Baggrunden var at skatteforvaltningsloven (nu  

 lovbekendtgørelse  

 nr. 758 af 2. august 2005) trådte i kraft den 1. november 2005, og at der med  

 denne lov blev etableret en statslig enhedsforvaltning (SKAT) som en  

 myndighed  

 under Skatteministeriet (departementet).
 Skatteforvaltningsloven indeholder ikke nogen  

 begrænsning i klageadgangen svarende til § 26, nr.4, i bekendtgørelse nr. 520  

 af 25. juni 2002. Der er endvidere ikke fastsat nogen administrative  

 bestemmelser  

 svarende hertil i medfør af skatteforvaltningslovens § 14, stk. 2, hvorefter  

 skatteministeren kan fastsætte regler om retten til at klage over told- og  

 skatteforvaltningens afgørelser.
 Det følger herefter af en almindelig ulovbestemt  

 retsgrundsætning - som gælder med lovskraft - at der nu er adgang til at  

 påklage Told- og Skattestyrelsens afslag af 5. april 2005 til  

 Skatteministeriets departement da ministeriet er overordnet myndighed for  

 SKAT.
 Jeg har overvejet om afslaget af 5. april 2005 i  

 stedet vil kunne indbringes for Landsskatteretten efter  

 skatteforvaltningslovens § 11, stk. 1, nr. 1. Efter denne bestemmelse afgør  

 Landsskatteretten således, med mindre andet er bestemt efter  

 skatteforvaltningslovens § 14, stk. 2, klager over told- og  

 skatteforvaltningens  

 afgørelser, bortset fra afgørelser om forskudsregistrering.
De dokumenter De ønsker aktindsigt i, indgår  

 imidlertid som nævnt ikke i nogen sag hvor der er eller vil blive truffet  

 afgørelse (af told- og skatteforvaltningen), og selve sagen ville således  

 ikke  

 kunne indbringes for Landsskatteretten.
Landsskatteretten har derfor heller  

 ikke nogen afledet kompetence efter offentlighedslovens 15, stk. 2, til at  

 behandle Deres klage over afslaget af 5. april 2005.
 Det er således min opfattelse at Told- og Skattestyrelsens  

 afslag af 5. april nu kan indbringes for Skatteministeriet (departementet).  

 Efter den ovennævnte bestemmelse i ombudsmandslovens § 14 er jeg derfor ikke  

 længere kompetent til at behandle Deres klage.
 Jeg har på denne baggrund sendt en kopi af min  

 korrespondance i sagen tillige med Deres bilag og sagens akter videre til  

 Skatteministeriet hvorfra De vil modtage svar.
