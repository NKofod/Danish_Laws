Klage  

 over manglende akut behandling af diskusprolaps Nævnet fandt grundlag for at kritisere afdelingslægen,  

 der havde vurderet skanningsresultatet og lagde herved vægt på, at  

 afdelingslægen havde fået forelagt sygehistorien og på baggrund heraf havde  

 anbefalet en akut skanning.
Afdelingslægen havde efterfølgende vurderet  

 skanningsresultatet og fundet, at undersøgelsen viste en median prolaps på 5.  

 lændediskus.
Imidlertid fandt afdelingslægen dels på grund af prolapsens  

 størrelse, dels da der ikke var problemer omkring endetarmslukkemusklen, at  

 der  

 ikke var indikation for akut neurologisk vurdering.
 Nævnet kunne oplyse, at der ved nyopstået urinretention  

 hos en person med en billedmæssig påvist diskusprolaps bør foretages en akut  

 neurokirurgisk vurdering, hvis der ikke er helt specielle forhold, der taler  

 mod cauda equina påvirkning (tryk på nervebundet i lænden), for eksempel at  

 prolapsen er lokaliseret langt ude til siden (foraminal eller ekstrem lateral  

 prolaps).
 På baggrund heraf fandt nævnet, at afdelingslægen, som  

 følge af undersøgelsesresultatet fra CT -skanningen og sygehistorien, burde  

 have foretaget en akut vurdering af patienten, uagtet at cauda equina  

 syndromet  

 ikke var komplet.
