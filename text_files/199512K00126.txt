Nr LSF 126 Forslag til Lov om ændring af lov om Post Danmark Fremsat af trafikministeren (Jan Trøjborg) den 6. december 1995 Vedtaget ved tredjebehandling den 15. december 1995 Lov nr. 1125 af 20/12/1995 § 1 I lov om Post Danmark, jf. lov nr. 88 af 8. februar 1995, foretages  

 følgende ændringer:
 1. I § 3, stk. 1. 1. pkt., ændres »er forpligtet til  

 med eneret for GiroBank A/S« til: »kan indgå en  

 eneforhandlingsaftale med et pengeinstitut om«.
 2. § 3, stk. 1, 2. pkt., affattes således:
»Ved indgåelse af en eneforhandlingsaftale med et pengeinstitut om  

 udførelse af finansielle serviceydelser vil Post Danmarks forpligtelser i  

 medfør af denne aftale også gælde over for tredjemand, som pengeinstituttet  

 måtte have indgået aftale med om udførelse af finansielle  

 serviceydelser.« 3. I § 3, stk. 2, ændres »GiroBank A/S« til:  

 »pengeinstituttet«.
 4. I § 3 indsættes som stk. 7 og 8:
»Stk. 7. Post Danmark og dets ansatte er fra det  

 pengeinstitut, der indgås eneforhandlingsaftale med, berettiget til at få  

 adgang til de oplysninger, der findes nødvendige i forbindelse med Post  

 Danmarks varetagelse af opgaver vedrørende finansielle serviceydelser, som  

 udføres på grundlag af eneforhandlingsaftalen.
Post Danmark har adgang til  

 pengeinstituttets edb-systemer, i det omfang det er nødvendigt for, at Post  

 Danmark kan udføre de pågældende opgaver for pengeinstituttet.
Stk. 8. Aftaler og vedtagelser indgået af Post Danmark og  

 pengeinstituttet, der omfattes af konkurrenceloven, er uanset  

 konkurrencelovens § 10 undtaget fra aktindsigt og offentliggørelse, i den  

 udstrækning de vedrører samarbejdet mellem parterne eller med andre om  

 opgaver, der normalt udføres inden for et pengeinstituts egne rammer, og i  

 den udstrækning offentliggørelse vil give andre virksomheder en uberettiget  

 konkurrencemæssig fordel.
Sådanne oplysninger meddeles til Konkurrencerådets  

 medlemmer, i den udstrækning udøvelse af Rådets beføjelser efter  

 konkurrencelovens kapitel 4 gør det nødvendigt, jf. konkurrencelovens § 10,  

 stk. 5, 2. pkt.« § 2 Tidspunktet for lovens ikrafttræden fastsættes af trafikministeren.
Oprindeligt fremsat forslag § 1 I Lov om Post Danmark, jf. lov nr. 88 af 8. februar 1995, foretages  

 følgende ændringer:
 1. I § 3, stk 1. 1. pkt. ændres »er forpligtet til med  

 eneret for GiroBank A/S« til: »kan indgå en eneforhandlingsaftale  

 med et pengeinstitut om«.
 2. I § 3, stk. 1, 2. pkt. affattes således:
 »Ved indgåelse af en eneforhandlingsaftale med et pengeinstitut om  

 udførelse af finansielle serviceydelser, vil Post Danmarks forpligtelser i  

 medfør af denne aftale også gælde over for tredjemand, som pengeinstituttet  

 måtte have indgået aftale med om udførelse af finansielle  

 serviceydelser«.
 3. I § 3, stk. 2 ændres »GiroBank A/S« til:  

 »pengeinstituttet«.
 4. I § 3 indsættes som stk. 7 og stk. 8:
» Stk. 7. Post Danmark og dets ansatte er fra det  

 pengeinstitut, der indgås eneforhandlingsaftale med, berettiget til at få  

 adgang til de oplysninger, der findes nødvendige i forbindelse med Post  

 Danmarks varetagelse af opgaver vedrørende finansielle serviceydelser, som  

 udføres på grundlag af eneforhandlingsaftalen.
Post Danmark har adgang til  

 pengeinstituttets edb-systemer i det omfang, det er nødvendigt for, at Post  

 Danmark kan udføre de pågældende opgaver for pengeinstituttet.
Stk. 8. Aftaler og vedtagelser indgået af Post Danmark og  

 pengeinstituttet, der omfattes af konkurrenceloven, er uanset  

 konkurrencelovens § 10 undtaget fra aktindsigt og offentliggørelse i den  

 udstrækning, de vedrører samarbejdet mellem parterne eller med andre om  

 opgaver, der normalt udføres inden for et pengeinstituts egne rammer, og i  

 den udstrækning, offentliggørelse vil give andre virksomheder en uberettiget  

 konkurrencemæssig fordel.
Sådanne oplysninger meddeles til Konkurrencerådets  

 medlemmer i den udstrækning, at udøvelse af Rådets beføjelser efter  

 konkurrencelovens kapitel 4 gør det nødvendigt, jf. konkurrencelovens § 10,  

 stk. 5, 2. punktum.« § 2 Tidspunktet for lovens ikrafttræden fastsættes af trafikministeren.
Bemærkninger til lovforslaget Almindelige bemærkninger Regeringen, Venstre og Det Konservative Folkeparti har indgået aftale om,  

 at lov om GiroBank A/S ophæves, at lov om Post Danmark ændres, at GiroBank  

 A/S fusionerer med Sparekassen Bikuben A/S, at Post Danmark på kommercielle  

 vilkår indgår en eneforhandlingsaftale med pengeinstituttet om benyttelse af  

 posthusnettet til udførelse af finansielle serviceydelser, og at staten  

 afhænder sine aktier i forbindelse med fusionen.
Aftalen er vedlagt som bilag til dette lovforslag.
Heri er baggrunden for  

 fusionen, principperne for det kommende samarbejde mellem Post Danmark og  

 pengeinstituttet samt fremgangsmåden for ændringerne nærmere beskrevet.
Dette  

 lovforslag skal ses som et led i udmøntningen af denne aftale.
 Regeringen og Socialistisk Folkeparti er, i overensstemmelse med aftale af  

 21. november 1994 om omdannelse og modernisering af Postvæsenet, enige om at  

 gennemføre de nedenfor beskrevne ændringer af lov om Post Danmark med henblik  

 på, at virksomheden kan indgå en eneforhandlingsaftale med pengeinstituttet.
 SF har derimod ikke del i aftalen om, at lov om GiroBank A/S ophæves og  

 det dermed tilknyttede salg af statens aktier.
Efter ophævelse af lov om GiroBank A/S bortfalder det lovpligtige  

 samarbejde mellem GiroBank A/S og Post Danmark om udførelse af finansielle  

 serviceydelser på posthusene.
Lov om ændring af lov om Post Danmark skal  

 således sikre, at Post Danmark har adgang til i samarbejde med et  

 pengeinstitut fortsat at kunne udføre finansielle serviceydelser på  

 posthusene på grundlag af en eneforhandlingsaftale.
Et sådant samarbejde er  

 af afgørende betydning for opretholdelsen af et landsdækkende posthusnet,  

 hvor udførelsen af finansielle serviceydelser beslaglægger ca. 40 pct. af  

 posthuspersonalets arbejdstid.
Varetagelsen af de forpligtelser, der påhviler den danske stat i henhold  

 til Verdenspostforeningens overenskomster om finansielle ydelser  

 (postanvisninger og giro samt de særlige postanvisninger/indbetalingskort,  

 som benyttes i forbindelse med postopkrævninger) har hidtil påhvilet GiroBank  

 A/S.
I forlængelse af ophævelse af lov om GiroBank A/S, jf. det samtidigt  

 fremsatte lovforslag, nr.
L 125, vil disse forpligtelser blive henlagt til  

 Post Danmark.
 De nævnte tjenester er ifølge Verdenspostforeningens overenskomster  

 postale finansielle ydelser, og henlæggelsen til Post Danmark vil derfor  

 kunne ske inden for rammerne af lov om postvirksomhed samt Post Danmarks  

 koncession.
 Henlæggelsen til Post Danmark sker med henblik på via den i § 3, stk. 1,  

 nævnte eneforhandlingsaftale at overføre forpligtelserne vedrørende disse  

 finansielle ydelser til det pengeinstitut, Post Danmark indgår samarbejde  

 med.
A.
Forhold til EU-retten Det at der gives en offentlig virksomhed adgang til at indgå en aftale med  

 et enkelt pengeinstitut, der indebærer, at det pågældende pengeinstitut, mod  

 betaling, opnår eneret på benyttelsen af posthusnettet til udførelse af  

 finansielle serviceydelser, kan indebære, at der kan rejses spørgsmål om,  

 hvorvidt aftalen og de lovforslag, som skal muliggøre indgåelsen af aftalen,  

 indeholder statstøtteelementer efter EU-rettens bestemmelser herom.
Det er opfattelsen, at lovforslaget og aftalen ikke indeholder sådanne  

 statstøtteelementer, men for at imødegå, at der rejses tvivl herom,  

 notificeres i medfør af EU's statstøtteregler, jf.
EF-traktatens artikel 93,  

 stk. 3, følgende:
 - Udkast til lov om ophævelse af lov om GiroBank A/S og lov om ændring af  

 lov om Post Danmark.
 - Udkast til samarbejdsaftale mellem Post Danmark og GiroBank A/S/  

 Sparekassen Bikuben A/S om anvendelse af posthusnettet.
Endvidere kan der rejses spørgsmål om, hvorvidt den påtænkte aftale, der  

 har karakter af en eneforhandlingsaftale, kan medføre en overtrædelse af  

 EF-traktatens konkurrencebestemmelser, jf.
Traktatens artikel 85 og 86.  

 Trafikministeriet vil derfor tage kontakt til Europa-Kommissionens  

 generaldirektorat for konkurrence, DG 4, med henblik på prækonsultation  

 vedrørende den pågældende aftale.
 Da lovforslaget notificeres for Kommissionen i medfør af EF-traktatens  

 artikel 93, stk. 3, skal Kommissionens godkendelse foreligge, før det  

 notificerede lovforslag kan sættes i kraft.
B.
Høring Lovforslaget har været sendt til høring hos følgende: Erhvervsministeriet,  

 herunder Finanstilsynet og Konkurrencesekretariatet, Skatteministeriet,  

 Justitsministeriet, Arbejdsministeriet, Statsministeriet, Finansministeriet,  

 Indenrigsministeriet, Økonomiministeriet, Udenrigsministeriet,  

 Socialministeriet, Posttilsynet, Post Danmark, GiroBank A/S, Sparekassen  

 Bikuben A/S.
C. Økonomiske- og administrative konsekvenser Lovforslagets vedtagelse har ingen statsfinansielle virkninger.
D.
Miljømæssige konsekvenser Forslaget har ingen miljømæssige konsekvenser.
E.
Erhvervsøkonomiske konsekvenser Ved indgåelse af en aftale mellem Post Danmark og det kommende  

 pengeinstitut forventes der et større udbud af finansielle serviceydelser via  

 posthusnettet til gavn for kunderne.
Dette vil samtidig bidrage til at skærpe  

 konkurrencen i pengeinstitutsektoren.
Bemærkninger til de enkelte bestemmelser Til nr. 1.
På baggrund af drøftelser mellem Post Danmark og GiroBank A/S og  

 Sparekassen Bikuben A/S er der opnået principiel enighed om et aftalegrundlag  

 for fusionsbankens, det vil sige den fortsættende bank efter fusionen mellem  

 GiroBank A/S og Sparekassen Bikuben A/S, benyttelse af posthusnettet til  

 udførelse af finansielle serviceydelser.
Aftalen kan indgås, når der er  

 lovgivningsmæssigt grundlag herfor.
Post Danmarks kommende eneforhandlingsaftale med et pengeinstitut om  

 udførelse af finansielle serviceydelser på posthusene træder i stedet for den  

 samarbejdsaftale, der den 8. maj 1991 blev indgået mellem Post Danmark og  

 GiroBank A/S.
Det følger af aftalegrundlaget, at pengeinstituttet vil være  

 forpligtet til at anvende hele posthusnettet, hvilket også følger af den  

 nugældende aftale mellem GiroBank A/S og Post Danmark.
Aftalen skal sikre  

 Post Danmarks fortsatte mulighed for, på vegne af et pengeinstitut, at kunne  

 udføre finansielle serviceydelser via posthusene.
 Finansielle serviceydelser defineres bredt som omfattende  

 pengeinstitutydelser efter bank- og sparekasselovgivningen,  

 realkreditprodukter efter realkreditlovgivningen samt forsikringsprodukter  

 efter forsikringslovgivningen.
Post Danmark er inden for rammerne af eneforhandlingsaftalen over for  

 pengeinstituttet forpligtet til at stille de til enhver tid eksisterende  

 posthuse, herunder faste anlæg og løsøre samt tilknyttet personale, til  

 rådighed for udførelsen af finansielle serviceydelser via posthusene.
Post  

 Danmarks forpligtelser gælder også over for tredjemand, med hvem  

 pengeinstituttet måtte have indgået aftale med om udførelse af finansielle  

 serviceydelser.
 Til gengæld forpligtes pengeinstituttet til gennem aftalen at anvende  

 samtlige Post Danmarks posthuse til udførelse af finansielle serviceydelser.
 Posthuse skal forstås bredt, således at betegnelsen også omfatter  

 samdriftsposthuse (postbutikker) og andre, med hvem Post Danmark måtte have  

 indgået en aftale med om udførelse af finansielle serviceydelser.
Det skal tilsikres, at pengeinstituttet ved benyttelsen af posthusene som  

 filialnet, kan få udført alle sine forretninger på posthusene i lighed med  

 andre pengeinstitutters benyttelse af eget filialnet.
Post Danmark kan i  

 overensstemmelse med formålet i § 1, stk. 1 indgå eneforhandlingsaftale om  

 udførelse af andre forretninger, som pengeinstituttet ønsker at indføre i  

 filialnettet.
Det nu foreliggende aftalegrundlag vedrører primært finansielle  

 serviceydelser efter bank-og sparekasseloven.
Såfremt der på et senere  

 tidspunkt indgås aftale om at udvide samarbejdet til også at omfatte  

 formidling af realkreditprodukter og forsikringsprodukter via posthusene, vil  

 en aftale herom skulle indgås efter de samme principper, som er beskrevet  

 vedrørende ovennævnte eneforhandlingsaftale om finansielle serviceydelser  

 efter bank- og sparekasseloven.
 Forretningerne udføres under iagttagelse af bank- og sparekasseloven samt  

 forsikrings- og realkreditlovgivningen.
Grundet formuleringen i § 1, stk. 3, om, at Post Danmark drives på  

 forretningsmæssigt grundlag, kan betalingen indrettes efter, hvad der af  

 parterne må anses for mest hensigtsmæssigt i forhold til karakteren af de  

 udførte forretninger.
De ydelser, som Post Danmark stiller til rådighed for  

 pengeinstituttet, betaler pengeinstituttet for på et rent kommercielt  

 grundlag.
Betalingen fastsættes efter forhandling.
Efter aftalegrundlaget skal pengeinstituttet for så vidt angår  

 ekspeditionsforretninger (d.v.s. almindelige ind- og udbetalingsforretninger)  

 yde Post Danmark en betaling, der er omkostningsdækkende, og som skal sikre  

 Post Danmark en rimelig avance.
Betalingen beregnes som en stykbetaling pr.  

 transaktion.
Stykbetalingen fastsættes med udgangspunkt i en elementtid pr.  

 produkt og en timelønssats.
Timelønssatsen dækker samtlige omkostninger plus  

 en avance.
Der er i aftalegrundlaget og de tekniske bilag foretaget en  

 specificering af, hvorledes Post Danmarks ydelser måles.
 Med hensyn til vederlaget ved drift af egentlige bankfilialer på  

 posthusene er det i aftalen fastsat, at Post Danmark ud over  

 omkostningsdækning modtager en overskudsandel beregnet som en procentdel af  

 filialens årlige regulerede dækningsbidrag (fortjeneste). Denne  

 beregningsmetode sikrer, at Post Danmark har et økonomisk incitament til at  

 medvirke til såvel at øge omsætningen som at nedbringe omkostningerne.
 Den nuværende samarbejdsaftales bestemmelser om etablering af voldgift i  

 tilfælde af tvister mellem parterne vedrørende fortolkning af aftalens  

 bestemmelser skal videreføres i den kommende aftale.
I det hidtidige samarbejde mellem Post Danmark og GiroBank A/S har  

 udførelsen af finansielle serviceydelser i posthusnettet, herunder  

 postbutikker, været fritaget for moms, eftersom finansielle serviceydelser  

 efter gældende regler er fritaget for moms.
Dette vil ligeledes gælde for  

 samarbejdet mellem Post Danmark og pengeinstituttet.
Også i forholdet til kunderne virker posthusene ved udførelsen af  

 finansielle serviceydelser som pengeinstituttets eget filialnet.
Post Danmark  

 virker i den forbindelse som pengeinstituttets befuldmægtigede, og kunderne  

 indgår i direkte retsforhold med pengeinstituttet.
Det vil sige, at Post  

 Danmarks ansatte ved udførelsen af finansielle serviceydelser for  

 pengeinstituttet på posthusene virker, som var de ansatte i pengeinstituttet.
 Til nr. 4.
Bestemmelsen svarer til § 6, stk. 3, i Lov om GiroBank A/S og er indsat  

 fordi der bl.a. i bank- og sparkasselovens § 54, stk. 2, er fastsat  

 begrænsninger for videregivelse af oplysninger.
Bestemmelsen præciserer, at  

 Post Danmark har adgang til pengeinstituttets oplysninger, herunder  

 oplysninger fra edb-systemer, i det omfang, det er nødvendigt for Post  

 Danmarks udførelse af opgaver for pengeinstituttet.
Der vil således i  

 nødvendigt omfang kunne gives Post Danmark adgang til pengeinstituttets  

 kundeoplysninger, adgang til at tilføre systemet nye oplysninger og adgang  

 til som led i kundebetjeningen m.v. at ajourføre eksisterende oplysninger.  

 Adgangen til pengeinstituttets oplysninger vedrører udførelse af alle  

 finansielle ydelser, som udføres på grundlag af eneforhandlingsaftalen,  

 d.v.s. også oplysninger fra tredjemand, som pengeinstituttet måtte indgå  

 aftale med om udførelse af finansielle serviceydelser.
Vedrørende tavshedspligt foreskriver lovens § 3, stk. 4, at den, der  

 virker i Post Danmark ikke må give uvedkommende oplysninger om andres  

 benyttelse af finansielle tjenesteydelser, eller lejlighed til selv at skaffe  

 sig sådanne oplysninger.
Finansielle tjenesteydelser skal som tidligere nævnt  

 forstås bredt, jf. definitionen i bemærkninger til nr. 1.
Eneforhandlingsaftalen er omfattet af konkurrenceloven, og skal anmeldes  

 til Konkurrencerådet, jf. § 5 i konkurrenceloven.
Konkurrencelovens §§ 11-14  

 finder anvendelse på aftalen.
Den foreslåede bestemmelse i § 3, stk. 8, er i stort omfang en  

 videreførelse af den gældende bestemmelse i lov om GiroBank A/S, § 8, stk. 2.  

 Der er dog sket en begrænsning af, hvad der kan undtages fra  

 offentliggørelse.
I modsætning til den gældende ordning fastslår  

 bestemmelsen, at kun konkurrencefølsomme oplysninger (kalkulationer,  

 prisberegninger m.v.) kan undtages fra offentliggørelse, d.v.s. sådanne  

 oplysninger som kunne give andre, herunder andre konkurrerende virksomheder,  

 uberettigede konkurrencemæssige fordele.
Samtidig med at offentligheden opnår en udvidet adgang til indsigt i  

 aftalen, skal bestemmelsen sikre, at Post Danmark og pengeinstituttet ved  

 indgåelse af aftale om benyttelse af Post Danmarks filialnet til udførelse af  

 finansielle serviceydelser ikke stilles ringere end de pengeinstitutter, der  

 udelukkende benytter eget filialnet.
Uden denne bestemmelse risikerer Post  

 Danmark og pengeinstituttet, på grund af anmeldelsespligten efter  

 konkurrenceloven, at skulle gøre kalkulationer tilgængelige for  

 konkurrenterne i videre udstrækning, end disse selv er forpligtede til.  

 Herved ville der opstå en utilsigtet forskel i konkurrencesituationen for det  

 pengeinstitut, som Post Danmark indgår aftale med.
Den kommende aftale vil blive opbygget af en principiel del, indeholdende  

 bl.a. aftalens formål, aftalens omfang, samarbejdets omfang,  

 pengeinstituttets og Post Danmarks forpligtelser, betalingsforhold, ansvar,  

 revision, aftaleperiode og løsning af tvistigheder.
Denne del vil være  

 offentligt tilgængelig.
 Den anden del af aftalen i form af bilag indeholdende kalkulationer og  

 andre konkurrencefølsomme forhold vil ikke være offentligt tilgængelig.
 Det er Trafikministeriet, der i tvivlstilfælde afgør, hvilke oplysninger  

 der kan undtages fra offentliggørelse, jf. lov om Post Danmark, § 13, stk. 1.
Konkurrencelovens øvrige regler, herunder Konkurrencerådets beføjelser  

 efter konkurrencelovens kapitel 4, berøres imidlertid ikke af den foreslåede  

 bestemmelse.
Konkurrencerådet har således adgang til alle oplysninger i  

 aftalen.
Til § 2 Trafikministeren bemyndiges til at fastsætte tidspunktet for lovens  

 ikrafttrædelse, idet loven ikke kan træde i kraft, før EU-Kommissionens  

 godkendelse af det notificerede lovforslag foreligger.
Trafikministeren Den 5. december 1995 Aftale om ophævelse af Lov om GiroBank A/S samt ændring af Lov om Post  

 Danmark I.
Indledning Regeringen, Venstre og Det Konservative Folkeparti er enige om, at  

 Lov om GiroBank A/S ophæves og Lov om Post Danmark ændres med henblik på,  

at GiroBank A/S fusionerer med Bikuben A/S, at Post Danmark på  

 kommercielle vilkår indgår en eneforhandlingsaftale med fusionsbanken om  

 benyttelse af posthusnettet til udførelse af financielle serviceydelser og at  

 Staten afhænder sine aktier i fusionsbanken.
 Regeringen og Socialistisk Folkeparti er, i overensstemmelse med aftale af  

 21. november 1994 om omdannelse og modernisering af Postvæsenet, enige om at  

 gennemføre de nedenfor beskrevne ændringer af Lov om Post Danmark med henblik  

 på, at virksomheden kan indgå en eneforhandlingsaftale med fusionsbanken.
 SF har derimod ikke del i aftalen om, at lov om GiroBank A/S ophæves, og  

 det dermed tilknyttede salg af statens aktier.
II.
Fusion mellem GiroBank A/S og Bikuben A/S GiroBank A/S og Bikuben A/S har efter fusionsdrøftelser gennemført et  

 analysearbejde, som har bekræftet bestyrelsernes opfattelse af, at de to  

 pengeinstitutter ved fusion kan opnå betydelige fællesfordele i form af øget  

 afsætning og lavere omkostninger.
De to pengeinstitutters komplementære  

 styrker vil sætte fusionsbanken i stand til at tage konkurrencen op med de  

 største banker på såvel privat- som erhvervskundeområdet.
 På baggrund af analysen har bestyrelserne i de to pengeinstitutter  

 besluttet at anbefale generalforsamlingerne, at GiroBank A/S og Bikuben A/S  

 fusioneres med regnskabsmæssig virkning fra den 1. oktober 1995.
Fusionsbanken forventer at kunne indgå en kommerciel aftale med Post  

 Danmark om fusionsbankens brug af posthusnettet.
Herved får fusionsbanken  

 gennem Bikuben A/S' filialer og Post Danmarks posthusnet landets mest  

 fintmaskede distributionsnet.
III.
Lovgivningsmæssige forudsætninger for en fusion En fusion mellem GiroBank A/S og Bikuben A/S forudsætter en ophævelse af  

 Lov om GiroBank A/S.
Fusionen påtænkes gennemført som en skattepligtig  

 fusion, og Bikuben A/S videreføres som det fortsættende selskab.
GiroBank A/S  

 opløses herved.
Fusionsbankens navn bliver Bikuben GiroBank A/S med binavnet  

 BG Bank A/S.
 Efter § 3 i Lov om Post Danmark er virksomheden forpligtet til med eneret  

 for GiroBank at stille de til enhver tid værende posthuse, herunder faste  

 anlæg og løsøre, samt tilknyttet personale, til rådighed for udførelsen af  

 financielle serviceydelser.
 Indgåelse af en eneforhandlingsaftale mellem Post Danmark og fusionsbanken  

 om benyttelse af posthusnettet forudsætter derfor en ændring af Lov om Post  

 Danmark, således at Post Danmark opnår hjemmel hertil.
IV.
Samarbejdet mellem Post Danmark og fusionsbanken Posthusene virker idag som filialer for GiroBank.
Banken har investeret  

 betydelige beløb i opbygning af en infrastruktur til varetagelse af  

 betalingsformidling og andre bankopgaver.
GiroBank har endvidere bekostet  

 uddannelsen af de medarbejdere, som varetager betalingsformidling m.v.  

 GiroBank betaler udgifter til løn, husleje m.v. på baggrund af en aftale, der  

 skal sikre Post Danmark omkostningsdækning samt en rimelig avance.
Aftalen  

 løber frem til 1998.
Samarbejdet om brug af posthusnettet til formidling af financielle  

 serviceydelser bør videreføres, da dette samarbejde indebærer ganske  

 væsentlige fordele, herunder indtægter for Post Danmark.
Dermed er  

 samarbejdet med til at sikre, at det landsdækkende posthusnet kan  

 opretholdes.
 Post Danmarks kommende eneforhandlingsaftale med fusionsbanken om  

 udførelse af financielle serviceydelser på posthhusene træder i stedet for  

 den gældende samarbejdsaftale mellem GiroBank A/S og Post Danmark.
Fusionsbanken indtræder i GiroBanks nuværende rettigheder og forpligtelser  

 vedrørende benyttelse af det landsdækkende posthhusnet.
Aftalen skal baseres  

 på kommercielle vilkår, og den skal sikre Post Danmarks fortsatte mulighed  

 for at kunne udføre financielle serviceydelser i posthusnettet.
Financielle  

 serviceydelser defineres bredt som omfattende pengeinstitutydelser efter  

 bank- og sparekasseloven, realkreditprodukter efter realkreditlovgivningen  

 samt forsikringsprodukter efter forsikringslovgivningen.
Aftalen mellem Post Danmark og fusionsbanken vil have en varighed på 13  

 år, med mulighed for genforhandling efter 10 år.
Aftalen kan opsiges af begge  

 parter ved misligeholdelse og hertil svarende voldgiftsbestemmelser.
V.
Statens forhold Ved ophævelse af Lov om GiroBank A/S ombytter staten sin nuværende  

 aktiebeholdning i GiroBank A/S til aktier i fusionsbanken.
Staten afhænder i  

 forbindelse hermed sine aktier i fusionsbanken.
Der opnås hjemmel hertil ved  

 forelæggelse af aktstykke til Folketingets Finansudvalg.
I aktstykket oplyses  

 der nærmere om vilkårene for ombytningen mellem GiroBank-aktier og aktier i  

 fusionsbanken samt om afhændelsen af Statens aktiebeholdning i fusionsbanken.
 Indgåelse af aftale om Statens fortsatte tjenestemandspensionsforpligtelse  

 for tidligere tjenestemænd i GiroBank A/S forelægges ligeledes ved aktstykke  

 til Finansudvalget.
VI.
Gennemførelse Straks efter denne aftales indgåelse forudsættes følgende initiativer  

 iværksat:
 1. Der fremsættes forslag til ophævelse af Lov om GiroBank A/S.
 2. Der fremsættes forslag til lov om ændring af Lov om Post Danmark.
 3. Ministeren fremsender samtidig hermed aktstykke til Finansudvalget med  

 henblik på at opnå hjemmel til ombytning af Statens aktiebeholdning i  

 GiroBank A/S til en aktiebeholdning i den fusionerede bank, samt tilslutning  

 til, at Staten afhænder sine aktier i fusionsbanken.
 4. Finansministeren vil tillige fremsende et aktstykke til Finansudvalget  

 vedrørende Statens fortsatte tjenestemandspensionsdækning af ansatte i  

 GiroBank A/S.
