 I medfør af § 2, stk. 2, nr. 1 og § 33, stk. 3, i lov nr. 195 af 26. maj  

 1965 om saltvandsfiskeri, jfr. lovbekendtgørelse nr. 452 af 16. oktober 1985,  

 bestemmes:
 § 1.  I Kalundborg Fjord, inden for en afstand af 500  

 meter fra Asnæsværkets kølevandsudløb, forbydes i månederne november,  

 december, januar, februar og marts enhver form for fiskeri.
 Stk. 2.  I den yderste 180 meter lange del af  

 Asnæsværkets udledningskanal, der står i direkte forbindelse med Kalundborg  

 Fjord, forbydes hele året enhver form for fiskeri.
 Stk. 3.  En kortskitse, som viser de fredede områder, er  

 trykt som bilag til bekendtgørelsen.
 § 2.  Overtrædelse af § 1, stk. 1 og 2 straffes med  

 bøde.
 § 3.  Bekendtgørelsen træder i kraft den 15. maj 1986,  

 og samtidig ophæves fiskeriministeriets bekendtgørelse nr. 382 af 17. juli  

 1984.
