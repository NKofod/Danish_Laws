Skriftlig fremsættelse (20. marts  

 2002) Trafikministeren Herved tillader jeg mig for Folketinget at  

 fremsætte:
 Forslag til lov om etablering af S-togsdrift mellem  

 København og Roskilde.
(Lovforslag nr.
L 164).
 Forslaget indebærer, at trafikministeren gives  

 bemyndigelse til at etablere S-togsdrift mellem København og Roskilde.
S-togsdriften etableres ved, at der på  

 strækningen indsættes nye 2-system S-tog, der både kan  

 køre på S-banen og fjernbanen.
Herved bliver det muligt at  

 øge antallet af tog med en beskeden tilpasning af den eksisterende  

 infrastruktur.
Projektet indebærer, at der i Høje Taastrup  

 anlægges sporforbindelser, der forbinder S-banen med fjernbanen, samt  

 anlægges en systemskiftezone.
I Roskilde skal der anlægges et  

 vende- og depotsporanlæg sydvest for Roskilde station.
De  

 nødvendige S-tog anskaffes af DSB.
 Lovforslaget giver endvidere trafikministeren bemyndigelse  

 til at anlægge en ny S-togsstation, benævnt Roskilde Syd, ved  

 banestrækningen Roskilde-Køge under forudsætning af den  

 fornødne bevillingsmæssige hjemmel, den fornødne  

 planprocedure, samt en for staten acceptabel aftale med interessenterne (DSB  

 S-tog A/S, Roskilde Kommune, Roskilde Amt og Hovedstadens  

 Udviklingsråd) om medfinansiering.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
