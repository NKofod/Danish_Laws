 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærligeforhold nedenstående uddannelsesregler.
Uddannelsen bør opdeles i halvårlige perioder, således at et bestemt  

 pensum eller bestemte discipliner er afsluttet inden for denne periode.
Dog  

 skal der inden for samme tidsrum gives orientering om alle områder inden for  

 faget, således at parterne ved prøvetidens udløb vil kunne vurdere, om  

 læreforholdet med udbytte vil kunne fortsættes.
 I øvrigt skal følgende være gennemgået i første halvår (prøvetiden):  

 Varekundskab, varebehandling, kundebetjening, eventuelle kontormæssige  

 opgaver, organisation og personaleadministration.
 1. dag:
Gennemgang af forretningen, d.v.s. almindelig husorden.
Arbejdstiden.  

 Pauser.
Fridage.
Præsentation af øvrige medarbejdere.
Varemodtagelse.
Principalen eller en af medarbejderne har ansvaret for lærlingen, således  

 at lærlingen altid ved, hvor han/hun skal henvende sig.
Andre medarbejde i  

 firmaet skal dog ikke udelukkes fra at beskæftige lærlingen.
1. læreår: 1. halvår: Udpakning og afkonferering af  

 varer - lagerorden.
Rullegardinfabrikation og måltagning samt opsætning.  

 Opfyldning af varer samt afvejning, aftapning og etikettering.
Instruktion af  

 prismærkning.
Telefonbetjening.
Vareturekspedition.
Personlig optræden.  

 Kundekontakt og kundebetjening.
Kassearbejde.
Indpakning af varer.
Gennemgang  

 af varegrupper.
Deltagelse i lettere ekspeditioner.
Betjening af  

 tonefarvemaskine.
Sammensætning af farver.
Begyndende ansvarsområder i  

 butikken (disponering). Instruktion i tapetopsætning.
Instruktion i valg af  

 pensler og værktøj samt de formål, de anvendes til.
1. læreår: 2. halvår: Gennemgang af det tillærte  

 materiale.
Ansvarsområderne udvides (indkøb og disponering »i det  

 små«). Instruktion vedrørende butikstyveri.
Instruktion om arbejdet med  

 salgsfremmende udstillinger.
Opfyldning af varer.
Information om salgsarbejde  

 og reklamering, samt hvorledes dette følges op i butikken.
Yderligere  

 information om varer og deres anvendelsesmuligheder.
Skiltning.  

 Vinduesdekoration i det omfang, det finder sted uden dekoratør.
Ekspedition  

 og salg.
Bank - posthus - bane - rutebil - fragtmand - skib.
2. læreår: 1. halvår: Gennemgang af det tillærte  

 materiale.
Ekspedition.
Kasseopgørelse.
Vareopstilling.
Kundebetjening.  

 Reklamationsbehandling.
Lette kontorarbejde, hvor dette forekommer.  

 Prøveekspeditioner af andre af forretningens medarbejdere.
Gulvbelægning og  

 pålægningsmåde.
Ekspedition af skriftlige ordrer, såfremt dette forekommer.  

 Indpakning.
Hensigtsmæssig og forsvarlig lagring.
Udskrivning af eventuelle  

 papirer.
Kendskab til forsendelsesproceduren.
Indklarering og fortoldning.
2. Læreår: 2. halvår: (2 års og 2 1/2 års læretid)  

 Gennemgang af det tillærte materiale.
Eventuelt kontorarbejde vedrørende  

 butikken.
Tapetreklamationer og disses behandling.
Varekalkulering.  

 Deltagelse i disponering.
Betjening af repræsentanter.
Spørgsmål vedrørende  

 varer og deres anvendelsesmuligheder.
3. læreår: 1. halvår: (2 1/2-3 års læretid) Gennemgang  

 af det tillærte materiale.
Fortrolighed med forretningsgangen.
Eventuel  

 føring af forretningens lovpligtige bøger.
Opgørelse af lagerbeholdning.  

 Disponering, varebestilling.
Helt selvstændig kundebetjening.
Ekspedition af  

 eventuelle telefonordrer.
 3. læreår. 2. halvår:
 Gennemgang af det tillærte, og der lægges vægt på, at oplæringen  

 fuldendes, således at lærlingen fuldt ud er anvendelig som faglært.
 Ved afslutning af læretiden:
 Gennemgang af samtlige discipliner.
 Samtale om eventuelle muligheder for videreuddannelse og om, hvilke  

 fremtidsmuligheder der er inden for faget.
 Endvidere: Hvilke legater, skoler og andre uddannelsesmuligheder, der  

 findes.
 Bemærkninger:
Årsagen til, at læretiden opdeles i halvårlige perioder, er, at læretiden  

 ikke er ens for alle kategorier af lærlinge, idet denne er afhængig af den  

 folkeskoleuddannelse, lærlingen møder med.
Formålet er endvidere, at såfremt  

 en lærling fratræder sin læreplads for at videreuddanne sig i et forsat  

 læreforhold, vil den nye læremester være klar over, hvor langt den pågældende  

 lærling er fremme i oplæringen.
 Lærlingerådet, den 24. februar 1971.
P.
Hermann /Carl Jørgensen sekr.
