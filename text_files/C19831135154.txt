 Under henvisning til skrivelse af 22. juni 1983 meddeles, at  

 administrationen af fængselsafdelingen på Kastanienborg i forsøgsperioden  

 forudsættes at ske efter følgende retningslinier:
Fængselsafdelingen vil efter ombygning - hvorom henvises til skrivelser  

 herfra senest af 18. maj 1983 - få en kapacitet på ca. 25 pladser.
I  

 afdelingen forudsættes anbragt mandlige indsatte, der Til varetagelse af rengørings- og vedligeholdelsesopgaver m.v. kan der dog  

 i afdelingen anbringes et mindre antal indsatte, der ikke har tilladelse til  

 frigang.
 Fængselsafdelingens belæg forudsættes gennemsnitligt at være sammensat af  

 indsatte fra statsfængslet i Vridsløselille, fra andre lukkede anstalter samt  

 fra åbne anstalter i forholdet 4, 3 og 3. Enkelte tungt belastede  

 stofmisbrugere kan anbringes i fængselsafdelingen.
Spørgsmålet om overførsel af indsatte til fængselsafdelingen afgøres af  

 statsfængslet i Vridsløselille i overensstemmelse med reglerne i cirkulære om  

 iværksættelse af udståelse m.v. af frihedsstraf eller forvaring og om  

 overførsel af indsatte.
For indsatte, der udstår fængsel i 5 år eller derover  

 eller er anbragt i forvaring, afgøres spørgsmålet om overførsel dog af  

 direktoratet.
Spørgsmålet om prøveløsladelse, udgang og frigang, tilbageførsel m.v.  

 afgøres - medmindre anden fremgangsmåde er aftalt - af anstalten i  

 overensstemmelse med de almindelige regler herom.
I tilfælde, hvor en indsat  

 forventes at have frigang fra institutionen i over 6 måneder, forelægges  

 spørgsmålet dog for direktoratet.
 Med hensyn til tilbageførsel til lukket anstalt gælder reglerne i  

 ovennævnte cirkulæres §§ 26 og 27.
Anstalten kan bestemme, at indsatte, der er overført til  

 fængselsafdelingen fra en åben anstalt med henblik på frigang, men som ikke  

 påbegynder eller som afbryder frigangen, skal tilbageføres til den åbne  

 anstalt.
Indsatte, der er overført til fængselsafdelingen fra lukket anstalt,  

 kan under samme betingelser efter anstaltens bestemmelse overføres til en  

 åben anstalt.
 Indsatte, der på grund af ferie eller lignende midlertidigt må afbryde en  

 frigang, forudsættes at være beskæftiget ved institutionens foranstaltning.
 Den forsorgsmæssige betjening af afdelingen varetages af anstalten i  

 samarbejde med vedkommende afdeling af kriminalforsorgen, jfr. cirkulære af  

 28. december 1982 om varetagelse af forsorgsarbejdet vedrørende indsatte i  

 kriminalforsorgens anstalter og arresthusene.
Til varetagelse af fritidsaktiviteter kan anvendes timelærerbistand i  

 indtil ca. 12 timer pr. uge.
Direktoratet vil vende tilbage til spørgsmålet  

 om eventuel forhøjelse af anstaltens timelærerkonto.
De indsatte forestår selv kostforplejningen.
Der udbetales hertil et beløb  

 til den enkelte indsatte, svarende til den for anstaltens afdeling J gældende  

 ordning.
Den lægelige betjening af afdelingen varetages af anstalten.
Uden for  

 almindelig konsultationstid varetages lægebehandlingen dog af en lokal læge  

 eller lægevagten.
 Indlæggelse på hospital sker i overensstemmelse med reglerne i kapital IX  

 i ovennævnte cirkulære.
 Såfremt en indsat på grund af sygdom i længere tid er afskåret fra  

 beskæftigelse eller uddannelse uden for fængselsafdelingen, kan anstalten -  

 såfremt det findes påkrævet under hensyn til postbesættelsen i afdelingen -  

 bestemme, at den pågældende midlertidigt skal overføres til anstaltens  

 sygeafdeling, indtil arbejdet eller uddannelsen kan genoptages.
 Forinden overførsel til fængselsafdelingen skal de indsatte gøres bekendt  

 med de vilkår, der gælder for opholdet, herunder om muligheden for overførsel  

 eller tilbageførsel til åben anstalt, såfremt frigangen afbrydes, og for  

 midlertidig overførsel til anstaltens sygeafdeling i tilfælde af  

 længerevarende sygdom.
 Med henblik på bemanding af Kastanienborg tildeles anstalten den til  

 Kastanienborg hidtidigt knyttede stilling som overvagtmester (16), yderligere  

 en stilling som værkmester (uklassificeret) og 5 stillinger som  

 fængselsbetjent (5/6).
 Idet der henvises til det i direktoratets skrivelse af 30. december 1982  

 vedrørende kapacitets- og personaleudvidelse anførte (statsfængslets j.nr.  

 130.0.1.82), skal man meddele, at stillingen som værkmester, der vil blive  

 søgt klassificeret i lønramme 14, kun kan besættes ved konstitution.
 Man anmoder om, at anstalten ved opslag af og konstitution i stillingen  

 tager udtrykkeligt forbehold om stillingens endelige klassificering, som p.t.  

 er forelagt finansministeriet til afgørelse.
Direktoratet godkender i øvrigt den ved anstaltens skrivelse af 10.  

 februar 1983 foreslåede postbesættelse på Kastanienborg.
Postbesættelsen må  

 ikke ændres uden forudgående godkendelse fra direktoratet.
 Oprettelsen af fængselsafdelingen forudsættes ikke at få indflydelse på  

 beskæftigelsen af de indsatte på statsfængslet eller på anstaltens  

 værkmesternormativ.
 Driften af afdelingens jordtilliggende (landbrug) varetages indtil videre  

 fortsat af anstalten ved Herstedvester.
 Den bil, der hidtil er benyttet af behandlingsinstitutionen Kastanienborg,  

 overgår til fængselsafdelingen.
Politimesteren i Hvidovre er orienteret om forsøgsordningen, jfr. vedlagte  

 kopi af notits af 16. juni 1983. (* 2) Forsøgsordningen, der skal iværksættes snarest muligt, gælder indtil  

 videre 1 år fra iværksættelsesdatoen at regne.
 Med henblik på ved forsøgsordningens udløb at vurdere ordningen  

 forudsættes anstalten løbende at indsamle oplysninger vedrørende erfaringerne  

 med den, herunder navnlig oplysning vedrørende antallet af overførsler,  

 belæggets sammensætning, frigangsforløb og lignende.
 Direktoratet udbeder sig indstilling om det nærmere indhold af en sådan  

 opfølgningsordning.
F.
Hellborn /W.
Rentzmann Statsfængslet i Vridsløselille.
