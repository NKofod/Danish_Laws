Direktoratet har i bekendtgørelse nr. 1145 af 20. december 1995 fastsat regler om arbejdsgiverens betaling af dagpengegodtgørelse for 1. og 2. ledighedsdag.
Til brug herfor har direktoratet udarbejdet denne vejledning.
 En dagpengegodtgørelse udgør 6,6/37 af højeste dagpengebeløb for en uge.  

 Beløbet reguleres en gang om året og udgør pr. 1. januar 1996 kr. 466.
Til § 1, stk. 1 Arbejdsgiveren kan af en arbejdsløshedskasse få bekræftet, om en  

 lønmodtager er medlem af arbejdsløshedskassen.
 Et medlem vil have ret til dagpengegodtgørelse, selvom medlemmet ikke er  

 dagpengeberettiget, fx fordi medlemmet ikke opfylder kravet om 1 års  

 medlemskab af en arbejdsløshedskasse for at være dagpengeberettiget, jf.  

 arbejdsløshedsforsikringslovens § 53, stk. 1, eller fordi medlemmet ikke  

 opfylder arbejdskravet i arbejdsløshedsforsikringslovens § 53.
 Ophør i ulønnet beskæftigelse medfører ikke krav på dagpengegodtgørelse.
 Et medlem, der ophører i et jobtræningsforløb, er omfattet af reglerne i  

 bekendtgørelsen.
Lærlinge og elever, der er under uddannelse i henhold til lov om  

 erhvervsuddannelser eller under en uddannelse, som fuldt ud kan sidestilles  

 hermed, er omfattet af reglerne i bekendtgørelsen.
Der skal derfor betales  

 dagpengegodtgørelse, hvis lærlingen eller eleven afskediges m.v. under  

 uddannelsen, og lærlingen eller eleven er medlem af en arbejdsløshedskasse på  

 tidspunktet for fratrædelsen.
 Ved afslutningen af uddannelsen skal der kun betales dagpengegodtgørelse,  

 hvis lærlingen eller eleven på tidspunktet for fratrædelsen er medlem af en  

 arbejdsløshedskasse.
 Et medlem, som er på delefterløn, efterløn, pension, eller modtager  

 rådighedsløn efter tjenestemandsloven, og som herudover har lønarbejde, er i  

 forbindelse med ophør af lønarbejdet omfattet af reglerne i bekendtgørelsen.
 Et medlem, der modtager etableringsydelse eller uddannelsesgodtgørelse, og  

 som herudover har lønarbejde, er omfattet af reglerne i bekendtgørelsen i  

 relation til lønarbejdet, da perioder med etableringsydelse eller  

 uddannelsesgodtgørelse i denne sammenhæng betragtes som ledighed.
 Et medlem, der har afsluttet sin værnepligt, skal ikke have  

 dagpengegodtgørelse.
 Et medlem, der har været udstationeret/udsendt af en arbejdsgiver til at  

 udføre lønarbejde i udlandet, er ved et arbejdsophør i udlandet omfattet af  

 reglerne i bekendtgørelsen.
Lønmodtagerforhold Hvis der er tvivl, om der foreligger et lønmodtagerforhold, må det afgøres  

 konkret.
Vejledende kan et eller flere af følgende kriterier lægges til grund  

 ved vurdering af, om et medlem er lønmodtager:
Arbejdsgiverforhold Den øverste myndighed i stat og kommune har ansvaret for, at  

 dagpengegodtgørelserne bliver betalt.
En (amts) kommune betragtes som en arbejdsgiver, uanset at medlemmet har  

 været ansat i forskellige (amts) kommunale institutioner.
En (amts) kommune  

 betragtes ikke som arbejdsgiver i relation til selvejende institutioner,  

 selvom institutionerne modtager kommunale tilskud til hel eller delvis  

 finansiering af driften.
 Som følge af ovenstående vil et medlem, der har været ansat i et amt eller  

 en kommune, kunne rette henvendelse til pågældende amt eller kommune, og der  

 klage over den manglende udbetaling.
Hvis et vikariat er formidlet af et vikarbureau, uden at der mellem  

 vikarbureauet og vikaren er indgået en form for ansættelseskontrakt, og  

 vikarbureauet ikke udbetaler vikaren løn, kan vikarbureauet ikke anses for at  

 være arbejdsgiver i forhold til vikaren.
Arbejdsgiveren vil her være den  

 virksomhed, som vikaren er beskæftiget hos.
Afskedigelse af lønmodtageren Hvis et medlem møder frem til et arbejde, og arbejdet ikke bliver  

 påbegyndt, uden at det kan tilregnes medlemmet, skal arbejdsgiveren betale  

 dagpengegodtgørelse, da medlemmet betragtes som afskediget.
 Ved opgørelsen af ledigheden på 1. ledighedsdag fratrækkes de løntimer,  

 som arbejdsgiveren eventuelt ifølge den gældende overenskomst har haft pligt  

 til at betale medlemmet pga. det forgæves fremmøde, hvis der skal betales løn  

 for mere end to timer.
 Et medlem, der arbejder på fast nedsat ugentlig arbejdstid, således at  

 arbejdstiden fx er placeret mandag, tirsdag og onsdag, skal ikke have  

 dagpengegodtgørelse hver uge, da medlemmet ikke er afskediget eller  

 hjemsendt, men fortsat er i ansættelsesforholdet.
 Et medlem kan betragtes som fortsat ansat, uanset at medlemmet er helt  

 eller delvis ledigt på enkelte dage ind imellem arbejdsdagene, hvis der er en  

 aftale mellem medlemmet og arbejdsgiveren om beskæftigelse i et bestemt antal  

 timer pr. uge.
 Hvis medlemmets arbejdstid ifølge en vagtplan, en turnusordning, en  

 ansættelsesaftale eller en kontrakt på forhånd er fastlagt, dvs. at omfanget  

 af arbejdsforpligtelsen og/eller arbejdstidens placering er fastlagt, anses  

 medlemmet for at arbejde på fast nedsat tid.
 Et medlem, der arbejder på fast nedsat ugentlig arbejdstid, og som i en  

 periode har haft merarbejde, skal ikke have dagpengegodtgørelse efter ophøret  

 af merarbejdsperioden, hvis ansættelsesvilkårene ikke er blevet ændret.
Et medlem, som ifølge aftale er ansat til variabel beskæftigelse, hvor  

 arbejdets omfang ikke kendes på forhånd, anses ikke for at arbejde på nedsat  

 tid, hvis hverken omfanget af arbejdsforpligtelsen eller arbejdstidens  

 placering er fastlagt på forhånd.
Dette indebærer, at medlemmet skal have  

 dagpengegodtgørelse, når medlemmet er ledigt ind imellem arbejdsopgaverne.
 Hvis medlemmet fx i løbet af en uge er beskæftiget hos samme arbejdsgiver  

 således:
 skal arbejdsgiveren betale en hel dagpengegodtgørelse for 1. ledighedsdag  

 tirsdag og en halv dagpengegodtgørelse onsdag og fredag, der  

 definitionsmæssigt ligeledes betragtes som 1. ledighedsdag, jf. § 2, 2. pkt.
 Hvis et medlem er ansat i en turnus på 52 timer hver anden uge, skal  

 arbejdsgiveren ikke betale dagpengegodtgørelse, selvom medlemmet er ledigt  

 hver anden uge, da medlemmet uanset ledigheden ikke er afskediget, men  

 fortsat er ansat hos arbejdsgiveren.
 Et medlem, der er ansat som vikar/afløser fra dag til dag, betragtes som  

 afskediget hver dag ved beskæftigelsens ophør, og arbejdsgiveren skal derfor  

 betale dagpengegodtgørelse, hvis medlemmet ikke opnår fuld beskæftigelse på  

 1. og/eller 2. ledighedsdag.
 Hvis medlemmet fx i løbet af en uge er beskæftiget således:
skal arbejdsgiveren betale dagpengegodtgørelse for 1. ledighedsdag  

 tirsdag, torsdag og fredag.
Arbejdsgiveren skal betale en halv  

 dagpengegodtgørelse for hver af disse dage.
Onsdag, hvor medlemmet er ledigt  

 i over 4 timer, skal arbejdsgiveren betale en hel dagpengegodtgørelse for 2.  

 ledighedsdag.
Den tidsmæssige placering af beskæftigelsen på de enkelte dage  

 er uden betydning.
 Hvis medlemmet i eksemplet ovenfor ikke er ansat som afløser, men er  

 fastansat med en ugentlig arbejdstid på 25 timer, skal arbejdsgiveren ikke  

 betale dagpengegodtgørelse, da medlemmet i så fald ikke betragtes som  

 afskediget hver dag efter beskæftigelsens ophør.
 Et medlem, hvis arbejdstid nedsættes på arbejdsgiverens foranledning, skal  

 have dagpengegodtgørelse, da ændringen i ansættelsesvilkårene betragtes som  

 en afskedigelse efterfulgt af en ny ansættelse.
Til § 1, stk. 2 Beskæftigelseskravet For at vurdere, om et medlem opfylder beskæftigelseskravet hos en  

 arbejdsgiver, skal arbejdsgiveren medregne alle de timer, hvor medlemmmet  

 faktisk har udført arbejde, også overarbejdstimer, såvel ordinære som  

 ekstraordinære, i en 4-ugers-periode forud for arbejdsophøret eller  

 hjemsendelsen.
Har medlemmet i 4-ugers-perioden sammenlagt været beskæftiget  

 hos arbejdsgiveren svarende til fuld, overenskomstmæssig arbejdstid i 2 uger,  

 opfylder medlemmet beskæftigelseskravet.
 Hvis arbejdet ikke er overenskomstdækket, tages der udgangspunkt i, hvad  

 der er den normale ugentlige arbejdstid i en overenskomst for tilsvarende  

 eller lignende arbejde.
Hvis et medlems arbejdstid lønmæssigt svarer til fuld sædvanlig  

 arbejdstid, uanset at medlemmets faktiske arbejdstimer udgør et lavere  

 timetal end fagets fulde sædvanlige arbejdstid, sidestilles beskæftigelsen i  

 relation til beskæftigelseskravet med fuld sædvanlig arbejdstid.
Dette  

 forekommer fx ved beskæftigelse i holddrift og ved fast skifteholdsarbejde om  

 natten eller i weekends.
 Hvis et medlem fx er beskæftiget 12 timer lørdag og 12 timer søndag, og  

 denne arbejdstid anses som fuld overenskomstmæssig arbejdstid ifølge den  

 gældende overenskomst på området, vil medlemmet opfylde beskæftigelseskravet,  

 når medlemmet har haft 2 weekendvagter med i alt 48 arbejdstimer.
Hvis medlemmets arbejdstid ikke er kontrollabel, skal indtægten omregnes  

 til timer ved hjælp af den gældende omregningssats, der offentliggøres af  

 Direktoratet for Arbejdsløshedsforsikringen.
Ukontrollabel beskæftigelse  

 forekommer, når et medlems faktiske arbejdstid i en uge ikke eller kun  

 vanskeligt kan kontrolleres ved arbejdsgiverens registreringer, jf.  

 bekendtgørelse og vejledning om supplerende dagpenge.
Omregningssatsen reguleres en gang om året, den første mandag i januar  

 måned.
Pr. 1. januar 1996 er omregningssatsen kr. 118,18.
 Hvis et medlem har haft arbejde som underviser, fastsættes beskæftigelsens  

 omfang under hensyn til den forberedelsestid, som medlemmet har fået løn for,  

 dvs. ikke alene ud fra medlemmets undervisningstimer.
Til § 1, stk. 3 Hvis ansættelsen midlertidigt har været afbrudt i 4-ugers-perioden, fx  

 pga. sygdom, ferie, overenskomstmæssige fridage, søgnehelligdage eller  

 konflikt og lignende, forlænges 4-ugers-perioden bagud med det tilsvarende  

 antal dage. 4-ugersperioden forlænges også, hvis medlemmet har modtaget løn  

 under fraværet, fx i en fritstillingsperiode, eller hvis medlemmet har  

 modtaget barselsdagpenge under fraværet.
Til § 1, stk. 4 Ved opgørelsen af, om en arbejdsgiver har betalt dagpengegodtgørelse 16  

 gange i et kalenderår, indgår såvel de gange, hvor arbejdsgiveren har betalt  

 hele som halve dagpengegodtgørelser.
Dvs., hvis en arbejdsgiver har betalt en  

 hel og en halv dagpengegodtgørelse, har arbejdsgiveren betalt 2 af de højst  

 16 dagpengegodtgørelser i et kalenderår.
Til § 2 Hvis et fuldtidsansat medlem i den sidste kalenderuge i ansættelsen har  

 haft fuld, overenskomstmæssig arbejdstid, vil 1. ledighedsdag ikke være  

 fratrædelsesdagen, selvom medlemmet den sidste dag i ansættelsen har haft et  

 lavere timetal end 7,4 timer, fx pga. arbejdstidens placering på ugedagene.  

 1. ledighedsdag vil i stedet være medlemmets første ordinære arbejdsdag efter  

 fratrædelsen.
 Dette gælder ikke for deltidsansatte medlemmer eller vikarer/afløsere, som  

 er ansat fra dag til dag.
Til § 3 Arbejdsgiverens pligt til at betale dagpengegodtgørelse ved et medlems  

 afskedigelse, ophør af opgave- og tidsbestemt akkord og lignende Arbejdsgiverens pligt til at betale dagpengegodtgørelse ved hjemsendelse  

 er omtalt i vejledningen til § 4.
 Et medlems ledighed efter fratrædelsen skal ses i forhold til fagets fulde  

 overenskomstmæssige arbejdstid, som af tekniske/administrative grunde er  

 fastsat til 7,4 timer pr. dag.
 Dette gælder, uanset om medlemmet har arbejdet på nedsat tid og/eller er  

 deltidsforsikret.
Fratrædelse efter fuld beskæftigelse på fratrædelsesdagen Når medlemmet har været i fuld beskæftigelse før fratrædelsen, dvs., at  

 medlemmet den sidste dag i ansættelsen har været i beskæftigelse i 7,4 timer,  

 er der ikke ledighed på fratrædelsesdagen.
Dagpengegodtgørelsernes størrelse  

 afhænger derfor af antallet af ledighedstimer, som medlemmet har på den  

 første og anden ordinære arbejdsdag efter fratrædelsen.
Fratrædelse efter fuld beskæftigelse på fratrædelsesdagen, og  

 medlemmet får delvis beskæftigelse på 1. ledighedsdag og/eller den  

 efterfølgende dag Når medlemmet har været i beskæftigelse i 7,4 timer den sidste dag i  

 ansættelsen og kommer i delvis beskæftigelse på den 1. og/eller den 2.  

 ordinære arbejdsdag efter fratrædelsen, skal arbejdsgiveren betale  

 dagpengegodtgørelse pr. dag afhængig af, hvor mange ledighedstimer, medlemmet  

 har på dagene.
 Den tidsmæssige placering af beskæftigelsen er uden betydning.
Ved opgørelsen af, om arbejdsgiveren skal betale hele eller halve  

 dagpengegodtgørelser, trækkes det antal arbejdstimer, som medlemmet har haft  

 i den nye ansættelse på 1. ledighedsdag og/eller den efterfølgende dag, fra  

 7,4 timer.
Herefter afhænger arbejdsgiverens pligt til at betale hele eller  

 halve dagpengegodtgørelser af denne difference.
Hvis et medlem fx afskediges kl. 16.00 efter 7,4 arbejdstimer, og  

 medlemmet den efterfølgende arbejdsdag kommer i beskæftigelse i tidsrummet  

 kl. 16.00 til kl. 20.30, skal arbejdsgiveren betale en halv  

 dagpengegodtgørelse, da medlemmet ikke opnår fuld beskæftigelse i det  

 kalenderdøgn, som er medlemmets 1. ledighedsdag, og da medlemmet er ledigt i  

 under 4 timer på denne dag.
Det forudsættes, at medlemmet er i fuld  

 beskæftigelse den efterfølgende dag.
 Der skal kun betales dagpengegodtgørelse en gang pr. dag.
Hvis medlemmet bliver afskediget samme dag i den nye ansættelse hos  

 arbejdsgiver B, uden at medlemmet har 7,4 arbejdstimer, har medlemmet 1.  

 ledighedsdag både i forhold til arbejdsgiver A og arbejdsgiver B.
Hvis  

 beskæftigelseskravet hos arbejdsgiver B er opfyldt, skal arbejdsgiver B  

 betale dagpengegodtgørelse, hvis beskæftigelseskravet hos arbejdsgiver A ikke  

 er opfyldt.
Hvis beskæftigelseskravet er opfyldt hos både arbejdsgiver A og  

 B, skal arbejdsgiver B - som medlemmets seneste arbejdsgiver - betale  

 dagpengegodtgørelse.
Medlemmet skal ikke have dagpengegodtgørelse to gange  

 for samme dag.
Fratrædelse efter delvis beskæftigelse på fratrædelsesdagen Når medlemmet har været i beskæftigelse under 7,4 timer den sidste dag i  

 ansættelsen, afhænger dagpengegodtgørelsens størrelse for 1. ledighedsdag af  

 ledigheden på fratrædelsesdagen (1. ledighedsdag). Dagpengegodtgørelsens  

 størrelse for den efterfølgende dag afhænger af medlemmets ledighed på denne  

 dag.
Den tidsmæssige placering af beskæftigelsen på dagene er uden betydning.
Hvis et medlem fx har haft arbejde i 6 timer på fratrædelsesdagen, udgør  

 ledigheden på fratrædelsesdagen 1,4 timer, hvorfor arbejdsgiveren kun skal  

 betale en halv dagpengegodtgørelse for 1. ledighedsdag.
Hvis medlemmet fx får  

 arbejde i 2 timer den efterfølgende dag, udgør ledigheden på denne dag 5,4  

 timer, hvorfor arbejdsgiveren skal betale en hel dagpengegodtgørelse for  

 denne dag.
Et medlem, som fx har arbejdet på fast nedsat tid med 4 arbejdstimer pr.  

 dag, skal ved en afskedigelse kun have en halv dagpengegodtgørelse for 1.  

 ledighedsdag, da medlemmet har 1. ledighedsdag den dag, hvor medlemmet  

 fratræder, og hvor medlemmet kun er ledigt i 3,4 timer.
Dagpengegodtgørelsens  

 størrelse for den efterfølgende dag afhænger af medlemmets ledighed på denne  

 dag.
1. og 2. ledighedsdag i relation til søgnehelligdage,  

 herunder Grundlovsdag og 1. maj En søgnehelligdag, en lørdag eller en søndag betragtes ikke som 1. eller  

 2. ledighedsdag, medmindre medlemmet normalt skulle have arbejdet den  

 pågældende dag.
 Et medlem, som fratræder fx som tjener en lørdag, og som har været ansat  

 med en ugentlig arbejdstid fordelt over alle ugedage, men i den sidste uge  

 ikke har haft fuld tid, skal have dagpengegodtgørelse for 1. ledighedsdag  

 efter det antal ledighedstimer, som medlemmet har om søndagen (det  

 forudsættes, at medlemmet om lørdagen var i beskæftigelse i minimum 7,4  

 timer).
 Hvis medlemmet fratræder dagen før en søgnehelligdag, en lørdag eller en  

 søndag, som ville have været medlemmets fridag, bortfalder arbejdsgiverens  

 pligt til at betale dagpengegodtgørelse ikke, da 1. og 2. ledighedsdag er de  

 første to ordinære arbejdsdage efter søgnehelligdagen, lørdagen eller  

 søndagen.
 Hvis medlemmet har været ansat som vikar/afløser i en stilling som i det  

 ovenfor beskrevne eksempel, vil medlemmets 1. ledighedsdag først være mandag,  

 da det ikke er muligt at fastslå, om en vikar/afløser normalt arbejder på en  

 søgnehelligdag, lørdag eller søndag.
Grundlovsdag betragtes i denne relation som en halv søgnehelligdag.
Hvis  

 1. eller 2. ledighedsdag er Grundlovsdag, skal arbejdsgiveren derfor kun  

 betale en halv dagpengegodtgørelse for denne dag, medmindre medlemmet normalt  

 skulle have arbejdet hele Grundlovsdag.
 1. maj betragtes som en ordinær arbejdsdag, medmindre  

 et medlem, der bliver ledigt den 1. maj, ifølge den overenskomst, som  

 medlemmet var omfattet af, havde ret til at holde fri med løn denne dag. 1.  

 eller 2. ledighedsdag kan derfor godt være 1. maj.
Til § 4, stk. 1 Arbejdsgiverens betaling af dagpengegodtgørelse til et medlem, der bliver  

 hjemsendt Et medlem anses for hjemsendt, når arbejdet i henhold til overenskomst  

 eller faglig kutyme er indstillet fx på grund af vejrmæssige forhold eller  

 materialemangel m.v., og arbejdsgiverens pligt til at betale løn som følge  

 deraf er bortfaldet.
I hjemsendelsessituationen foretages vurderingen af, om arbejdsgiveren  

 skal betale dagpengegodtgørelse ikke på samme måde som vurderingen ved  

 afskedigelse og ved ophør af opgave- og tidsbestemt akkord og lignende.
Ved  

 hjemsendelse tages der udgangspunkt i det antal timer, som medlemmet i  

 sammenhæng er hjemsendt.
Arbejdsgiveren skal dog kun betale en dagpengegodtgørelse pr. arbejdsdag  

 for samme hjemsendelse, og maksimalt to hele dagpengegodtgørelser pr.  

 hjemsendelse.
Hvis et medlem hjemsendes mere end en gang på en dag, skal  

 arbejdsgiveren betale dagpengegodtgørelse for hver hjemsendelse og som  

 minimum med en halv dagpengegodtgørelse pr. hjemsendelse.
 Medlemmets ledighed under hjemsendelsen skal ses i forhold til de  

 arbejdstimer, som medlemmet skulle have haft.
 Eksempel 1:
 Hvis et medlem normalt skulle have arbejdet 5 timer en fredag, hvor  

 medlemmet hjemsendes efter 2 timers beskæftigelse, skal arbejdsgiveren kun  

 betale en halv dagpengegodtgørelse for 1. ledighedsdag, hvis medlemmet  

 genoptager beskæftigelsen til normal arbejdstids begyndelse mandag morgen, da  

 medlemmet kun er hjemsendt 3 timer om fredagen.
 I de to følgende eksempler forudsættes det, at arbejdstiden er fordelt med  

 7,4 timer på alle ugens 5 hverdage:
 Eksempel 2:
 Et medlem, der hjemsendes efter 6 timers beskæftigelse en mandag, og som  

 genoptager arbejdet tirsdag kl. 12.00 og arbejder i 4 timer, skal have en hel  

 dagpengegodtgørelse af arbejdsgiveren, da medlemmet er ledigt i 1,4 timer  

 mandag og 3,4 timer tirsdag og således sammenlagt er ledigt i over 4 timer.
 Eksempel 3:
Et medlem, der hjemsendes efter 6 timers beskæftigelse en mandag, og som  

 genoptager beskæftigelsen til normal arbejdstids begyndelse tirsdag morgen,  

 hvorefter medlemmet på ny hjemsendes efter 2 timers arbejde og genoptager  

 arbejdet onsdag morgen, skal have en halv dagpengegodtgørelse for  

 hjemsendelsen mandag, hvor medlemmet er ledigt i 1,4 timer og en hel  

 dagpengegodtgørelse for hjemsendelsen tirsdag, hvor medlemmet er ledigt i 5,4  

 timer.
Hermed har arbejdsgiveren betalt dagpengegodtgørelse to gange.
 Eksempel 4:
 Da medlemmet hjemsendes om mandagen umiddelbart ved arbejdsdagens  

 begyndelse, hvor medlemmet skulle have arbejdet 8 timer, og arbejdet  

 genoptages tirsdag morgen ved normal arbejdstids begyndelse, skal  

 arbejdsgiveren kun betale en dagpengegodtgørelse, idet der ikke skal betales  

 mere end en dagpengegodtgørelse pr. arbejdsdag for samme hjemsendelse.
 Hvis et medlem er hjemsendt i mere end 7,4 timer samme arbejdsdag, og  

 medlemmet fortsat er hjemsendt den følgende dag, beregnes godtgørelsen i  

 forhold til det samlede antal timer, medlemmet skulle have været i  

 beskæftigelse.
 Eksempel 5:
De timer, som medlemmet er hjemsendt om mandagen ud over 7,4 timer,  

 overføres til næste dag, idet medlemmet fortsat er hjemsendt om tirsdagen og  

 genoptager arbejdet kl. 10.00. Medlemmet er således samlet hjemsendt i 10  

 timer.
Arbejdsgiveren skal derfor betale en hel og en halv  

 dagpengegodtgørelse, idet medlemmet samlet er hjemsendt i mere end 7,4 timer  

 men ikke over 11,4 timer.
Til § 4, stk. 2 Arbejdsgiveren skal ikke betale dagpengegodtgørelse, hvis et hjemsendt  

 fuldtidsforsikret medlem opnår fuld overenskomstmæssig beskæftigelse i  

 kalenderugen hos arbejdsgiveren, eller hvis et hjemsendt deltidsforsikret  

 medlem i kalenderugen opnår beskæftigelse i 30 timer hos arbejdsgiveren.
 I ugeopgørelsen mellem arbejdsgiveren og lønmodtageren medregnes kun timer  

 i den kalenderuge, hvor hjemsendelsen finder sted.
Til § 5 Arbejdsgiverens betaling af dagpengegodtgørelse til et medlem, der er  

 omfattet af en arbejdsfordeling Arbejdsgiveren skal betale dagpengegodtgørelse pr. anmeldt eller godkendt  

 arbejdsfordelingsordning, og betaling skal ske for de første to dage, hvor  

 der ikke arbejdes under arbejdsfordelingsordningen.
 Hvis en arbejdsfordeling, som er anmeldt til Arbejdsformidlingen,  

 forlænges inden for 13-ugers-perioden, uden at arbejdsfordelingen afbrydes,  

 og uden at arbejdsfordelingen sammenlagt varer ud over de 13 uger, skal  

 arbejdsgiveren ikke på ny betale en dagpengegodtgørelse til de medlemmer, som  

 er omfattet af arbejdsfordelingen.
 Hvis arbejdsfordelingen derimod forlænges ud over 13 uger, og  

 arbejdsfordelingen for den overskydende del skal godkendes af  

 Arbejdsmarkedsrådet, skal arbejdsgiveren betale dagpengegodtgørelse på ny til  

 de medlemmer, som er omfattet af arbejdsfordelingen.
Til § 6, nr. 1 Bortfald af arbejdsgiverens betalingspligt Arbejdsgiverens pligt til at betale dagpengegodtgørelse bortfalder, hvis  

 arbejdsgiveren skriftligt eller på anden måde kan dokumentere, at medlemmet  

 af arbejdsgiveren har fået tilbudt beskæftigelse til påbegyndelse i  

 tilslutning til arbejdsophøret.
Den fortsatte beskæftigelse skal være af  

 mindst samme omfang som den hidtidige beskæftigelse og skal i øvrigt være på  

 overenskomstmæssige løn- og ansættelsesvilkår.
Hvis medlemmet afslår  

 tilbudet, er arbejdsgiveren frigjort fra pligten til at betale  

 dagpengegodtgørelse.
Medlemmet kan i stedet få dagpenge fra  

 arbejdsløshedskassen, hvis betingelserne herfor er opfyldt.
 Har medlemmet inden ansættelsens ophør om mandagen fået tilbudt fortsat  

 beskæftigelse hos den samme arbejdsgiver om tirsdagen og igen om onsdagen,  

 men medlemmet ophører i ansættelsen om onsdagen uden tilbud om fortsat  

 beskæftigelse, skal arbejdsgiveren betale dagpengegodtgørelse, hvis medlemmet  

 herefter er ledigt.
Til § 6, nr. 2 Hvis en arbejdsgiver på grund af konkurs eller betalingsstandsning ikke er  

 i stand til at betale et medlem dagpengegodtgørelse, bortfalder pligten  

 hertil.
Til § 6, nr. 3 Arbejdsgiveren skal ikke betale dagpengegodtgørelse, hvis et medlem selv  

 siger sit arbejde op, eller hvis medlemmet afskediges, og afskedigelsen  

 væsentligst kan tilregnes medlemmet ifølge de gældende regler i  

 arbejdsløshedsforsikringslovens § 63 og Direktoratet for  

 Arbejdsløshedsforsikringens regler om selvforskyldt ledighed.
Til § 6, nr. 4 Arbejdsgiverens pligt til at betale dagpengegodtgørelse bortfalder over  

 for alle faglige grupper i virksomheden, der direkte er blevet berørt af en  

 strejke i en del af virksomheden, og som sendes hjem.
Det samme gælder over  

 for de faglige grupper, der kun indirekte berøres af en strejke, men som dog  

 alligevel må hjemsendes.
Til § 6, nr. 5 Arbejdsgiverens pligt til at betale dagpengegodtgørelse bortfalder, hvis  

 medlemmet modtager sygedagpenge, afholder ferie eller opnår fuld  

 beskæftigelse i tilslutning til arbejdsophøret.
Ved »i tilslutning  

 til« forstås, at medlemmet på de dage, der ville have været medlemmets  

 1. og 2. ledighedsdag, modtager sygedagpenge, afholder ferie eller opnår fuld  

 beskæftigelse.
Til § 6, nr. 6 Arbejdsgiverens pligt til at betale dagpengegodtgørelse bortfalder, hvis  

 medlemmet opnår fuld beskæftigelse på 1. og 2. ledighedsdag.
Til § 6, nr. 7 Formålet er at sikre, at betaling af dagpengegodtgørelse til dem, der har  

 været ansat i orlovsstillingerne, ikke virker som en bremse for en  

 rotationsaftale.
Ved en orlovsstilling forstås en stilling, der er blevet  

 ledig, fordi den hidtidige indehaver af stillingen har taget orlov til  

 uddannelse, sabbat eller børnepasning efter Arbejdsministeriets lov om orlov.
 Arbejdsgiverens forpligtelse til at betale dagpengegodtgørelse indtræder  

 således ikke, hvis et medlem midlertidigt har overtaget stillingen efter en  

 person, der har taget orlov, jf. ovenstående.
 Det er dog en forudsætning, at ansættelsen har varet mindst 3 måneder.
 Det er den oprindelige aftale om orlovens varighed, der er afgørende for,  

 om betalingsforpligtelsen bortfalder.
 En aftale om orlov, der er af mindre end 3 måneders varighed, men hvor  

 ansættelsen, fx på grund af orlovspersonens ferie i forbindelse med orloven,  

 har varet mindst 3 måneder, medfører således ikke bortfald af  

 betalingsforpligtelsen.
 Er der derimod tale om en aftale om orlov af 3 måneders varighed eller  

 derover, og ansættelsen forlænges, fx på grund af orlovspersonens ferie i  

 forbindelse med orloven, vil betalingsforpligtelsen bortfalde.
 Det er som udgangspunkt ikke hensigten, at arbejdsløshedskassen skal  

 indhente yderligere dokumentation fra arbejdsgiveren herom.
Til § 6, nr. 8 Når en tjenestemand overgår til rådighedsløn, jf. reglerne i  

 tjenestemandsloven, bortfalder arbejdsgiverens pligt til at betale  

 dagpengegodtgørelse.
Arbejdsgiverens pligt bortfalder ud over de i nr. 1-8 nævnte tilfælde,  

 hvis arbejdsgiveren godtgør, at et medlems afskedigelse skyldes force  

 majeure.
Force majeure anerkendes som bortfaldsgrund, hvis afskedigelsen  

 skyldes virksomhedsstandsning eller -lukning på grund af udefra kommende  

 ekstraordinære arbejdshindringer, som arbejdsgiveren ikke havde eller burde  

 have forudset, og som arbejdsgiveren ikke kunne have afværget ved foretagelse  

 af modforanstaltninger.
 I øvrigt skal det præciseres, at der skal være tale om en  

 afskedigelsessituation, hvilket kan belyses ved nedenstående eksempler:
 Hvis medlemmet derimod som led i ansættelsen deltager i et kursus uden at  

 modtage løn under deltagelsen, skal arbejdsgiveren ikke betale  

 dagpengegodtgørelse, da medlemmet fortsat er ansat.
 Der skal dog betales dagpengegodtgørelse, hvis medlemmet afskediges og  

 først efterfølgende vælger at gå på pension, delefterløn eller efterløn.
 For mange betalte dagpengegodtgørelser skal snarest betales tilbage til  

 arbejdsgiveren.
Til § 8 Oplysningspligt Bestemmelsen regulerer forholdet mellem medlemmet og arbejdsgiveren, og  

 udbetaling af dagpenge skal derfor fortsat baseres på medlemmets tro- og  

 loveerklæringer.
Arbejdsgiveren kan ikke afkræve en tro- og loveerklæring fra medlemmet  

 senere end ved fratrædelsen.
Hvis lønudbetalingen sker senere end ved  

 fratrædelsen, kan erklæringen dog afkræves senest samtidig med den sidste  

 lønudbetaling til medlemmet.
Til § 9 For at forbedre medlemmets retssikkerhed i forbindelse med udbetalingen af  

 dagpengegodtgørelse skal arbejdsgiveren på hver lønseddel give oplysninger om  

 betaling af denne.
Det skal understreges, at der alene er tale om et krav til, hvilke  

 oplysninger lønsedlen skal indeholde.
Der er ikke stillet (ændrede) formkrav  

 til lønsedlen, og der er således fx ikke krav om EDB-behandlede lønsedler  

 eller lignende.
 Hvis der ikke er udbetalt dagpengegodtgørelse i forbindelse med, at  

 medlemmet bliver ledigt som følge af afskedigelse, hjemsendelse, ophør af  

 opgave- og tidsbestemt akkord og lignende, eller der er betalt halve  

 dagpengegodtgørelser, skal arbejdsgiveren skriftligt oplyse medlemmet om  

 grunden hertil.
Arbejdsgiverens oplysninger om grunden til, at der ikke er betalt  

 dagpengegodtgørelse skal gives senest samtidig med den sidste lønudbetaling  

 til medlemmet.
Oplysningerne kan gives på en erklæring fra arbejdsgiveren,  

 der skal indeholde de nødvendige oplysninger.
En »prototype« på en  

 sådan erklæring er indsat som bilag til bekendtgørelsen.
Til § 10 Arbejdsløshedskassen vil ikke kunne registrere, om medlemmet har haft ret  

 til dagpengegodtgørelse 16 gange i kalenderåret, hvis medlemmet ikke i den  

 omhandlede periode har anmodet om dagpenge.
Lønsedler vil i forbindelse  

 hermed kunne anvendes som dokumentation for hvor mange gange, der er betalt  

 dagpengegodtgørelse.
Arbejdsløshedskassen vil herefter kunne udbetale  

 arbejdsløshedsdagpenge for 1. og 2. ledighedsdag, hvis de almindelige  

 betingelser herfor i øvrigt er opfyldt.
Til § 11 Afgørelse af tvivlsspørgsmål Bestemmelsen fastsætter, hvorledes tvivlsspørgsmål om dagpengegodtgørelse  

 afgøres.
Hvis ansættelsesforholdet er reguleret ved kollektiv overenskomst,  

 afgøres tvivlsspørgsmål om dagpengegodtgørelse ved fagretlig behandling, når  

 en af parterne kræver det.
