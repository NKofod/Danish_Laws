 To ledende medarbejdere blev for de indkomstår, hvori de udnyttede en  

 køberet til aktier i aktieselskab H, anset for skattepligtige efter  

 statsskattelovens § 4 af den ved udnyttelsen opnåede økonomiske fordel.
 Ligningsrådet blev spurgt om følgende:
Vil to ledende medarbejdere ved udnyttelse af en køberet til C-aktier i  

 aktieselskabet H i perioden 1987 til 1991 være skattefri af forskellen mellem  

 aktiernes markedspris og købsprisen? De nærmere omstændigheder var:
Brødrene A og B var begge sidestillede direktører i selskabet H og ejede  

 hver 50% af aktiekapitalen.
Selskabet var moderselskab for 5 helejede  

 datterselskaber.
Egenkapitalen i moderselskabet androg ifølge status pr. 31.  

 december 1986 ca. 82 mio.kr.
Heraf udgjorde aktiekapitalen 2,5 mio.kr.
Aktionærerne påtænkte at indgå en aftale med to af koncernens ledende  

 medarbejdere, M 1 og M 2, hvorefter hver af disse hvert år fra 1987 til og  

 med 1991 kunne erhverve C-aktier i selskabet til aktiernes regnskabsmæssige  

 indre værdi pr. 1. januar 1987 for et kontant beløb på op til 100.000 kr.  

 Dette svarede med selskabets nuværende indre værdi til ca. nom. 6.000 kr.  

 årligt, idet aktiekapitalen i forbindelse med aftalens indgåelse skulle  

 forhøjes til 5 mio.kr.
Ved maksimal udnyttelse af køberetten ville hver  

 medarbejder således kunne erhverve ca. nom. 30.000 kr. aktier, svarende til  

 ca. 0,5% af selskabets aktiekapital.
Medarbejderne havde ikke pligt til at  

 købe aktier hvert år.
Stemmeretten til medarbejdernes aktier skulle fortsat tilkomme sælgerne  

 med halvdelen hver.
Såfremt ansættelsesforholdet ophørte for en af  

 medarbejderne, havde denne pligt til at udbyde sin beholdning af aktier i  

 selskabet til de nuværende aktionærer.
 De nuværende aktionærer skulle beholde stemmeretten for medarbejdernes  

 aktier, fordi ingen af disse havde ønsket at bringe sig i en  

 minoritetssituation ved at ejerforholdet 50/50 blev forrykket med nogle få  

 aktier.
Baggrunden for ordningen var at bevare medarbejdernes tilknytningsforhold  

 til selskaberne.
De pågældende medarbejdere havde en væsentlig indflydelse på  

 det fremtidige driftsresultat i selskabet, og de ønskede derfor at få del i  

 dette resultat, hvis det blev positivt.
 Ligningsrådet svarede:
 På baggrund af, at køberetten måtte anses for opnået udelukkende i kraft  

 af de to medarbejderes ansættelsesforhold i koncernen, fandt Ligningsrådet,  

 at medarbejderne for de indkomstår, hvori køberetten udnyttes, måtte anses  

 for skattepligtige efter statsskattelovens § 4 af den gennem udnyttelsen  

 opnåede økonomiske fordel, der måtte beregnes som forskellen mellem aktiernes  

 handelsværdi på tidspunktet for køberettens udnyttelse og det vederlag, som  

 medarbejderne faktisk betaler for aktierne.
 LV 1987, K. 3.14.4.
