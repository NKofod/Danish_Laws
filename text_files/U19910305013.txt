 I 1981 blev der på en virksomhed indgået en lokalaftale, der bl.a.
 indeholdt bestemmelser om ferie- og søgnehelligdagsbetaling.
Virksomhedens lønningskontor udarbejdede herefter den 14/5 1981 et  

 notat, der indeholdt den nærmere administration af den aftalte  

 betalingsordning.
Arbejdstidsnedsættelsen pr. 1/12 1986 bevirkede, at den i  

 notatet beskrevne ordning blev fordelagtigere for de ansatte, men  

 arbejdsgiveren fort-017e ordningen uforandret.
Den 1/9 1987 ændredes  

 turnusperioderne, hvilket betød, at den i notatet beskrevne ordning blev  

 endnu fordelagtigere for de ansatte, men med virkning fra 1/12 1987 ændredes  

 ordningen ensidigt af arbejdsgiveren til ugunst for de ansatte.
Virksomheden  

 og dennes arbejdsgiverforening blev herefter indklaget for Arbejdsretten med  

 påstand om bl. a. bod for overenskomstbrud, virksomheden tillige med påstand  

 om efterbetaling af manglende feriebetaling.
Arbejdsretten udtalte, at nyordningen pr. 1/12 1987 alene ændrede  

 notatet af 14/5 1981, men ikke lokalaftalen.
Da den omstændighed, at  

 arbejdsgiveren undlod at reagere, da ordningen blev fordelagtigere den 1/12  

 1986, ikke kunne afskære arbejdsgiveren fra at reagere, da ordningen fra 1/9  

 1987 blev endnu mere fordelagtig, blev såvel virksomheden som  

 arbejdsgiverforeningen frifundet.
 Under denne sag har Landsorganisationen i Danmark for  

 Specialarbejderforbundet i Danmark indklaget Dansk Arbejdsgiverforening for  

 Jernets Arbejdsgiverforening for Maersk Air I/S for Arbejdsretten og nedlagt  

 følgende påstande:
 1. Indklagede, Maersk Air I/S, tilpligtes at overholde gældende  

 overenskomst, herunder lokalaftale af 14. maj 1981, og anerkende, at de  

 indtil november 1987 fulgte regler for afvikling af ferie fortsat er  

 gældende.
 2. De indklagede, Jernets Arbejdsgiverforening og/eller Maersk Air I/S,  

 tilpligtes for overenskomstbrud at betale en efter rettens skøn fastsat bod  

 til Specialarbejderforbundet i Danmark.
 3. Indklagede, Maersk Air I/S, tilpligtes at efterbetale det beløb,  

 klagerens medlemmer har mistet i manglende feriebetaling som følge af  

 indklagedes ændring i beregningsgrundlaget ved afholdelse af ferie fra den 1.  

 december 1987 til domsafsigelsen.
 De indklagede har påstået frifindelse.
 Sagens omstændigheder er følgende:
 Lokalaftalen af 6. maj 1981 mellem Maersk Air og Maersk Air Værkstedsklub  

 indeholder i afsnit 2 følgende bestemmelser om ferie- og  

 søgnehelligdagsbetaling:
 »Stk. 1. Arbejderne har ret til 30 dages årlig ferie med løn excl.  

 skifteholdstillæg.
 Stk. 2. I forbindelse med sommerferien ydes 1% ekstra ferieløn beregnet af  

 foregående års løn excl. skifteholdstillæg, hvoraf der ydes 12 1/2%.
 Feriegodtgørelse udbetales samtidig med månedsløn for april måned.
 Stk. 3. Afholdelse af ferie for timelønnede på skift.
 Ikke optjente friugedage på grund af ferie i en dag/natuge kan beregnes  

 som ferie/erstatningsfridag for skæve helligdage.
 Såfremt der ikke er flere ferie/erstatningsfridage eller man ønsker at  

 gemme dem til senere, aftales med TS arbejde i friuge for at optjene  

 manglende tid.
Stk. 4. I månedslønnen indgår fuld betaling for søgnehelligdage.
Den  

 særlige betaling for søgnehelligdage bortfalder hermed.« Maersk Air's Lønningskontor har den 14. maj 1981 udarbejdet følgende  

 notat:
»Feriedage For at lette beregningen af feriedage, er der på listen over betalte  

 fridage pr. 1. april 1981 kun noteret 25 dage optjent i 1980 til afholdelse  

 1. april 1981 til 31. marts 1982. Der er altså tale om 25 hverdage (uden  

 lørdage) svarende til 5 ugers ferie.
 Feriedagene reguleres som følger:
 Servicehold:
 Feriedagene blev herefter som udgangspunkt reguleret således, at når den  

 ansatte tog fri en enkelt dag, blev vedkommende kun trukket for en feriedag.  

 Ved weekendernes 12 timers vagter blev der dog trukket halvanden dag.
I foråret 1987 blev der indgået en ny lokalaftale mellem Maersk Air I/S og  

 SID-Klubben.
Denne lokalaftale indeholder i afsnit 4 følgende bestemmelser om  

 ferie- og søgnehelligdagsbetaling:
»1. Arbejderen har ret til 30 dages ferie med løn excl.  

 skifteholdstillæg.
I forbindelse med sommerferien ydes 1% ekstra ferietillæg,  

 beregnet af foregående års løn excl. skifteholdstillæg.
Af overarbejde og  

 skifteholdstillæg ydes 12 1/2 % feriegodtgørelse.
Ferietillægget udbetales  

 samtidig med månedslønnen for april.
 2. Afholdelse af ferie for timelønnede på skift.
 Ikke optjente friugedage på grund af ferie i en dag/natuge kan beregnes  

 som ferie/erstatningsfridag for skæve helligdage.
 Såfremt der ikke er flere ferie/erstatningsfridage eller man ønsker at  

 gemme dem til senere, aftales med TS arbejde i friuge for at optjene  

 manglende tid.
3. I månedslønnen indgår fuld betaling for søgne-helligdage.
Den særlige  

 betaling for søgne-helligdag bortfalder hermed.« Arbejdstiden var fra den 1. december 1986 blevet nedsat fra 40 timer om  

 ugen til 39 timer om ugen.
Arbejdstiden blev fra den 1. marts 1987 for 2. og  

 3. hold nedsat fra 39 timer om ugen til 35 1/2 time om ugen.
Fra den 1.  

 september 1987 ændredes turnusperioderne fra fire uger til fem uger.
Fra den  

 1. december 1987 ændredes reguleringen af feriedagene uden forudgående  

 forhandling med klagerne således:
 Der er under domsforhandlingen afgivet vidneforklaring af næstformand i  

 Specialarbejderforbundets Kastrup-afdeling Claus Lindegård, tillidsmand Jens  

 Boserup Jensen og personaleassistent Kathe Midttun, Maersk Air I/S.
Klagerne har anført, at feriedagene i hvert fald siden 1981 er blevet  

 reguleret i overensstemmelse med notatet af 14. maj 1981. Denne ordning er  

 blevet fordelagtigere for de ansatte ved ændringen af arbejdstiden den 1.  

 december 1986 og ændringen af turnusperioderne den 1. september 1987.  

 Ordningen kan ikke ensidigt ændres af arbejdsgiveren uden opsigelse af  

 lokalaftalen, der fortsat gælder.
Arbejdsgiveren opnår herved en økonomisk  

 gevinst, der fratages de ansatte.
De indklagede har anført, at lokalaftalen alene bestemmer, at de ansatte  

 har 30 dages ferie, hvad de rent faktisk har, men ikke hvorledes  

 ferieordningen nærmere skal administreres.
Den ikke i lokalaftalen fastlagte  

 administration af ferieordningen tilkommer arbejdsgiveren som et led i  

 ledelsesretten.
Den i notatet af 14. maj 1981 fastlagte administration blev  

 ændret, fordi de ansattes fordele efterhånden blev alt for store.
 Arbejdsretten skal udtale:
Ændringen af reguleringen af feriedagene fra den 1. december 1987 ændrede  

 alene notatet af 14. maj 1981, men ikke lokalaftalen.
Da den omstændighed, at  

 arbejdsgiveren undlod at reagere, da ordningen blev fordelagtigere den 1.  

 december 1986, ikke kan afskære arbejdsgiveren fra at reagere, når ordningen  

 fra den 1. september 1987 bliver endnu mere fordelagtig, må de indklagede  

 frifindes.
 T h i k e n d e s f o r r e t :
 De indklagede, Dansk Arbejdsgiverforening for Jernets Arbejdsgiverforening  

 for Maersk Air I/S, frifindes.
 I sagsomkostninger skal klagerne, Landsorganisationen i Danmark for  

 Specialarbejderforbundet i Danmark, inden 14 dage efter denne doms afsigelse  

 betale 2.000 kroner til Arbejdsretten.
