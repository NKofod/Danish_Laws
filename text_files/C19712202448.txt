 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler, som er bindende for  

 fagets læremestre.
 Uddannelsesreglerne er samtidig affattet som en uddannelsesplan,  

 tilrettelagt i halvårsperioder, således at planen kan fungere såvel for  

 læretider i hele år som for brudte læretider:
 Første læreår: 1. halvår: prøvetiden.
 Lærlingen orienteres om, hvorledes virksomheden fungerer med henblik på  

 indkøbs- og salgsfunktioner, prismærkningsmetoder, evt. lagerfunktioner.
 Endvidere varebestilling, forsendelse og anvendelse af priskataloger m.m.
 Lærlingen må efter det første halve år være fuldt orienteret om  

 forretningsgangen og have prøvet mindre kundeekspeditioner, således at  

læreprincipalen ved prøvetidens udløb kan skønne, om læreforholdet med  

 udbytte vil kunne fortsættes, ligesom  lærlingen skal være fortrolig  

 med, hvad oplæringen går ud på og her ud fra vurdere, om læreforholdet ønskes  

 fortsat.
 2. halvår:
 Lærlingen oplæres til en dybere indsigt i firmaets forretningsgang og  

 varesortiment, herunder viden om de anvendte råmaterialer,  

 fabrikationsmetoder, forarbejdning, varens benævnelse og anvendelse.
 Lærlingen bibringes nærmere kendskab til varebestilling, herunder  

 anvendelse af priskataloger, selvstændig kundebetjening ved mindre salg.
 2. læreår: 1. halvår:
 Lærlingen oplæres til ekspedition af skriftlige ordrer, telefonekspedition  

 indpakning, hensigtsmæssig og forsvarlig lagring, udskrivning af eventuelle  

 papirer (f.eks. rekvisitionsblanketter) samt kendskab til hele  

 forsendelsesproceduren.
 Endvidere kundebetjening i øget omfang, assistance ved pyntning af diske,  

 montrer og i det hele taget salgsfremmende vareplaceringer.
 2. halvår:
En videreførsel af det inden for 1. halvår gennemgåede.
Endvidere  

 fortrolighed med føring af virksomhedens lovpligtige bøger, opgørelse af  

 lagerbeholdning, varindkøb, kalkulation, selvstændig kundebetjening,  

 ekspedition af telefonordrer.
For lærlinge med 2 års læretid.
Den sidste del af læretiden skal i  

 så vid udstrækning som mulig anvendes til yderligere dygtiggørelse i salg og  

 korrekt kundebetjening, således at lærlingen, når lærebrev udstedes, har  

 opnået den duelighed i faget, der kræves af den faglærte butiksfunktionær.
 For lærlinge med 2 1/2 års læretid er sidste læreår begyndt, og hel  

 selvstændig kundebetjening og fortrolighed med forretningsgangen må  

 intensiveres, således at lærlingen ved udlæringen har opnået den fornødne  

 duelighed i faget.
 3. læreår: 1. halvår:
 For lærlinge med 2 1/2 års læretid: afsluttende gennemgang af  

 samtlige discipliner.
 For lærlinge med 3 års læretid: Sidste læreår er begyndt, og hel  

 selvstændig kundebetjening og fortrolighed med forretningsgangen  

 intensiveres.
 2. halvår:
 Afsluttende gennemgang af samtlige discipliner med særlig vægt på  

 kundebetjeningen og varekundskab, således at lærlingen ved udlæringen, når  

 lærebrev skal udstedes, har opnået den fornødne duelighed som faglært  

 butiksfunktionær i faget.
 Lærlingerådet, den 24, februar 1971.
P.
Hermann /Carl Jørgensen sekr.
