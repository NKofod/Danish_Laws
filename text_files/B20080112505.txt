Bekendtgørelse om varigheden af tilladelser til andre formål end broadcast formål i radiofrekvensbåndet 470-862 MHz I medfør af § 16 i lov om radiofrekvenser, jf. lovbekendtgørelse nr. 680 af 23. juni 2004, fastsættes:
 § 1. Bekendtgørelsen fastsætter regler om varigheden af tilladelser til andre formål end broadcast formål i radiofrekvensbåndet 470-862 MHz.
 § 2. IT- og Telestyrelsen kan alene udstede nye tilladelser som nævnt i § 1 med en varighed på 1 år.
 § 3. Bekendtgørelsen træder i kraft den 1. december 2008.
 Stk. 2. Bekendtgørelsen bortfalder den 31. december 2011.
