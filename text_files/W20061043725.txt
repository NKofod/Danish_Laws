Fysisk fastholdelse i 5 minutter Det lokale nævn godkendte anvendelsen af fysisk magt.
Sundhedsvæsenets Patientklagenævn fandt, at betingelserne for anvendelse af fysisk magt overfor patienten var opfyldt, da der var en nærliggende fare for, at personalet på afdelingen ville lide skade på legeme eller helbred, og lagde vægt på, at patienten ifølge journalen havde slået ud efter et personalemedlem med en kuglepen og ifølge sygeplejejournalen ramt denne på armen.
Nævnet lagde endvidere vægt på, at personalet forinden havde forsøgt at tale patienten til ro samt forsøgt at skærme hende på stuen.
Nævnet lagde endvidere vægt på, at fastholdelsen varede 5 minutter, og at tvangen ophørte straks efter, at hun var faldet til ro.
