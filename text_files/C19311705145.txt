§ 1 Udvalget udnævnes af ministeriet for offentlige arbejder for et tidsrum af  

 5 år og består af 5 medlemmer, hvoraf et medlem udpeges af ministeren for offentlige arbejder, et medlem af landbrugsministeren, et medlem af Ringkøbing amtsråd, et medlem af Ribe amtsråd og et medlem af fiskeriorganisationerne ved fjorden.
 Formanden beskikkes af ministeren for offentlige arbejder.
§ 2 Udvalgets opgave er som rådgivende at bistå ministeriet og  

 vandbygningsvæsenet ved de bestemmelser, der vil være at træffe angående  

 brugen af den i Hvide Sande kanalen anbragte afvandingssluse og den  

 sammesteds værende kammersluse med særlig hensyntagen til landbrugets og  

 fiskeriets interesser, for så vidt angår den bedst opnåelige regulering af  

 vandstanden og saltholdigheden i fjorden.
 Ministeriet kan endvidere forelægge udvalget sager vedrørende inddigninger  

 og tilvejebringelsen af afvandingskanaler og sejlløb inden for fjordområdet  

 til udtalelse.
§ 3 Udvalget holder møde mindst 2 gange årligt samt i øvrigt, når formanden  

 anser det ønskeligt, eller når mindst 2 af udvalgets medlemmer fremsender  

 skriftlig og efter formandens skøn begrundet begæring derom.
 Til møderne, der sammenkaldes og ledes af formanden, gives der medlemmerne  

 mindst 8 dages varsel, medmindre ekstraordinære fordele nødvendiggør kortere  

 varsel.
Over forhandlingerne føres en protokol, som ved mødetes afslutning  

 underskrives af samtlige tilstedeværende medlemmer.
Sager, der efter  

 formandens skøn egner sig til afgørelse ved afstemning, afgøres ved  

 stemmeflerhed.
Det står ethvert medlem frit for at begære sit afvigende votum  

 tilført protokollen med en kort begrundelse, ligesom også to  

 udvalgsmedlemmer, når afgørelsen af den sag, hvorom der er meningsforskel,  

 kan opsættes, kan forlange sagen forelagt ministeriet for offentlige  

 arbejder.
 Senest 7 dage efter et udvalgsmødes afholdelse tilstilles der  

 vandbygningsdirektøren en udskrift af forhandlingsprotokollen angående det  

 ved mødet passerede.
 Vandbygningsdirektøren drager derefter omsorg for, at de af udvalget  

 ønskede foranstaltninger bringes til udførelse på det tidspunkt og i det  

 omfang, som han skønner det forsvarligt af hensyn til sluseværkernes  

 sikkerhed eller faren for kanalens tilsanding, og giver udvalgets formand  

 meddelelse om foranstaltningers forløb.
 Vandbygningsdirektøren holder endvidere udvalgets formand underrettet om  

 resultaterne af vandstands- og saltholdighedsobservationerne inden for hele  

 fjordområdet.
 Udvalgets formand kan, når det skønnes ønskeligt, indvarsle  

 vandbygningsdirektøren til udvalgets møder, ligesom vandbygningsdirektøren,  

 når han finder sådant nødvendigt, med mindst 3 dages varsel kan forlange  

 afholdt et udvalgsmøde til forhandling med sig angående fjordvandstandens  

 regulering m.v.
 Eventuel meningsforskel mellem udvalget og vandbygningsdirektøren angående  

 slusernes benyttelse afgøres endeligt af ministeriet for offentlige arbejder.
§ 4 I hvert møde giver formanden meddelelse om, hvad der siden det sidste  

 afholdte møde er foregået af betydning vedrørende udvalgets  

 forretningsområde.
 Det står ved udvalgsmøderne ethvert medlem frit for at bringe et hvilket  

 som helst udvalgets opgave vedrørende anliggende under forhandling.
§ 5 Udvalgets formand besørger korrespondancen og indsender inden udgangen af  

 marts måned en opgørelse over udvalgets udgifter i det sidst forløbne  

 finansår til vandbygningsdirektøren, som efter nærmere rekvisition fra  

 formanden forskudsvis anviser de til udgifternes afholdelse nødvendige beløb.
§ 6 Under formandens forfald varetager et af udvalgets andre medlemmer efter  

 overenskomst hans forretninger.
§ 7 For møde- og rejsedage tillægges der udvalgets medlemmer diæter  

 overensstemmende med tjenestemandslovens regler.
Befordringsudgifter godtgøres medlemmerne efter regning.
For benyttelse af  

 egen befordring godtgøres udgifterne ligeledes efter de i tjenestemandsloven  

 fatsatte regler.
 Ministeriet for offentlige arbejder, den  

 14. september 1931.
J.
Friis-Skotte.
/F.H.V.
Bentsen.
