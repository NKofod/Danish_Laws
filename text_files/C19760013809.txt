(Til alle amtsråd og  

 kommunalbestyrelser, skolekommissioner og skolenævn) I medfør af § 58 i lov om tjenestemænd i staten, folkeskolen og  

 folkekirken og i henhold til bestemmelse truffet i medfør af § 16, stk. 2, i  

 samme lov fastsættes med finansministeriets godkendelse følgende:
I.
Regler om tjenestefrihed.
 1. Tjenestefrihed uden løn.
§ 1.  Såfremt det er foreneligt med tjenestens tarv,  

 kan en tjenestemand opnå tjenestefrihed uden løn i en på forhånd fastsat  

 periode af mindst 1 måneds varighed.
Perioden kan ikke overstige 3 år, jfr.  

 dog § 18. Perioden fradrages ved beregning af lønanciennitet og  

 pensionsalder, jfr. dog stk. 2 og 3.
Stk. 2.  Såfremt tjenestemanden har udført  

 undervisningsvirksomhed eller lignende eller deltaget i  

 videreuddannelseskurser, kan tjenestefrihedsperioden medregnes i  

 lønancienniteten i samme omfang, som den kunne have været medregnet ved  

 første ansættelse eller genansættelse som tjenestemand, jfr. §§ 5 og 6 i  

 undervisningsministeriets cirkulære af 16. december 1975 om lønanciennitet  

 for folkeskolens tjenestemænd.
I øvrigt vil under ganske særlige  

 omstændigheder en periode med tjenestefrihed uden løn kunne tillades  

 medregnet i lønancienniteten i henhold til tjenestemandslovens § 58, stk. 4,  

 jfr. nedenfor § 18.
 Stk. 3.  Under ganske særlige omstændigheder vil en  

 tjenestefrihedsperiode uden løn kunne tillades medregnet i pensionsalderen i  

 henhold til tjenestemandspensionslovens § 4, stk. 5, jfr. nedenfor § 18.
 2. Varetagelse af ombud, herunder hvervet som medlem  

 af folketinget.
 § 2.  For folkeskolens tjenestemænd gælder reglerne i  

 økonomi- og budgetministeriets bekendtgørelse nr. 215 af 31. maj 1972 om  

 afholdelse af udgifter til tjenestens udførelse under tjenestemænds fravær  

 som følge af varetagelse af ombud samt hverv som medlem af folketinget m. v.  

 samt samme ministeriums cirkulæreskrivelse nr. 138 af 23. juni 1972 om  

 lønforhold m.v. for ansatte i staten, folkeskolen og folkekirken under  

 varetagelse af ombud samt hverv som medlem af folketinget.  

 Cirkulæreskrivelsen og bekendtgørelsen er optrykt som bilag 1 a og b.
 3. Deltagelse i hjemmeværnets og civilforsvarets  

 skoler og kurser.
 § 3.  Tjenestefrihed til deltagelse i hjemmeværnets og  

 civilforsvarets skoler og kurser ydes efter de til enhver tid for  

 statsansatte gældende regler, jfr. bilag 2.
 4. Deltagelse i uddannelseskurser.
 § 4.  Såfremt en tjenestemand deltager i videre  

 uddannelse på Danmarks Lærerhøjskole, Danmarks Højskole for Legemsøvelser,  

 Dansk Sløjdlærerskole eller Askov Sløjdlærerskole gennem et helt skoleår,  

 finder reglerne i undervisningsministeriets bekendtgørelse nr. 399 af 1.  

 august 1969 om nedsættelse af læreres pligtige timetal ved deltagelse i  

 videre uddannelse anvendelse, jfr. dog § 17, stk. 1.
 Stk. 2.  Såfremt en tjenestemand søger tjenestefrihed  

 for at gennemgå en videre uddannelse, der skønnes at være af betydning for  

 hans lærergerning, kan kommunalbestyrelsen tillade, at hans tjeneste udføres  

 ved vikar i indtil 2 år, jfr. dog § 17, stk. 1.
Ud over 2 år kan sådan tilladelse kun gives af undervisningsministeriet Stk. 3  Der vil kunne ydes tjenestemanden tjenestefrihed  

 uden lønafkortning i højst en uge årligt til deltagelse i kurser, der  

 arrangeres af organisationer eller andre, og hvori der foruden rent  

 organisationsmæssige spørgsmål indgår faglige emner, der har berøring med de  

 forhandlingsretlige forhold m. v., (og som dermed har uddannelsesmæssig værdi  

 i forskellige relationer.
Hvor ansøgning fremkommer gennem en  

 forhandlingsberettiget organisation, og navnlig når den angår  

 fælleslærerrådsformænd, lærerrådsformænd og tillidsmænd, bør afslag kun  

 meddeles, såfremt vægtige tjenstlige hensyn taler imod.
 5. Udførelse af organisationsarbejde.
 § 5.  Tjenestefrihed uden fradrag i  

 tjenestemandslønnen kan gives medlemmer af Danmarks Lærerforenings kongres og  

 hovedstyrelse til deltagelse i møder i kongressen og hovedstyrelsen samt  

 møder i forretningsudvalg og andre af hovedstyrelsen nedsatte faste udvalg.
 § 6.  Til medlemmer af forhandlingsudvalg under  

 Danmarks Lærerforening kan der gives tjenestefrihed uden fradrag i  

 tjenestemandslønnen til deltagelse i forhandlingsmøder i  

 centraladministrationen.
§ 7.  Efter ansøgning fra Danmarks Lærerforening kan  

 der gives tjenestefrihed mod godtgørelse af vikarudgifter til medlemmer af  

 organisationens hovedstyrelse til udførelse af anden virksomhed end nævnt  

 under §§ 5-6, for så vidt denne virksomhed står i forbindelse med varetagelse  

 af hvervet som medlem af hovedstyrelsen.
Når særlige forhold taler derfor,  

 kan sådan tjenestefrihed endvidere gives tjenestemænd, der varetager hverv  

 som formand for en organisation inden for Danmarks Lærerforening.
§ 8.  Det er en forudsætning for ydelse af  

 tjenestefrihed efter reglerne i §§ 5-7, at fornøden tjenestefrihed ikke kan  

 skaffes ved omlægning af tjenesten eller ved tjenestebytning.
Den pågældende  

 tjenestemand skal kunne dokumentere at være valgt til at varetage vedkommende  

 hverv og har pligt til at give nærmere oplysninger til brug ved bedømmelse af  

 den tidsmæssige udstrækning af mødevirksomhed, hvortil der søges  

 tjenestefrihed.
 § 9.  Nærmere bestemmelse om vilkårene for  

 tjenestefrihed til tjenestemænd, der beklæder hvervet som formand for  

 Danmarks Lærerforening eller er antaget som sekretær i organisationen,  

 fastsættes af finansministeren.
 § 10.  Den tid, i hvilken en tjenestemand har  

 tjenestefrihed efter bestemmelserne i §§ 5-9, medregnes i lønancienniteten og  

 pensionsalderen, ligesom oprykning til højere lønramme, der ifølge lov,  

 aftale eller anden godkendt ordning finder sted efter anciennitet og under  

 forudsætning af tilfredsstillende tjenstlige forhold, foretages uden hensyn  

 til opnået tjenestefrihed.
 6. Tjenestefrihed i særlig anledning.
 § 11.  I anledning af forflyttelse kan der ydes  

 tjenestefrihed uden lønafkortning i højst 3 dage.
Stk. 2.  I anledning af tjenestemandens 25, 40 eller 50  

 års jubilæum gives der jubilaren frihed med løn på jubilæumsdagen, såfremt  

 denne ikke falder i en syge- eller ferieperiode.
Hvis jubilæumsdagen i  

 forvejen er ordinær fridag, gives tjenestefrihed den nærmest forudgående  

 eller følgende arbejdsdag.
For personer, der ikke er aflønnet med fast  

 måneds- eller ugeløn, udgør lønnen det beløb, som de pågældende ville have  

 oppebåret, såfremt de havde gjort normal tjeneste på jubilæumsdagen.
 Stk. 3.  Til deltagelse i særlige begivenheder i  

 tjenestemandens nærmeste familie kan der i rimeligt omfang ydes  

 tjenestefrihed uden lønafkortning.
II.
Regler om nedsat tjenestetid.
 § 12.  Såfremt det er foreneligt med tjenestens tarv,  

 kan der efter ansøgning ydes en tjenestemand nedsat tjenestetid for en  

 begrænset periode eller indtil videre mod til svarende lønnedsættelse.
 Stk. 2.  Nedsættelse af tjenestetiden for at bestride  

 deltidshverv for andre myndigheder, f.eks. som fagkonsulent i  

 undervisningsministeriet, er ikke omfattet af bestemmelserne i dette  

 cirkulære.
 § 13.  Tjenestetiden kan højst nedsættes til halvdelen  

 af normal fuld tjeneste, jfr. dog stk. 2.
 Stk. 2.  I ganske særlige tilfælde, og kun for en  

 periode på højst eet skoleår, kan tjenestetiden nedsættes til under  

 halvdelen.
§ 14.  Lønnen nedsættes efter forholdet mellem det  

 faktiske løntimetal, som tillægges tjenestemanden, og det for stillingen  

 fastsatte normale pligtige løntimetal.
I beregningsgrundlaget indgår den for  

 stillingen fastsatte fulde løn med dertil knyttede tillæg.
 Stk. 2.  Optjening af lønanciennitet under nedsat  

 tjenestetid sker efter reglerne i § 2, stk. 2, 1. pkt., og stk. 3, i  

 undervisningsministeriets cirkulære af 16. december 1975 om lønanciennitet  

 for folkeskolens tjenestemænd.
 § 15.  Den tid, i hvilken en tjenestemand har haft  

 nedsat tjenestetid, indgår tilsvarende nedsat i pensionsalderen.
 § 16.  Nedsættelse af tjenestetiden på grund af sygdom  

 kan ydes i henhold til reglerne i undervisningsministeriets cirkulære af 19.  

 april 1974 om forhold i forbindelse med sygdom for folkeskolens tjenestemænd.
III.
Forskellige bestemmelser.
 1. Cirkulærets anvendelsesområde.
 § 17 .  Bestemmelserne i § 4, stk. 1 og 2, finder ikke  

 anvendelse på tjenestemandsansatte børnehaveklasseledere.
 Stk. 2.  Cirkulærets bestemmelser finder tilsvarende  

 anvendelse på timelærere og faste vikarer, dog bortset fra § 1, stk. 3, og §  

 15.
Stk. 3.  De i §§ 2, 3, 4, stk. 3, 5-10 og 11 indeholdte  

 bestemmelser finder tilsvarende anvendelse på vakancevikarer.
Bestemmelserne  

 i §§ 3 og 11, stk. 2 og 3, finder desuden anvendelse på årsvikarer og  

 faglærere.
 2. Regler om fremgangsmåde m.v.
§ 18.  Tilladelse til tjenestefrihed og nedsat  

 tjenestetid meddeles af kommunalbestyrelsen, for tjenestemænd ved  

 amtskommunens skolevæsen af amtsrådet.
Tilladelse til tjenestefrihed uden løn  

 ud over 3 år meddeles dog af undervisningsministeriet efter forud indhentet  

 godkendelse fra finansministeriet.
Tilsvarende gælder tilladelse til  

 medregning i lønancienniteten og i pensionsalderen af tjenestefrihedsperioder  

 i medfør af henholdsvis § 1, stk. 2, 2. pkt., og § 1, stk. 3.
 Stk. 2.  Ansøgning om tilladelse i henhold til stk. 1,  

 2. og 3. pkt., indsendes med kommunalbestyrelsens udtalelse til  

 undervisningsministeriet.
 § 19.  Omfanget og varigheden af enhver periode med  

 nedsat tjenestetid noteres for neden på den for tjenestemanden anlagte  

 sygedagliste med oplysning om, hvorvidt den nedsatte tjenestetid har medført  

 lønafkortning.
 3. Ikrafttræden og bortfald af bestemmelser.
 § 20.  Dette cirkulære har virkning fra den 1. august  

 1976, jfr. dog stk. 2.
 Stk. 2.  Reglen i § 10 om medregning af tjenestefrihed i  

 lønancienniteten og pensionsalderen finder også anvendelse på tjenestefrihed,  

 der er ydet før den 1. august 1976. Tjenestefrihedsperioder, der ligger før  

 den 1. juli 1969, kan kun medregnes i pensionsalderen mod efterbetaling af  

 pensionsbidrag.
 § 21.  Følgende cirkulærer ophæves:
 Undervisningsministeriets cirkulære af 29. december 1967 om afholdelse af  

 vikarudgifter for lærere i folkeskolen under udførelse af borgerlige ombud.
 Undervisningsministeriets cirkulære af 29. november 1972 om tjenestefrihed  

 for folkeskolens lærere til deltagelse i civilforsvarets skoler og kursus.
 Undervisningsministeriets cirkulære af 22. januar 1975 om tjenestefrihed  

 til tjenestemænd i folkeskolen af hensyn til udførelse af  

 organisationsarbejde.
 Undervisningsministeriet, den 22. juni  

 1976.
P.
M.
V.
E.
B.
P.
Bilfeldt.
 Bilag 1 a.
 Økonomi- og budgetministeriets cirkulæreskrivelse nr. 138 af 23. juni  

 1972 om lønforhold m.v. for ansatte i staten, folkeskolen og folkekirken  

 under varetagelse af ombud samt hverv som medlem af folketinget.
 (Udelades her).
 Bilag 1 b.
 Økonomi- og budgetministeriets bekendtgørelse nr. 215 af 31. maj 1972  

 om afholdelse af udgifter til tjenestens udførelse under tjenestemænds fravær  

 som følge af varetagelse af ombud samt hverv som medlem af folketinget  

 m.v.
 (Udelades her).
 Bilag 2.
 Ministeriet for statens lønnings- og pensionsvæsens cirkulære nr. 53  

 af 18. marts 1968 om tjenestefrihed for statsansatte til deltagelse i  

 hjemmeværnets eller civilforsvarets skoler og kurser.
 (Udelades her).
