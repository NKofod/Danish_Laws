 I min meddelelse nr. 5/76 af 18.6.1976 har jeg gennemgået de ændringer i  

 færdselsloven vedrørende kørsel under indflydelse af alkohol,  

 medicinpåvirkning etc., som træder i kraft den 1.7.1976, jfr.  

 lovbekendtgørelse 288 10.6.1976. Denne meddelelse indeholder oplysninger om  

 afgrænsningen mellem promillekørsel og spirituskørsel og lovreglerne om  

 reaktioner, men ikke nærmere anvisninger om anklagemyndighedens holdning til  

 reaktionsvalget i de forskellige situationer.
 De nye regler fører til, at betinget frakendelse erstatter ubetinget  

 frakendelse inden for lavpromilleområdet, og at anvendelsesområdet for bøde  

 udstrækkes til tilfælde, hvor promillen har været op til 1,50. Bemærkningerne  

 til lovforslaget indeholder intet om konsekvenserne for reaktionsvalget i  

 andre tilfælde, men som følge af lovændringerne må der ventes en forskydning  

 af de hidtil anvendte strafpositioner, ligesom det må forudses, at der i  

 praksis vil ske formildelser for at udjævne overgangen til de  

 promilleintervaller, hvor lovændringen fører til, at der skal statueres  

 betinget frakendelse og bøde.
 Til vejledning for anklagemyndighedens stilling til reaktionsvalget ved  

 promillekørsel og spirituskørsel i typiske tilfælde fastsættes nedenstående  

 retningslinier.
A.
Motordrevet køretøj, hvortil der kræves kørekort.
 1. Førstegangskørsel uden skærpende omstændigheder.
1.1.1. Af lovens § 117, stk. 2 smh. med § 53 fremgår, at straffen indenfor  

 promilleområdet fra 0,80 til 1,20 er bøde.
Bøden fastsættes som hidtil i  

 lavpromillesager til et beløb, der svarer til en måneds nettoløn.
Det må  

 tilstræbes, at dette niveau fastholdes, således at der eventuelt sker en a  

 jour føring af de hidtil anvendte bødebeløb.
Bøden varieres ikke efter  

 promillens højde.
Der tilvejebringes økonomiske oplysninger dels ved  

 skatteattest dels ved afhøring om økonomiske forhold.
Særligt for andre end  

 lønmodtagere søges sigtedes almindelige indkomstniveau, levestandard og  

 formue belyst, jfr. blanket P 269.
 1.1.2. Frakendelse sker i disse tilfælde betinget, medmindre der  

 foreligger flere tilfælde af frakendelsesbegrundende karakter til samtidig  

 påkendelse, jfr. § 126, stk. 2.
 1.2.1. Er promillen over 1,20 foreligger spirituskørsel, jfr. § 53, stk.  

 1, men overstiger promillen ikke 1,50 må forholdet i almindelighed bedømmes  

 som et mindre groft tilfælde, hvor straffen ifølge § 117, stk. 1 er bøde.
 1.2.2. I tilfælde af spirituskørsel sker frakendelse ubetinget, jfr. §  

 125. Af de i indledningen anførte grunde er det muligt, at frakendelsestiden  

 vil blive reduceret, og anklagemyndigheden vil i sædvanlige tilfælde kunne  

 akkviescere ved en frakendelsestid på 1 år.
1.3.1. Er promillen højere end 1,50 kan forholdet ikke henregnes til de  

 mindre grove tilfælde, og anklagemyndighedens strafpåstand må derfor være  

 hæfte.
Som følge af de i indledningen nævnte betragtninger kan det forudses,  

 at den hidtil anvendte strafposition på hæfte i 14 dage vil blive reduceret.
Strafpositionen hæfte i 14 dage har hidtil dækket et promilleområdet på  

 0,60 (fra 1,20 til 1,80). Der er grund til at formode, at denne udstrækning i  

 alt væsentligt vil blive fastholdt.
Under hensyn hertil vil  

 anklagemyndigheden kunne akkviescere ved en hæftestraf på 10 dage indenfor  

 promilleområdet 1,50 til 2.
1.3.2. som nævnt under 1.2.2. kan det forudses, at frekendelsestiden vil  

 blive reduceret til 1 år i mindre grove tilfælde af spirituskørsel.  

 Overstiger promillen 1,50 er der ikke grundlag for kortere frakendelsestid  

 end den hidtil gældende på 1 1/2 år, men det må antagelig ventes, at denne  

 frakendelsesposition vil blive udstrakt noget længere end hidtil.
Der vil som  

 følge heraf kunne akkviesceres ved frakendelse i 1 1/2 år op til en promille  

 på 2.
 1.4.1. Hidtil er der indtrådt en strafskærpelse ved en promille på omkring  

 1,80. Som følge af den under 1.3.1. omtalte forskydning kan strafskærpelse  

 til hæfte i 20 dage først ventes ved en promille på omkring 2. Hvis promillen  

 overstiger 2,50 bør anklagemyndigheden nedlægge påstand om skærpelse af  

 straffen til hæfte i 30 dage.
 1.4.2. Af de foran omtalte grunde må det ventes, at en forlængelse af  

 frakendelsestiden til 2 år først vil indtræde ved en promille på omkring 2.  

 Der er ikke i hidtidig praksis grundlag for at vente en længere  

 frakendelsestid, selvom promillen ligger over 2,50.
 2. Førstegangskørsel med skærpende omstændigheder.
2.1. For spirituskørsel straffes ifølge § 53, stk. 2, den, som fører  

 motordrevet køretøj efter at have indtaget spiritus i et sådant omfang, at  

 han ikke kan føre køretøjet på betryggende måde.
Som omtalt i meddelelse nr.  

 5/76 punkt 2 rejses tiltale for spirituskørsel selvom promillen er under  

 1,20, når der er konkrete holdepunkter for at antage, at føreren ikke har  

 været i stand til at føre køretøjet på betryggende måde.
Denne situation  

 foreligger navnlig, når det af oplysningerne i sagen fremgår, at føreren ved  

 at volde uheld eller nærliggende fare herfor eller ved grove kørselsfejl har  

 demonstreret, at han ikke har haft herredømme over køretøjet.
Det er derfor  

 som hidtil vigtigt ved efterforskningen at have opmærksomheden henvendt på  

 fremskaffelse af oplysninger, der kan være af betydning for bedømmelsen af  

 kørselsforløbet.
Ved udformningen af anklageskriftet må der i tilfælde, hvor  

 kørselsfejl kan være at betydning for skyld- eller sanktionsspørgsmålet,  

 medtages en beskrivelse af kørslen og citering af færdselsloven vedrørende  

 ikke uvæsentlige færdselslovsovertrædelser, som er begået i forbindelse med  

 kørslen.
De nedenfor angivne retningslinier gælder ikke, når kørslen har medført  

 uagtsomt manddrab eller uagtsom betydelig legemsskade.
I disse tilfælde må  

 den hidtil fulgte praksis søges fastholdt.
 2.2.1. Er promillen under 1,20 medfører relevante kørselsfejl som  

 beskrevet under 2.1., at forholdet bedømmes som spirituskørsel med den  

 konsekvens, at førerretten frakendes ubetinget.
Da fejlen har udløst denne skærpelse, kan det næppe ventes, at der også  

 vil blive lagt vægt på den ved straffastsættelsen, medmindre fejlen er af  

 særlig grov karakter.
Der vil derfor kunne akkviesceres ved bøde også i disse  

 tilfælde.
 2.2.2. Frakendelse sker som nævnt ubetinget, og der vil, når promillen er  

 under 1,20, kunne akkviesceres ved en frakendelsesperiode på 1 år.
2.3.1. Ligesom hidtil må det ventes, at der vil blive tillagt kørselsfejl  

 af den under 2.1. beskrevne karakter vægt som en skærpende omstændighed ved  

 reaktionsvalget.
Anklagemyndigheden bør derfor påstå de under 1. angiven  

 positioner for straf og frakendelse for hvert promilleinterval skærpet til  

 det nærmeste højere trin.
Er promillen over 2,50 må der således nedlægges  

 påstand om hæfte i 40 dage; ved en promille af denne størrelse i forbindelse  

 med en relevant kørselsfejl nedlægges påstand om frakendelse i 3 år.
 3. Gentagelsestilfælde.
3.1. Den hidtil brugte forlængelse af frakendelsestiden ved gentagen  

 spirituskørsel bør som nævnt nedenfor søges fastholdt.
Dette vil medføre en  

 frakendelsesperiode på 5 år ved spirituskørsel efter forudgående  

 spirituskørsel.
Som følge heraf må der ved promillekørsel efter forudgående  

 promillekørsel, søges fastsat en frakendelsestid som er længere end den, der  

 anvendes i førstegangstilfælde af spirituskørsel på laveste niveau.
Om  

 gentagelsesvirkningens varighed med hensyn til straf og frakendelse henvises  

 til meddelelse nr. 5/76 pkt. 3 og 4.
3.2.1. Ved promillekørsel nedlægges i gentagelsestilfælde påstand om hæfte  

 og frakendelse 2 år.
Der vil kunne akviesceres ved en hæftestraf på 10 dage,  

 jfr. 1.3.1. Det anførte gælder som udgangspunkt, uanset om det tidligere  

 forhold bestod i promillekørsel eller spirituskørsel.
Afhængig af recidivets  

 hurtighed og den tidligere frakendelses varighed kan der nedlægges påstand om  

 frakendelse i 3 år.
Ved meget lave promiller, eller hvis den gentagne kørsel  

 ligger i slutningen af gentagelsesperioden (5 år, jfr. straffelovens § 81),  

 kan der akkviesceres ved en forhøjet bøde.
3.2.2. Bestod det tidligere forhold i kørsel på knallert under indflydelse  

 af alkohol, nedlægges sædvanligvis alene påstand om bødestraf.
Der er i så  

 fald ikke hjemmel til ubetinget frakendelse.
Tilsvarende gælder om tidligere  

 afgørelser med hensyn til de i § 54, stk. 2, nævnte befordringsmidler.
3.2.3. Er førerretten tidligere frakendt - betinget eller ubetinget - på  

 grund af andet end kørsel under indflydelse af alkohol, nedlægges som  

 udgangspunkt påstand om frakendelse i 1 år, når den tidligere frakendelse har  

 gentagelsesvirkning.
Der er i disse tilfælde ikke hjemmel for anden straf end  

 bøde.
3.3.1. Ved spirituskørsel nedlægges påstand om hæftestraf, således at de  

 strafpositioner, der er anført under 1. og 2., forhøjes til nærmeste højere  

 trin.
Ved spirituskørsel uden fejl med en promille under 1,50 kan der  

 herefter i gentagelsestilfælde akkviesceres ved hæfte i 10 dage, ved  

 spirituskørsel uden fejl med en promille over 1,50 ved hæfte i 20 dage og så  

 fremdeles.
Dette gælder, hvadenten den tidligere dom angik spirituskørsel  

 eller promillekørsel.
I tilfælde af spirituskørsel efter forudgående  

 spirituskørsel påstås dog forhøjet hæftestraf, hvis recidivet er hurtigt.
3.3.2. Ved spirituskørsel efter forudgående promillekørsel nedlægges  

 påstand om frakendelse i 3 år.
Har kørslen været forbundet med relevante  

 kørselsfejl, eller har promillen været over 2, nedlægges som udgangspunkt  

 påstand om frakendelse i 5 år, men er der gået lang tid siden den tidligere  

 dom, kan der akkviesceres ved frakendelse i 3 år.
 3.3.3. Ved spirituskørsel efter forudgående spirituskørsel nedlægges som  

 hidtil påstand om frakendelse i 5 år.
 3.3.4. Ved spirituskørsel, der er begået i frakendelsesperioden, rejses  

 tillige tiltale efter § 117, stk. 4, og nedlægges påstand som hidtil.
 3.3.5. Tidligere dom for knallertkørsel under indflydelse af alkohol fører  

 som hidtil normalt ikke til skærpelse af reaktionen overfor spirituskørsel.  

 Det samme gælder med hensyn til tidligere dom for forhold, der er omfattet af  

 § 54, stk. 2.
 Ved tidligere frakendelse i medfør af § 126 på grund af andet end kørsel  

 under indflydelse af alkohol nedlægges påstand om en moderat forlængelse af  

 frakendelsestiden.
 4. Gentagelse efter dom forud for 1.7.1976.
4.1. Af overgangsreglen i § 138 fremgår, at tidligere frakendelser som  

 hovedregel bevarer deres gyldighed og har retsvirkning efter færdselslov nr.  

 287 10.6.1976. Der må dog foretages en konkret vurdering af den tidligere dom  

 i hvert enkelt tilfælde, hvor den kan udløse gentagelsesvirkning.
Må det  

 forhold, der tidligere er pådømt, efter de nu gældende regler bedømmes som  

 promillekørsel, udløser den tidligere dom alene de retsvirkninger, der nu er  

 knyttet til en dom for promillekørsel.
En tidligere dom, der i  

 førstegangstilfælde domfælder på grundlag af en tilbageregnet promille på  

 under 1,20, som er resulteret i bøde, medfører mulighed for strafskærpelse i  

 5 år efter dommen og udløser ubetinget frakendelse for promillekørsel, der  

 finder sted inden 3 år fra den endelige dom.
Er disse tidsmæssige betingelser  

 opfyldt, medfører efterfølgende promillekørsel således som udgangspunkt hæfte  

 i 10 dage og frakendelse i 2 år.
Den omstændighed, at tiltalte har haft  

 førerretten frakendt ubetinget i en kortere eller længere tid før den  

 1.7.1976 kan ikke begrunde, at frakendelsestiden sættes lavere i  

 gentagelsestilfælde, og anklagemyndigheden bør derfor også i disse tilfælde  

 procedere til frakendelse i de perioder der er angivet under 3.
Som nævnt i de indledende bemærkninger tager disse anvisninger kun sigte  

 på typiske tilfælde, og særlige omstændigheder i de enkelte sager kan  

 begrunde fravigelse i skærpende eller formildende retning.
Anvisningerne  

 omfatter som nævnt ikke tilfælde, hvor der tillige foreligger uagtsomt  

 manddrab eller uagtsom betydelig legmesbeskadigelse, de omfatter - bortset  

 fra henvisningen til § 126, stk. 2, 2) - heller ikke tilfælde, hvor der  

 foreligger flere kørsler til samtidig pådømmelse, og de tager for  

 gentagelsessituationerne kun sigte på tilfælde af andengangs kørsel.
Der er i  

 § 125, stk. 2 og § 126, stk. 3 hjemmel til betinget frakendelse under særligt  

 formildende omstændigheder i tilfælde, hvor frakendelse ellers skal ske  

 ubetinget.
Om anvendelsesområdet for disse bestemmelser henvises til  

 meddelelse nr. 5/76 under pkt. 3 i slutningen.
Opmærksomheden henledes tillige på § 128 sidste pkt., hvorefter der under  

 særlige omstændigheder kan fastsættes en prøvetid på indtil 5 år for den  

 betingede frakendelse.
Denne regel tager ifølge bemærkningerne navnlig sigte  

 på tilfælde, hvor en tiltalt, som tidligere er frakendt førerretten betinget,  

 f. eks. for promillekørsel, kort efter udløbet af den normale prøvetid på 3  

 år påny gør sig skyldig i et tilsvarende forhold.
B.
Andre køretøjer.
Strafbestemmelserne i § 117 gælder også spirituskørsel med knallert,  

 traktor, eller motorredskab.
Lovændringerne kan ikke ventes at give anledning  

 til ændring af praksis i disse tilfælde.
 Per Lindegaard.
