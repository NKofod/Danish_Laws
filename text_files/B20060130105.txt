Bekendtgørelse om praktiserende dyrlægers anmeldelse af  

 husdyrsygdomme I medfør af § 28, stk. 2,  

 § 33, § 34, stk. 1, § 35, § 53, stk. 1, og §  

 70, stk. 3 og stk. 5 i lov nr. 432 af 9. juni 2004 om hold af dyr, som ændret  

 ved lov nr. 105 af 20. februar 2006, fastsættes følgende:
 § 1.  

  

 En  

 dyrlæge eller et diagnostisk laboratorium skal ved mistanke om forekomst af  

 en  

 husdyrsygdom, som nævnt på liste 1 i bekendtgørelse om lister over smitsomme  

 sygdomme til lov om hold af dyr, straks underrette fødevareregionen herom, og  

 dyrlægen skal aflægge besøg i den pågældende besætning jf. bestemmelserne i  

 bilag 1.
 Stk. 2.  

  

 Fødevareregionen  

 foranlediger de mistænkte dyr og forholdene i øvrigt undersøgt i fornødent  

 omfang og kan herunder i diagnostisk øjemed påbyde et eller flere dyr  

 aflivet.
 Stk. 3.  

  

 Fødevareregionen  

 foranlediger indsendelse af materiale til Danmarks Fødevareforskning eller et  

 andet af Fødevarestyrelsen hertil godkendt laboratorium.
 § 2.  

  

 En  

 dyrlæge eller et diagnostisk laboratorium skal ved mistanke om forekomst af  

 en  

 husdyrsygdom, som nævnt på liste 2 i bekendtgørelse om lister over smitsomme  

 sygdomme til lov om hold af dyr, udtage og indsende materiale til  

 undersøgelse  

 på Danmarks Fødevareforskning eller et andet af Fødevarestyrelsen hertil  

 godkendt laboratorium.
 Stk. 2.  

  

 Ved påvisning af  

 de i stk. 1 nævnte sygdomme skal dyrlægen eller det undersøgende laboratorium  

 underrette Fødevarestyrelsen herom.
 Stk. 3.  

  

 Ved mistanke om  

 forekomst af salmonellose, enzootisk kvægleukose, infektion med bovin  

 herpesvirus 1 (IBR/IPV), Aujeszkys sygdom, fjerkrækolera, ornitose  

 (clamydiose), infektiøs laryngotrachitis (ILT) hos høns og  

 hvalpesyge hos pelsdyr skal dyrlægen udtage  

 og indsende materiale til undersøgelse på Danmarks Fødevareforskning eller et  

 andet af Fødevarestyrelsen hertil godkendt laboratorium, og dyrlægen skal  

 straks underrette fødevareregionen.
Stk. 4.  

  

 Ved mistanke om  

 forekomst af rabies hos flagermus skal dyrlægen straks underrette  

 fødevareregionen.
Materiale til undersøgelse indsendes i det omfang, det er  

 aftalt med fødevareregionen.
 § 3.  

  

 Fødevareregionen kan påbyde ejeren eller den ansvarlige for bedriften, hvorpå  

 de berørte dyr befinder sig, straks at standse eller begrænse al færdsel  

 eller  

 transport til og fra ejendommen eller dele af denne samt iværksætte  

 smittebegrænsende  

 foranstaltninger.
 § 4.  

  

 Dyrlægen må ikke i 48 timer efter det seneste besøg på en ejendom med  

 mistanke  

 om en smitsom sygdom, jf. § 1, stk. 1, have direkte eller indirekte kontakt  

 med  

 dyr, der kan smittes af den mistænkte sygdom, medmindre mistanken i  

 mellemtiden  

 er afkræftet, eller andet er aftalt med fødevareregionen.
 Stk. 2.  

  

 Uanset reglen i  

 stk. 1 kan dyrlægen arbejde på en klinik uden kontakt med dyr af modtagelige  

 arter, hvis der er indgået en skriftlig aftale med fødevareregionen herom.
 § 5.  

  

 Udgifter i medfør af foranstaltningerne nævnt i § 1, samt § 2, stk.1, stk. 3  

 og  

 stk. 4 afholdes af fødevareregionen.
 Stk. 2.  

  

 Alle andre  

 udgifter i medfør af denne bekendtgørelse er Fødevarestyrelsen uvedkommende.
 § 6.  

  

 Med  

 bøde straffes den, der overtræder bestemmelserne i § 1, stk. 1, § 2, og § 4  

 samt påbud meddelt i henhold til § 3.
 § 7.  

  

 Denne bekendtgørelse træder i kraft den 1. januar 2007.
 Stk. 2.  

  

 Samtidig ophæves  

 bekendtgørelse nr. 1072 af 1.november 2006 om praktiserende dyrlægers  

 anmeldelse af husdyrsygdomme.
Fødevarestyrelsen, den 11. december  

 2006 P.S.V.Preben Willeberg /Birgit Hendriksen Bilag 1 Dyrlægens opgaver og pligter ved mistanke om  

 liste 1- sygdomme Praksisbilen  

 skal parkeres alt efter de konkrete omstændigheder i god afstand fra  

 staldområdet.
Dyrlægen  

 skal iføre sig egnet overtrækstøj.
Dette kan være engangsbeklædning eller  

 bestå  

 af materiale, der tåler rengøring og desinfektion.
Overtrækstøjet skal mindst  

 omfatte støvler, overtræksdragt, hue og handsker.
Fra praksisbilen må  

 dyrlægen  

 kun medtage instrumenter og hjælpemidler, der skønnes nødvendige for den  

 kliniske undersøgelse.
 I  

 forbindelse med den kliniske undersøgelse må staldområder og privat beboelse  

 kun betrædes i det omfang, det skønnes absolut nødvendigt for en korrekt og  

 hurtig gennemførelse af undersøgelsen og den efterfølgende anmeldelse.
Hvis mistanken ved  

 den kliniske undersøgelse ikke kan afkræftes, eller hvis dyrlægen i øvrigt i  

 forbindelse med sit arbejde får mistanke om forekomst af nogen af de i liste  

 1-  

 sygdomme, jf. bekendtgørelse om lister over smitsomme sygdomme til lov om  

 hold  

 af dyr,  

 skal dyrlægen straks underrette  

 fødevareregionen og opgive besætningens CHR-nummer, adresse og den  

 besætningsansvarliges telefonnummer.
Antallet af dyr på ejendommen fordelt på  

 dyrearter skal ligeledes opgives.
Når  

 den kliniske undersøgelse af dyret / dyrene er afsluttet, skal dyrlægen  

 foretage en omhyggelig rengøring og desinfektion af instrumenter,  

 hjælpemidler  

 og beklædningsgenstande.
Anvendte engangsmaterialer kasseres og skal blive på  

 ejendommen.
Hænder og ansigt bør vaskes med sæbevand.
Til desinfektion af  

 instrumenter m.v. anvendes et til sygdommen effektivt desinfektionsmiddel  

 eller  

 et andet desinfektionsmiddel efter aftale med fødevareregionen.
 Dyrlægen  

 skal forblive på bedriften, indtil en embedsdyrlæge fra fødevareregionen  

 ankommer, medmindre der foreligger anden aftale.
Hvis  

 praksisbilen ikke har været parkeret i sikker afstand fra staldbygninger,  

 skal  

 bilens dæk vaskes og desinficeres, inden ejendommen forlades.
Herefter køres  

 direkte til vaskehal.
Dyrlægen  

 skal herefter køre direkte hjem.
Er dyrlægen med i en større praksis /gruppe  

 med flere dyrlæger, skal dyrlægen køre direkte til sit private hjem og  

 således  

 undgå smittefarlig samkvem med praksisens /gruppens øvrige dyrlæger samt  

 praksisens /gruppens eventuelle fælles udstyr og faciliteter.
Ved hjemkomsten  

 rengøres og desinficeres praksisbilen indvendig, ligesom alt tøj og fodtøj,  

 der  

 har været anvendt på ejendommen vaskes eller renses og desinficeres.  

 Herudover  

 bør dyrlægen gå i bad.
