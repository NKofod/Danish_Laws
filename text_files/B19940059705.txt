 I medfør af § 10, stk. 1 og 3, §§ 11, 12, 13, 14 samt § 16, stk. 4, i lov  

 om erhvervsfremme, jf. lovbekendtgørelse nr. 84 af 22. februar 1993,  

 fastsættes:
Definitioner, anvendelsesområde,  

 markedsføring samt fri § 1.  En vægt defineres som et måleinstrument til  

 bestemmelse af et legemes masse ved anvendelse af tyngdekraftens påvirkning  

 af dette legeme.
En vægt kan endvidere anvendes til at bestemme andre  

 masserelaterede størrelser, mængder, parametre eller karakteristika.
En  

 ikke-automatisk vægt defineres som en vægt, der kræver en operatørs medvirken  

 under vejningen.
Denne bekendtgørelse gælder alle ikke-automatiske vægte, i  

 det følgende benævnt »vægte«.
 Stk. 2.  I denne bekendtgørelse skelnes der mellem  

 følgende to anvendelsesområder for vægte:
Stk. 3.  Til anvendelserne i stk. 2, litra a) skal  

 anvendes vægte af nøjagtighedsklasse I, II eller III, jf.
BILAG I, tabel 1.
 Til handel med ædle metaller og ædelstene skal dog anvendes vægte af  

 nøjagtighedsklasse I eller II.
Stk. 4.  Undtaget fra kravet i stk. 3, for så vidt angår  

 anvendelserne i stk. 2, litra a), 1) og 2), er vægte, der benyttes til  

 vejning af massegods, til fastsættelse af transportgebyrer, undtagen  

 brevporto, og til vejning af køretøjer som grundlag for fastsættelse af  

 bøder.
Til disse anvendelser kan også bruges vægte af nøjagtighedsklasse  

 IIII. (Ved massegods forstås i denne sammenhæng uindpakkede produkter af lav  

 enhedsværdi, såsom sand, grus, mørtel, beton, bygningsrenovation og skrald).
Stk. 5.  Et bemyndiget organ defineres i denne  

 bekendtgørelse som en tredjepart, der er kompetent til at gennemføre opgaver  

 i forbindelse med overensstemmelsesvurderingen i henhold til  

 rådsdirektiverne, og som er udpeget af en medlemsstat blandt de organer, der  

 er omfattet af denne lovgivning, og som opfylder kompetencekriterierne og de  

 krav, der er fastsat i rådsdirektiverne, og som er blevet notificeret til  

 Kommissionen.
Kommissionen offentliggør listen over de bemyndigede organer og  

 deres identifikationsnummer sammen med de opgaver, de er udpeget til at  

 varetage, i De Europæiske Fællesskabers Tidende.
Den sørger for, at listen  

 ajourføres.
 § 2.  Der må kun markedsføres vægte, som opfylder de  

 forskrifter i denne bekendtgørelse, der gælder for dem.
 Stk. 2.  Til de i § 1, stk. 2, litra a), omhandlede  

 formål må kun ibrugtages vægte, som opfylder forskrifterne i denne  

 bekendtgørelse, der gælder for dem, herunder de i kapitel 2 omhandlede  

 procedurer for overensstemmelsesvurdering, og hvilke vægte derfor er forsynet  

 med den i § 9 omhandlede »CE-mærkning«.
§ 3.  De vægte, der anvendes til de i § 1, stk. 2,  

 litra a), omhandlede formål, skal opfylde de i BILAG I anførte væsentlige  

 krav, der gælder for dem.
Er vægten udstyret eller forbundet med anordninger,  

 som ikke anvendes til de i § 1, stk. 2, litra a), omhandlede formål, er de  

 pågældende anordninger undtaget fra at opfylde de væsentlige krav.
 § 4.  Markedsføring af ikke-automatiske vægte, som  

 opfylder forskrifterne herfor i denne bekendtgørelse, må ikke hindres.
 Stk. 2.  Ibrugtagning af ikke-automatiske vægte, som er  

 beregnet til de formål, der er angivet i § 1, stk. 2, litra a), må ikke  

 hindres, når de opfylder forskrifterne herfor i denne bekendtgørelse.
 § 5.  Vægte, som er i overensstemmelse med de  

 relevante danske standarder til gennemførelse af de harmoniserede standarder,  

 som opfylder de i § 3 omhandlede væsentlige krav, anses af medlemsstaterne  

 for at være i overensstemmelse med de i § 3 omhandlede væsentlige krav.
 Stk. 2.  Erhvervsfremme Styrelsen offentliggør  

 referencerne for de i stk. 1 omhandlede danske standarder.
 § 6.  Finder Erhvervsfremme Styrelsen, at vægte  

 forsynet med den i BILAG II, punkt 2, 3 og 4, omhandlede CE-mærkning ikke  

 opfylder kravene i denne bekendtgørelse, selv om de er rigtigt installeret og  

 anvendes til de formål, de er bestemt til, skal de trækkes tilbage fra  

 markedet eller kun markedsføres i et omfang, der er fastsat af  

 Erhvervsfremmme Styrelsen.
Overensstemmelsesvurdering og -attestering § 7.  Ved attesteringen af, at vægte er i  

 overensstemmelse med de i BILAG I definerede væsentlige krav, kan der efter  

 ansøgerens eget valg anvendes en af følgende procedurer:
 Stk. 2.  Dokumenter og korrespondance vedrørende de i  

 stk. 1 omhandlede procedurer skal udfærdiges på dansk.
Stk. 3 § 8.  Erhvervsfremme Styrelsen udpeger de organer, der  

 bemyndiges til at foretage de i § 7 omhandlede procedurer.
Stk. 2.  Erhvervsfremme Styrelsen anvender de i Bilag V  

 anførte mininumskriterier for bemyndigelse af organer.
Organer, som opfylder  

 kriterier, der er fastsat i relevante harmoniserede standarder, antages at  

 opfylde de i Bilag V omhandlede kriterier.
 Stk. 3.  Erhvervsfremme Styrelsen tilbagekalder  

 bemyndigelsen til et organ, såfremt dettte ikke længere opfylder de i stk. 2  

 omhandlede bemyndigelseskriterier.
EF-overensstemmelsesmærke og påskrifter § 9.  Når det er konstateret, at en vægt er i  

 overensstemmelse med EF-forskrifterne, skal »CE-mærkningen« og de  

 supplerende data som beskrevet i BILAG IV, punkt 1, anbringes på vægten i en  

 klart synlig, let læselig og uudslettelig form.
 Stk. 2.  På alle andre vægte skal de i BILAG IV, punkt  

 2, omhandlede påskrifter anbringes i en klart synlig, let læselig og  

 uudslettelig form.
Stk. 3.  Det er forbudt at forsyne vægte med en  

 mærkning, som kan vildlede tredjemand med hensyn til  

 »CE-mærkningens« betydning eller grafiske udformning.
Enhver anden  

 mærkning kan anbringes på vægtene, forudsat at dette ikke gør  

 »CE-mærkningen« mindre synlig eller letlæselig.
 § 10.  Det er forbudt at anbringe  

 »CE-mærkningen« på vægte, som ikke opfylder bestemmelserne for  

 »CE-mærkning«.
 Stk. 2.  Med forbehold af § 6 er fabrikanten eller  

 dennes repræsentant forpligtet til - hvis det konstateres, at  

 »CE-mærkningen« er blevet anbragt uberettiget - at sørge for, at  

 produktet bringes til at opfylde bestemmelserne om »CE-mærkning«,  

 og at overtrædelsen bringes til ophør på betingelser fastsat af  

 Erhvervsfremme Styrelsen.
 Stk. 2.  Erhvervsfremme Styrelsen kan, såfremt produktet  

 fortsat ikke opfylder kravene, forbyde markedsføring af det pågældende  

 produkt eller påbyde, at det trækkes tilbage fra markedet.
§ 11.  Når en vægt, der anvendes til et af de i § 1,  

 stk. 2, litra a), omhandlede formål, er udstyret eller forbundet med  

 anordninger, som ikke har været underkastet en overensstemmelsesvurdering som  

 omhandlet i § 8, skal hver af disse anordninger være forsynet med et symbol,  

 der angiver, at der gælder begrænsninger for dens brug, jf.
BILAG IV, punkt  

 3. Dette symbol skal være anbragt på anordningerne i en klart synlig, let  

 læselig og uudslettelig form.
Afsluttende bestemmelser Kontrolbestemmelser for ibrugværende vægte § 12.  Efterkontrol af vægte består af reverifikation,  

 periodisk verifikation samt tilsyn.
Ved reverifikation forstås i denne  

 bekendtgørelse de operationer, som omfatter undersøgelse og  

 mærkning/plombering, og/eller udstedelse af attest til bekræftelse af, at  

 vægten opfylder de forskriftsmæssige krav, og som foretages på vægte, som  

 bærer »CE-mærkningen«.
Ved periodisk verifikation forstås  

 reverifikation, som gennemføres med bestemte tidsintervaller.
Reverifikation  

 foretages af et af Erhvervsfremme Styrelsen bemyndiget laboratorium.  

 Reverifikation rekvireres af vægtejeren eller den, der med ejers rettigheder  

 benytter vægten.
Laboratoriet er berettiget til at opkræve betaling for  

 udført reverifikation.
Når vægten reverificeres, påsættes en  

 verifikationsmærkat.
Mærkaten er vist i BILAG VII.
 Stk. 2.  En vægt, der anvendes som beskrevet i § 1, stk.  

 2, litra a), skal reverificeres senest samme kvartal 4 år efter det kvartal,  

 hvor sidste verifikation/overensstemmelsesattestering har fundet sted.
 Stk. 3.  En vægt, som senest er  

 overensstemmelsesattesteret i en anden EF-medlemsstat, skal, hvis den  

 nøjagtige dato for attestationen ikke er kendt, reverificeres senest i sidste  

 kvartal 3 år efter udgangen af det år, i hvilket vægten senest er  

 overensstemmelsesattesteret.
Stk. 4.  Det påhviler den, der som ejer eller med ejers  

 rettigheder benytter en vægt som anført i § 1, stk. 2, litra a), at sørge  

 for, at vægten er behørigt periodisk verificeret, samt at sikre sig, at  

 brugstolerancen, der er lig med det dobbelte af verifikationstolerancen, ikke  

 overskrides.
En vægt, der ved reparation eller på anden vis har været udsat  

 for indgreb, eller hvis mærkning/plombering er brudt eller beskadiget, skal  

 reverificeres.
En reparatør, der ved reparation af en vægt har foretaget et  

 indgreb, der kræver reverifikation af vægten, skal straks give meddelelse  

 herom til brugeren, som skal rekvirere reverifikation hos et bemyndiget  

 laboratorium.
Stk. 5.  Vægte, der benyttes som beskrevet i § 1, stk.  

 2, litra a), er underkastet tilsyn.
Tilsyn udføres af Erhvervsfremme  

 Styrelsen.
 Anke og straf m.v.
 § 13.  Erhvervsfremme Styrelsens afgørelser i henhold  

 til denne bekendtgørelse kan ikke indbringes for anden administrativ  

 myndighed.
 § 14.  Erhvervsfremme Styrelsen kan kræve meddelt alle  

 sådanne oplysninger, som skønnes nødvendige for udøvelse af opgaver i henhold  

 til denne bekendtgørelse.
 Stk. 2.  Erhvervsfremme Styrelsen eller bemyndigede med  

 behørig legitimation har til enhver tid uden retskendelse adgang til  

 offentlige og private ejendomme og lokaliteter for at varetage hvervet i  

 forbindelse med tilsyn i henhold til § 12, stk. 5.
 § 15.  Med bøde straffes den, som i forbindelse med  

 ansøgning om overensstemmelsesvurdering eller ved udstedelse af  

 overensstemmelsesattestering afgiver urigtige oplysninger.
 Stk. 2.  Overtrædelse af § 2, § 9, stk. 3, § 10, stk. 1,  

 og § 12, stk. 4, straffes med bøde.
Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, der er omfattet af § 60 i lov om kommuners styrelse, kan der  

 pålægges kommunen eller det kommunale fællesskab som sådant bødeansvar.
 Ikrafttrædelse m.v.
 § 16.  Denne bekendtgørelse træder i kraft den 1.  

 januar 1995.
 Stk. 2.  Samtidig ophæves Industri- og Handelsstyrelsens  

 bekendtgørelse nr. 560 af 23. juni 1992.
Stk. 3.  Uanset stk. 1 tillades markedsføring og/eller  

 ibrugtagning af vægte, som er typegodkendt før 1. januar 1993 efter de danske  

 bestemmelser, der var gældende inden 1. januar 1993, forudsat  

 typegodkendelsen fortsat er gældende.
Sådanne typegodkendelser kan  

 gyldighedsforlænges indtil 1. januar 2003. Tilsvarende kan der indtil 1.  

 januar 2003 udstedes tillægsgodkendelser omfattende mindre modifikationer.
 Stk. 4.  Endvidere tillades markedsføring og/eller  

 ibrugtagning af vægte til anvendelse til de i § 1, stk. 2 a) 4) og a) 5)  

 omhandlede anvendelsesområder indtil 1. januar 2003 uden krav om  

 overensstemmelsesattestering.
 Stk. 5.  Indtil den 1. januar 1997 er det tilladt at  

 markedsføre og ibrugtage ikke-automatiske vægte, som er i overensstemmelse  

 med de mærkningsregler, der var gældende før den 1. januar 1995.
 Stk. 6.  Bekendtgørelsen gælder i Grønland og på  

 Færøerne.
Erhvervsfremme Styrelsen, den 29. juni  

 1994 Merete Rasmussen / P.
Claudi Johansen BILAG I De væsentlige krav, som skal opfyldes af de i § 1, stk. 2, litra a),  

 omhandlede vægte, fremgår af det følgende.
Den anvendte terminologi er den,  

 som anvendes af Den Internationale Organisation for Legal Metrologi (OIML).
Indledende bemærkning Dersom vægten er udstyret eller forbundet med flere visnings- eller  

 trykkeindretninger, som anvendes til de i § 1, stk. 2, litra a), omhandlede  

 formål, skal de indretninger, som blot gentager vejeresultaterne, men ikke  

 har nogen betydning for, om vægten fungerer korrekt, ikke overholde de  

 væsentlige krav, hvis vejeresultaterne trykkes eller registreres på en  

 korrekt måde og uden at kunne slettes af en anden del af vægten, som opfylder  

 de væsentlige krav, og idet de skal være tilgængelige for de to parter, der  

 er berørt af vejningen.
På vægte, der anvendes ved direkte salg til  

 offentligheden, skal visnings- og udskrivningsindretningerne for sælger og  

 kunde dog opfylde de væsentlige krav.
METROLOGISKE KRAV 1. Måleenheder for masse De anvendte måleenheder for masse skal være lovlige i medfør af  

 bekendtgørelse nr. 516 af 29. juli 1986 som ændret ved bekendtgørelse nr. 642  

 af 10. september 1991 om det internationale enhedssystem (SI).
 Under denne betingelse er følgende måleenheder tilladt:
- SI-enheder: kilogram, mikrogram, milligram, gram, ton - britiske enheder: pound, ounce (avoirdupois), troy ounce - andre enheder: metrisk karat ved vejning af ædelstene.
 For vægte, som anvender de ovenfor omhandlede britiske måleenheder for  

 masse, skal de i det følgende specificerede relevante væsentlige krav  

 omregnes til nævnte britiske enheder ved anvendelse af simpel interpolation.
2. Nøjagtighedsklassser 2.1. Der er defineret følgende nøjagtighedsklasser:
I.
Speciel II.
Fin III.
Middel IIII.
Grov Specifikationerne for disse klasser er vist i tabel 1.
TABEL 1 Nøjagtighedsklasser Minimumslasten nedsættes til 5 e for vægte af klasse II og III, der  

 anvendes til at fastsætte transporttariffer.
2.2. Delingsværdier 2.2.1. Den faktiske delingsværdi (d) og verifikationsdelingsværdien (e)  

 skal være af formen 1x10k,2x10k eller 5x10k masseenheder, hvor k er et helt tal eller nul.
2.2.2. For alle vægte bortset fra vægte med ekstra visningsindretninger er d = e.
 2.2.3. For vægte med ekstra visningsindretninger gælder følgende:
e = 1x10k g d < e <= 10 d bortset fra vægte af klasse I med d <= 10-4 g, hvor e = 10-3 g.
3. Klassifikation 3.1. Vægte med kun eet vejeområde Vægte udstyret med en ekstra visningsindretning skal tilhøre klasse I  

 eller klasse II.
For disse vægte fås minimumslastens nedre grænser fra tabel  

 1 ved i kolonne 3 at erstatte verifikationsdelingsværdien (e) med den  

 faktiske delingsværdi (d).
 Hvis d < 10-4 g, kan maksimumslasten i klasse I være mindre end 50 000  

 e.
3.2 Vægte med flere vejeområder Flere vejeområder er tilladt, forudsat at de er klart angivet på vægten.  

 Hvert enkelt vejeområde klassificeres i henhold til nr. 3.1. Hvis  

 vejeområderne falder inden for forskellige nøjagtighedsklasser, skal vægten  

 opfylde de strengeste krav, som finder anvendelse for de nøjagtighedsklasser,  

 hvori vejeområderne falder.
3.3. Fler-intervalvægte 3.3.1. Vægte med eet vejeområde kan have adskillige vejeintervaller  

 (fler-intervalvægte).
 Fler-intervalvægte skal ikke være udstyret med en ekstra  

 visningindretning.
3.3.2. Hvert af vejeintervallerne »i« på fler-intervalvægte er  

 defineret ved - dets verifikationsdelingsværdi ei med e(i+1) > ei - dets maksimumsnettolast Maxi med Maxr = Max - dets minimumsnettolast Mini med Mini = Max(i-1) og Minl = Min hvor i = 1, 2, . . . r (vejeintervalnummeret) r = det totale antal vejeintervaller.
 Ved alle belastninger regnes med nettolasten uanset værdien af en  

 eventuelt anvendt tara.
 3.3.3. Vejeintervallerne klassificeres i henhold til tabel 2. Alle  

 vejeintervaller skal falde inden for samme nøjagtighedsklasse, og denne  

 klasse er vægtens nøjagtighedsklasse.
TABEL 2 Fler-intervalvægte i = 1, 2, . . . r (vejeintervalnummeret) r = det totale antal vejeintervaller 4. Nøjagtighed 4.1. Ved anvendelse af de i § 8 omhandlede procedurer må visningsfejlen  

 ikke overstige den maksimalt tilladelige visningsfejl som vist i tabel 3. I  

 tilfælde af digital-visning skal visningsfejlen korrigeres for  

 afrundingsfejlen.
 De maksimalt tilladelige fejl gælder nettoværdi og taraværdi for alle  

 mulige belastninger, bortset fra forhåndsindstillede taraværdier.
910 TABEL 3 Maksimalt tilladte fejl 4.2. De maksimalt tilladte fejl under brug er to gange de maksimalt  

 tilladte fejl som fastlagt i nr. 4.1.
 5. En vægts vejeresultater skal være repeterbare og  

 skal kunne reproduceres uanset arten af visningsindretning eller vejemetode.
 Vejeresultaterne skal være tilstrækkeligt ufølsomme for ændringer af  

 lastens placering på vejeladet.
 6. Vægten skal være følsom over for meget små  

 lastændringer.
7. Influensparametre og tid 7.1. Vægte af klasserne II, III og IIII, som kan forventes anvendt i  

 skråstilling, skal være tilstrækkeligt ufølsomme for den grad af  

 skråstilling, som kan forekomme under normal brug.
7.2 Vægtene skal opfylde de metrologiske krav inden for det af fabrikanten  

 specificerede temperaturområde.
Værdien af dette område skal mindst være: 5  

 grader C for en vægt af klasse I 15 grader C for en vægt af klasse II 30 grader C for en vægt af klasse III og IIII.
 Er der ikke fra fabrikantens side angivet nogen specifikation, gælder  

 temperaturområdet -10 grader C til +40 grader C.
 7.3. Vægte tilsluttet el-nettet skal opfylde de metrologiske krav under  

 forsyningsbetingelser, som ligger inden for grænserne af normale  

 netspændingsvariationer.
 Batteridrevne vægte skal vise, når spændingen falder under den nødvendige  

 minimumsværdi, og skal under disse omstændigheder enten fortsat fungere  

 korrekt eller automatisk sættes ud af drift.
 7.4. Elektroniske vægte, bortset fra vægte af klasse I og klasse II, for  

 hvilke e er mindre end 1 g, skal opfylde de metrologiske krav under  

 betingelser med høj relativ fugtighed ved den øverste grænse af deres  

 temperaturområde.
 7.5. En langvarig belastning af en vægt af klasse II, III eller IIII skal  

 have ubetydelig indflydelse på visningen i belastet tilstand eller på  

 nulvisningen umiddelbart efter fjernelse af lasten.
 7.6 Under andre betingelser skal vægtene enten fortsat fungere korrekt  

 eller automatisk sættes ud af drift.
KONSTRUKTION OG FREMSTILLING 8. Generelle krav 8.1 Vægtenes konstruktion og fremstilling skal være af en sådan art, at  

 vægtene vil bevare deres metrologiske kvaliteter, når de anvendes og  

 installeres korrekt, og når de anvendes i det miljø, de er bestemt for.  

 Massens værdi skal angives.
 8.2. Når elektroniske vægte udsættes for forstyrrelse, må de ikke vise  

 betydende fejl, eller betydende fejl skal automatisk detekteres og påvises.
 Når elektroniske vægte automatisk detekterer en betydende fejl, skal en  

 synlig eller hørbar alarm udløses og vedvare, indtil brugeren griber ind,  

 eller fejlen forsvinder.
 8.3. Kravene under 8.1 og 8.2 skal til stadighed være opfyldt inden for et  

 tidsrum, som er normalt i betragtning af vægtenes tilsigtede anvendelse.
 Digitale elektroniske anordninger skal altid kontrollere måleprocessen,  

 visningsanordningen samt enhver datalagring og -overførsel.
 Er en betydende pålidelighedsfejl konstateret automatisk, skal en synlig  

 eller hørbar alarm udløses og vedvare, indtil brugeren griber ind, eller  

 fejlen forsvinder.
 8.4. Er et ydre udstyr tilsluttet en elektronisk vægt via en passende  

 grænseflade, må vægtens metrologiske egenskaber ikke påvirkes heraf.
8.5. Vægtene må ikke have egenskaber, som eventuelt vil kunne lette  

 svigagtig anvendelse, og mulighederne for utilsigtet misbrug skal være  

 minimal.
Bestanddele, som ikke må demonteres eller justeres af brugerne, skal  

 sikres mod noget sådant.
 8.6. Vægte skal være udformet på en sådan måde, at den i denne  

 bekendtgørelse fastsatte kontrol hurtigt lader sig udføre.
9. Angivelse af vejeresultater og andre vægtværdier Angivelsen af vejeresultater og andre vægtværdier skal være nøjagtig,  

 entydig og ikke-misvisende, og visningsindretningen skal gøre det let at  

 aflæse visningen under normale anvendelsesbetingelser.
 Navne og symboler for de under punkt 1 i dette bilag omhandlede  

 måleenheder skal være i overensstemmelse med bestemmelserne i bekendtgørelse  

 nr. 516 af 29. juli 1986 som ændret ved bekendtgørelse nr. 642 af 10.  

 september 1991, tilføjet symboler for metrisk karat, dvs. symbolet  

 »ct«.
 Visning skal være umulig over maksimumsbelastningen (Max), forøget med 9  

 e.
En ekstra visningsindretning er kun tilladt efter decimalkommaet.
En  

 udvidet visningsindretning må kun anvendes midlertidigt, og udskrift skal  

 ikke kunne finde sted under anvendelsen heraf.
 Sekundære visninger er tilladt, såfremt de identificeres på en sådan måde,  

 at de ikke kan forveksles med primære visninger.
10. Udskrivning af vejeresultater og andre vægtværdier Trykte resultater skal være korrekte, passende identificeret og  

 utvetydige.
Skriften skal være klar, letlæselig, uudslettelig og varig.
11. Retstillingsmekanisme Hvor det er hensigtsmæssigt, skal vægte være forsynet med en  

 retstillingsmekanisme og en libelle, som er tilstrækkelig følsom til at  

 muliggøre en korrekt installation.
12. Nulstilling Vægte kan være udstyret med nulstillingsindretninger.
Brugen af disse  

 indretninger skal resultere i en nøjagtig nulstilling og må ikke give  

 anledning til ukorrekte måleresultater.
13. Tara-indretninger og forhåndsindstillede tara-indretninger Vægte kan have en eller flere tara-indretninger og en forhåndsindstillet  

 tara-indretning.
Betjeningen af tara-indretningerne skal resultere i en  

 nøjagtig indstilling af viseren på nul og skal sikre korrekt nettovejning.  

 Betjeningen af den forhåndsindstillede tara-indretning skal sikre korrekt  

 bestemmelse af den beregnede nettoværdi.
14. Vægte med en maksimumsbelastning på ikke over 100 kg til direkte  

 salg til offentligheden: yderligere krav Vægte til direkte salg til offentligheden skal klart vise kunden alle  

 væsentlige oplysninger om vejningen og i tilfælde af vægte med prisangivelse  

 tillige om prisberegningen af det produkt, som købes.
 Hvis salgsprisen angives, skal den være nøjagtig.
 Vægte med prisudregning skal vise de væsentlige angivelser længe nok til  

 at sætte kunden i stand til at læse dem ordentligt.
 Vægte med prisudregning må kun udføre andre funktioner end vejning og  

 prisudregningen af den enkelte artikel, såfremt alle visninger i forbindelse  

 med alle transaktioner udskrives klart, utvetydigt og hensigtsmæssigt  

 opstillet på en bon eller etiket til kunden.
 Vægten må ikke have egenskaber, som direkte eller indirekte kan føre til  

 visninger, hvis tolkning ikke er let eller ligetil.
 Vægtene skal sikre kunderne mod ukorrekte salgstransaktioner, som skyldes,  

 at vægtene ikke fungerer korrekt.
 Ekstra visningsindretninger og udvidede visningsindretninger er ikke  

 tilladt.
 Supplerende indretninger er kun tilladt, såfremt de ikke muliggør  

 svigagtig anvendelse.
 Vægte, der ligner de vægte, som normalt anvendes ved direkte salg til  

 offentligheden, men som ikke opfylder kravene i dette nr., skal på en  

 uudslettelig måde nær ved visningen være mærket »Må ikke anvendes ved  

 direkte salg til offentligheden«.
15. Vægte med prisetiketter Vægte med prisetiketter skal opfylde kravene til prisvisende vægte til  

 direkte salg til offentligheden i den udstrækning, disse krav finder  

 anvendelse på den pågældende vægt.
Udskrivning af en prisetiket skal være  

 umulig ved en belastning, som ligger under minimumsbelastningen.
BILAG II 1. EF-typegodkendelse 1.1. EF-typegodkendelse er den procedure, hvorved et bemyndiget organ  

 sikrer og attesterer, at en vægt, som er repræsentativ for den planlagte  

 produktion, opfylder de bestemmelser i denne bekendtgørelse, som vedrører  

 den.
1.2. Ansøgning om typegodkendelse skal indsendes af fabrikanten eller hans  

 befuldmægtigede inden for Fællesskabet til et enkelt bemyndiget organ.  

 Ansøgningen skal indeholde - navn og adresse på ansøgeren, og såfremt ansøgningen indsendes af den  

 befuldmægtigede, tillige dennes navn og adresse.
 - en skriftlig erklæring om, at ansøgningen ikke er indsendt til noget  

 andet bemyndiget organ.
 - den tekniske dokumentation som beskrevet i bilag III.
 Ansøgeren skal stille en vægt, som er repræsentativ for den planlagte  

 produktion og i det følgende benævnt »type«, til rådighed for  

 organet.
1.3. Det bemyndigede organ skal 1.3.1. gennemgå konstruktionsdokumentationen og sikre, at typen er  

 fremstillet i overensstemmelse med konstruktionsdokumentationen.
 1.3.2. gennemføre eller have gennemført passende undersøgelser og/eller  

 prøvninger for at kontrollere, om de af fabrikanten anvendte løsninger  

 opfylder de væsentlige krav, hvor de i § 5 omhandlede standarder ikke er  

 anvendt.
 1.3.3. gennemføre eller have gennemført passende undersøgelser og/eller  

 prøvninger for - hvor fabrikanten har valgt at anvende de relevante  

 standarder - at kontrollere, hvorvidt disse er anvendt effektivt, og derved  

 sikre overensstemmelse med de væsentlige krav.
 1.3.4. med ansøgeren aftale det sted, hvor undersøgelser og/eller  

 prøvninger skal finde sted.
1.4. Hvor typen opfylder bestemmelserne i denne bekendtgørelse, udsteder  

 det bemyndigede organ en EF-typegodkendelsesattest.
Attesten skal indeholde  

 konklusionerne af undersøgelsen, eventuelle betingelser for attestens  

 gyldighed samt de nødvendige data for identifikation af den godkendte vægt og  

 i givet fald en beskrivelse af dennes funktion.
Relevante tekniske tegninger  

 og skemaer vedlægges EF-typegodkendelsesattesten som bilag.
 Attesten skal have en gyldighedsperiode på ti år fra udstedelsesdatoen og  

 kan fornyes for yderligere perioder på ti år ad gangen.
 Ved væsentlige ændringer i vægtens konstruktion, f.eks. som følge af  

 anvendelse af ny teknik, kan attestens gyldighedsperiode begrænses til to år  

 og forlænges med tre år.
 1.5. Hvert bemyndiget organ sender regelmæssigt samtlige medlemsstater en  

 liste over:
- indløbne ansøgninger om EF-typegodkendelse - udstedelse af EF-typegodkendelsesattester - afslag på ansøgning om EF-typegodkendelser - tilføjelser og ændringer vedrørende de allerede udleverede dokumenter.
 Desuden underretter hvert organ øjeblikkelig samtlige medlemsstater, hvis  

 en EF-typegodkendelse tilbagekaldes.
 Hver medlemsstat stiller disse oplysninger til rådighed for de organer,  

 den har bemyndiget.
 1.6. De øvrige bemyndigede organer kan få udleveret en kopi af attesterne  

 og bilagene hertil.
1.7. Ansøgeren skal holde det bemyndigede organ, som udstedte  

 EF-typegodkendelsesattesten, underrettet om enhver ændring af den godkendte  

 type. Ændringer i den godkendte type skal godkendes af det bemyndigede organ,  

 som har udstedt EF-typegodkendelsesattesten, når sådanne ændringer påvirker  

 overensstemmelsen med de væsentlige krav i dette direktiv eller de  

 foreskrevne anvendelsesbetingelser.
Denne tillægsgodkendelse gives i form af  

 en tilføjelse til den originale EF-typegodkendelsesattest.
2. EF-erklæring om produktionsoverensstemmelse (garanti for  

 produktionskvalitet) 2.1. EF-erklæringen om produktionsoverensstemmelse (garanti for  

 produktionskvalitet) er den procedure, hvorved en fabrikant, som opfylder  

 forpligtelserne i medfør af punkt 2.2., erklærer, at de pågældende vægte er i  

 overensstemmelse med typen som beskrevet i EF-typegodkendelsesattesten og  

 opfylder de krav i denne bekendtgørelse, som gælder for dem.
 Fabrikanten eller dennes i Fællesskabet etablerede repræsentant anbringer  

 »CE-mærkningen« samt de i bilag IV anførte påskrifter på hver  

 enkelt vægt og udfærdiger en skriftlig overensstemmelseserklæring.
 »CE-mærkningen« skal ledsages af identifikationsnummeret for det  

 bemyndigede organ, som er ansvarlig for den i punkt 2.4 omhandlede  

 EF-overvågning.
 2.2. Fabrikanten skal have indført et tilfredsstillende  

 kvalitetsstyringssystem som specificeret i punkt 2.3. og skal underkastes  

 EF-overvågning som specificeret i punkt 2.4.
2.3. Kvalitetsstyringssystem 2.3.1. Fabrikanten skal indsende en ansøgning om godkendelse af sit  

 kvalitetsstyringssystem til et bemyndiget organ.
 Ansøgningen skal indeholde:
- et tilsagn om at opfylde de forpligtelser, som følger af det godkendte  

 kvalitetsstyringssystem - et tilsagn om at vedligeholde det godkendte kvalitetsstyringssystem for  

 at sikre dettes fortsatte egnethed og effektivitet.
 Fabrikanten stiller alle relevante oplysninger, navnlig dokumentation for  

 kvalitetsstyringssystemet og for vægtens konstruktion, til rådighed for det  

 bemyndigede organ.
 2.3.2. Kvalitetsstyringssystemet skal sikre vægtenes overensstemmelse med  

 den type, der er beskrevet i EF-typegodkendelsesattesten, og med de krav i  

 denne bekendtgørelse, som gælder for dem.
Alle de af fabrikanten indførte elementer, krav og bestemmelser skal  

 dokumenteres på en systematisk og logisk opstillet måde i form af skriftlige  

 regler, procedurer og instruktioner.
Denne dokumentation for  

 kvalitetsstyringssystemet skal sikre en almindelig forståelse af  

 kvalitetsstyringsprogrammer, -planer, brugsanvisninger og rapporter.
 Den skal navnlig indeholde en dækkende beskrivelse af:
- kvalitetsmålsætningerne og organisationsstrukturen samt ansvarsområder  

 og bemyndigelser i forbindelser med produktionskvalitet - fremstillingsprocessen og kvalitetskontrollen samt de  

 kvalitetsikringsteknikker og systematiske indgreb, som vil blive anvendt - de undersøgelser og prøvninger, der vil blive gennemført før, under og  

 efter fremstillingen, samt den hyppighed, hvormed disse vil blive gennemført - midlerne til at overvåge en effektiv anvendelse af  

 kvalitetsstyringssystemet og opnåelsen af den ønskede produktionskvalitet.
2.3.3. Det bemyndigede organ skal gennemgå og evaluere  

 kvalitetsstyringssystemet for at fastslå, hvorvidt det opfylder de i punkt  

 2.3.2. omhandlede krav.
Det skal gå ud fra, at disse krav overholdes af  

 kvalitetstyringssystemer, som anvender den tilsvarende harmoniserede  

 standard.
Organet skal meddele fabrikanten en afgørelse og underrette de øvrige  

 bemyndigede organer herom.
Meddelelsen til fabrikanten skal indeholde  

 konklusionerne af undersøgelsen og en begrundelse for afgørelsen, hvis  

 ansøgningen afslås.
 2.3.4. Fabrikanten eller hans befuldmægtigede skal holde det bemyndigede  

 organ, som har godkendt kvalitetsstyringssystemet, underrettet om alle  

 ajourføringer af kvalitetsstyringssystemet i forbindelse med ændringer som  

 følge af f.eks. nye teknologier og kvalitetsbegreber.
 2.3.5. Et bemyndiget organ, som tilbagekalder godkendelsen af et  

 kvalitetsstyringssystem, skal underrette de øvrige organer herom.
2.4. EF-overvågning 2.4.1. Formålet med EF-overvågning er at sikre, at fabrikanten fuldt ud  

 opfylder de forpligtelser, som følger af det godkendte  

 kvalitetsstyringssystem.
2.4.2. Fabrikanten giver det bemyndigede organ adgang til at inspicere  

 fabrikations-, inspektions-, prøvnings- og oplagringsfaciliteter og skal  

 stille al nødvendig information til rådighed, navnlig - dokumentation for kvalitetsstyringssystemet - teknisk dokumentation - kvalitetsstyringsdokumenter, såsom inspektionsrapporter og prøvnings- og  

 kalibreringsdata, kvalifikationsrapporter for det berørte personale o.s.v.
 Det bemyndigede organ foretager regelmæssige kontrolbesøg for at sikre  

 sig, at fabrikanten vedligeholder og anvender kvalitetsstyringssystemet; det  

 fremsender en rapport om kontrolbesøget til fabrikanten.
Det bemyndigede organ kan endvidere aflægge uanmeldte besøg hos  

 fabrikanten.
Under disse besøg kan det bemyndigede organ udføre alle eller  

 kun enkelte punkter i kontrolprogrammet.
Det fremsender en rapport om besøget  

 og eventuelt en rapport om resultaterne af kontrollen til fabrikanten.
 2.4.3. Det bemyndigede organ skal sikre, at fabrikanten vedligeholder og  

 anvender det godkendte kvalitetsstyringssystem.
3. EF-verifikation 3.1. EF-verifikationen er den procedure, hvorved fabrikanten eller dennes  

 i fællesskabet etablerede repræsentant garanterer og erklærer, at de vægte,  

 som punkt 3.3 er blevet anvendt på, i givet fald er i overensstemmelse med  

 den type, som er beskrevet i »EF-typegodkendelsesattesten«, og  

 opfylder de relevante krav i denne bekendtgørelse.
3.2. Fabrikanten træffer alle nødvendige foranstaltninger for at sikre, at  

 vægtene efter fremstillingsprocessen i givet fald er i overensstemmelse med  

 den type, der er beskrevet i »EF-typegodkendelsesattesten« og med  

 de relevante krav i denne bekendtgørelse.
Fabrikanten eller dennes i  

 Fællesskabet etablerede repræsentant anbringer »CE-mærkningen« på  

 hver enkelt vægt og udfærdiger en skriftlig overensstemmelseserklæring.
 3.3. Det bemyndigede organ foretager de nødvendige undersøgelser og  

 prøvninger for at verificere, at vægten er i overensstemmelse med kravene i  

 denne bekendtgørelse, ved kontrol og prøvning af hvert enkelt apparat som  

 anført i punkt 3.5.
 3.4. For vægte, som ikke skal »EF-typegodkendes«, skal det  

 bemyndigede organ, hvis det anmoder herom, have adgang til den i bilag III  

 omhandlede konstruktionsdokumentation.
 3.5. Verifikation ved kontrol og prøvning af hver enkelt vægt.
 3.5.1. Alle vægte undersøges enkeltvis, og der foretages de nødvendige  

 prøvninger som defineret i den eller de relevante standarder, jf. § 5, eller  

 tilsvarende prøvninger for at verificere, at produkterne i givet fald er i  

 overensstemmelse med den type, der er beskrevet i  

 »EF-typegodkendelsesattesten« og med de relevante krav i denne  

 bekendtgørelse.
 3.5.2. Det bemyndigede organ anbringer eller lader anbringe sit  

 identifikationsnummer på hver enkelt vægt, som er konstateret at være i  

 overensstemmelse med kravene, og udsteder en skriftlig  

 overensstemmelsesattest vedrørende gennemførte prøvninger.
 3.5.3. Fabrikanten eller dennes repræsentant skal på opfordring kunne  

 forevise den overenstemmelsesattest, som det bemyndigede organ har udstedt.
4. EF-enhedsverifikation 4.1. EF-enhedsverifikationen er den procedure, hvorved fabrikanten eller  

 dennes i Fællesskabet etablerede repræsentant garanterer og erklærer, at  

 vægten, der normalt er fremstillet til en specifik anvendelse, og for hvilken  

 der er udstedt den i punkt 4.2 omhandlede attest, er i overensstemmelse med  

 de relevante krav i denne bekendtgørelse.
Fabrikanten eller dennes i  

 Fællesskabet etablerede repræsentant anbringer »CE-mærkningen« på  

 vægten og udfærdiger en skriftlig overensstemmelseserklæring.
 4.2. Det bemyndigede organ undersøger vægten og gennemfører de prøvninger,  

 der er omhandlet i den (de) relevante standard(er), jf. § 5, eller  

 tilsvarende prøvninger for at sikre, at den er i overensstemmelse med de  

 relevante krav i denne bekendtgørelse.
 Det bemyndigede organ anbringer eller lader anbringe sit  

 identifikationsnummer på vægten, som er konstateret at være i  

 overensstemmelse med kravene, og udsteder en skriftlig  

 overensstemmelsesattest vedrørende de gennemførte prøvninger.
4.3. Den tekniske konstruktionsdokumentation for vægten, jf. bilag III,  

 har til formål at gøre det muligt at vurdere, om kravene i denne  

 bekendtgørelse er opfyldt, samt at lette forståelsen af vægtens konstruktion,  

 fremstilling og funktion.
Det bemyndigede organ skal have adgang hertil.
 4.4. Fabrikanten eller dennes repræsentant skal på opfordring kunne  

 forevise den overensstemmelsesattest, som det bemyndigede organ har udstedt.
5. Fælles bestemmelser 5.1. EF-erklæringen om typeoverensstemmelse (garanti for  

 produktionskvalitet), EF-verifikationen og EF-enhedsverifikationen kan  

 udføres på fabrikantens værksteder eller et hvilket som helst andet sted,  

 såfremt transport til anvendelsesstedet ikke kræver, at vægten skilles ad,  

 hvis ibrugtagningen på anvendelsesstedet ikke kræver samling af vægten eller  

 andet teknisk installationsarbejde, som kan forventes at påvirke vægtens  

 funktion, og såfremt der tages hensyn til tyngdekraftsværdien på  

 ibrugtagningsstedet, eller såfremt vægtens funktion er ufølsom over for  

 tyngdekraftvariationer.
I alle andre tilfælde skal de udføres på  

 anvendelsesstedet for vægten.
5.2. Såfremt vægtens funktion er følsom for tyngdekraftvariationer, kan de  

 i punkt 5.1. omhandlede procedurer gennemføres i to stadier, hvor det andet  

 stadium skal omfatte alle undersøgelser og afprøvninger, hvis resultat  

 påvirkes af tyngdekraften, og det første stadium skal omfatte alle andre  

 undersøgelser og prøvninger.
Det andet stadium skal udføres på vægtens  

 anvendelsessted.
I tilfælde af, at en medlemsstat har indført  

 tyngdekraftzoner på sit område, kan udtrykket »på vægtens  

 anvendelsessted« læses som »tyngdekraftzonen for vægtens  

 anvendelse«.
 5.3.1. Hvor en fabrikant har valgt at gennemføre en af de i punkt 5.1.  

 omhandlede procedurer i to stadier, og hvor disse to stadier vil blive udført  

 af forskellige parter, skal en vægt, som har gennemført første stadium af den  

 pågældende procedure, være forsynet med identifikationsnummeret for det  

 bemyndigede organ, som var involveret i dette stadium.
 5.3.2. Den part, der har udført første stadium af den pågældende  

 procedure, udsteder for hver vægt en skriftlig overensstemmelsesattest  

 indeholdende de oplysninger, der er nødvendige for at identificere vægten, og  

 specificerer heri de foretagne undersøgelser og prøvninger.
 Den part, der udfører andet stadium af den pågældende procedure,  

 gennemfører de endnu ikke foretagne undersøgelser og prøvninger.
 Fabrikanten eller dennes repræsentant skal på opfordring kunne forevise  

 den overensstemmelsesattest, som det bemyndigede organ har udstedt.
 5.3.3. En fabrikant, som i første stadium har valgt EF-erklæringen om  

 typeoverensstemmelse (garanti for produktionskvalitet), kan enten anvende  

 samme procedure i andet stadium eller beslutte at fortsætte i andet stadium  

 med EF-verifikation.
 5.3.4. »CE-mærkningen« skal anbringes på vægten efter  

 afslutningen af andet stadium sammen med identifikationsnummeret for det  

 bemyndigede organ, som er involveret i andet stadium.
BILAG III TEKNISK KONSTRUKTIONSDOKUMENTATION Den tekniske dokumentation bør gøre det muligt at forstå, hvorledes  

 produktet er konstrueret, fremstillet og fungerer, og at vurdere, om det er i  

 overensstemmelse med kravene i bekendtgørelsen.
 Dokumentationen skal i den udstrækning, det er relevant for vurderingen,  

 indeholde følgende oplysninger:
- en generel beskrivelse af vægttypen - konstruktionsprincipper, produktionstegninger samt lister over  

 komponenter, moduler, kredsløb osv.
- beskrivelser og forklaringer, som er nødvendige for at forstå det  

 ovenfor nævnte, herunder hvorledes vægten fungerer - en liste over de i § 5 omhandlede standarder, som helt eller delvis er  

 anvendt, og beskrivelse af de løsninger, der er valgt for at opfylde de  

 væsentlige krav, når de i § 5 omhandlede standarder ikke er anvendt - resultater af konstruktionsberegninger, undersøgelser osv.
- prøvningsrapporter - EF-typegodkendelsesattester og tilsvarende prøvningsresultater for  

 vægte, der indeholder elementer, som svarer til konstruktionselementerne.
BILAG IV 1. Vægte, der anvendes som anført i § 1, stk. 2, litra a) og derfor er  

 underkastet EF-proceduren for overenstemmelsesvurdering 1.1. Disse vægte skal være forsynet med - identifikationsnummeret/numrene for det eller de bemyndigede organer,  

 som har foretaget EF-overvågningen eller EF-verifikationen.
 Ovennævnte mærkning og påskrifter skal være fastgjort på vægten, tydeligt  

 anbragt i en samlet gruppe.
- eventuelt EF-typegodkendelsesnummer - fabrikantens mærke eller navn - nøjagtighedsklasse, anbragt i en oval eller mellem to vandrette linjer  

 forbundet med halvcirkler - maksimumslast i form af Max. . .
 - minimumslast i form af Min . . .
 - verifikationsdelingsværdi i form af e = . . .
 - de to sidste cifre i årstallet for det år, hvor  

 »CE-mærkningen« er blevet anbragt.
samt i givet fald - serienummer - for vægte bestående af separate, men sammenhørende enheder:  

 identifikationsmærker på hver enhed - delingsværdi, hvis den er forskellig fra e, i form af d = . . .
 - maksimal additiv tara i form af T = + . . .
 - maksimal subtraktiv tara, hvis den er forskellig fra Max, i form af T =  

 - . . .
 - tara-interval, hvis den er forskellig fra d, i form af dT= . . .
 - overlastevne, hvis den er forskellig fra Max, i form af Lim . . .
- de særlige temperaturgrænser i form af . . . grader C/ . . . grader C - udvekslingsforholdet (deleforholdet) 1.2. Vægtene skal være indrettet på passende måde med henblik på  

 fastgørelse af EF-typegodkendelsesmærke og/eller påskrifter.
Disse skal være  

 af en sådan art, at det er umuligt af fjerne mærket og påskrifterne uden at  

 beskadige dem, og således at mærket og påskrifterne er synlige, når vægten er  

 i brug.
1.3. Hvor der anvendes et mærkeskilt, skal det være muligt at forsegle  

 skiltet, medmindre det ikke kan fjernes uden at ødelægges.
Hvis mærkeskiltet  

 kan forsegles, skal det være muligt at anvende et kontrolmærke i forbindelse  

 hermed.
 1.4. Påskrifterne Max, Min, e og d skal også anbringes nær det sted, hvor  

 vejeresultatet vises, såfremt de ikke allerede er anbragt der.
 1.5. Hver visningsenhed, som er tilsluttet eller kan tilsluttes et eller  

 flere vejelad, skal være forsynet med de relevante påskrifter i forbindelse  

 med de pågældende vejelad.
2. Andre vægte (jf. § 1, stk. 2, litra b)) Andre vægte skal være forsynet med:
- fabrikantens mærke eller navn - maksimumslast i form af Max . . .
 Disse vægte må ikke være forsynet med den i nr. 1.1.b) nævnte mærkat.
3. Symbol til angivelse af begrænsninger for brugen, jf. § 11 Dette symbol består af det store bogstav M i sort bogtryk på en rød  

 kvadratisk baggrund med en side på mindst 25 mm, herover et diagonalt kryds.
BILAG V Følgende minimumskriterier skal anvendes af medlemsstaterne, når de  

 bemyndiger organer til gennemførelse af opgaver i medfør af de i § 8  

 omhandlede procedurer.
 1. Organerne skal være i besiddelse af det nødvendige  

 personale, de nødvendige midler og det nødvendige udstyr.
 2. Personalet skal være i besiddelse af teknisk  

 kompetence og professionel integritet.
 3. Organerne skal virke uafhængigt af alle kredse,  

 grupper eller personer, som har en direkte eller indirekte interesse i  

 ikke-automatiske vægte i forbindelse med gennemførelsen af prøvninger,  

 udarbejdelsen af rapporter, udstedelse af attester og overvågning som krævet  

 i denne bekendtgørelse.
 4. Personalet skal have tavshedspligt.
 5. Organerne skal tegne en ansvarsforsikring, såfremt  

 deres ansvar ikke dækkes af staten.
 Medlemsstaterne kontrollerer regelmæssigt, at betingelserne under 1 og 2  

 er opfyldt.
BILAG VI »CE-OVERENSSTEMMELSESMÆRKNING« - »CE-overensstemmelsesmærkningen« består af bogstaverne  

 »CE« i følgende udformning:
 - Hvis »CE-mærkningen« formindskes eller forstørres, skal  

 modellens størrelsesforhold, som anført ovenfor, overholdes.
 - De forskellige dele, der indgår i »CE-mærkningen«, skal så  

 vidt muligt være af samme højde, og denne skal mindst være 5 mm.
BILAG VII VERIFIKATIONSMÆRKAT:
 (* 1) Denne bekendtgørelse indeholder bestemmelser, der gennemfører Rådets  

 direktiv nr. 90/384/EØF af 20. juni 1990 om harmonisering af medlemsstaternes  

 lovgivning vedrørende ikke-automatiske vægte som ændret ved Rådets direktiv  

 nr. 93/68/EØF af 22. juli 1993, herefter rådsdirektiverne.
