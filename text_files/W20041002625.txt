Klage  

 over manglende strålebehandling inden operation af en kræftsvulst, der sad  

 mindre end 10 cm fra endetarmsåbningen Patientklagenævnet fandt grundlag for kritik af  

 overlægens information af patienten.
Nævnet fandt ikke grundlag for kritik af  

 overlægens behandling af patienten.
 Nævnet lagde vægt, på at overlægen fjernede  

 kræftsvulsten sammen med en del af tarmen ovenfor og nedenfor svulsten, og at  

 der blev foretaget sammensyning, som kom til at ligge 5 cm ovenfor  

 endetarmsåbningen.
 Det fremgik af retningslinierne, at strålebehandling  

 bør tilbydes patienter med kræft i endetarmen, hvis svulsten er lokaliseret  

 mindre end 10 cm fra endetarmen, og hvor undersøgelser viser, at svulsten er  

 vokset igennem endetarmens væg.
 I januar 2003 var mulighederne for at foretage en  

 nøjagtig stadieinddeling før operationen samt den nødvendige kapacitet til at  

 foretage strålebehandlingen endnu ikke fuldt udbygget i det danske  

 sygehusvæsen.
 Det fremgik af overlægens udtalelse til sagen, at han  

 var bekendt med de anbefalede retningslinier, som var udsendt i august 2002.  

 Han anførte, at det røntgenudstyr, der var nødvendigt for at afgøre  

 kræftsvulstens udbredning, var til stede, men at kapaciteten ikke tillod at  

 undersøge patienter med svulster i endetarmen.
 Det var Patientklagenævnets vurdering, at patienten  

 burde have været informeret om dette, således at han havde haft mulighed for  

 at  

 vælge et andet sygehus vel vidende, at det dermed kunne have medført en  

 udsættelse af såvel strålebehandling som kirurgisk behandling.
