Da den angivne ansvarlige leder ikke kunne anses for at være reel  

 ansvarlig leder, blev der givet afslag I en sag søgte et selskab om overtagelse af 7 tilladelser fra den ene af  

 selskabets 2 anpartshaveres konkursbo.
Selskabets ansøgning om godkendelse af  

 fallenten som ansvarlig leder kunne ikke imødekommes af rådet, idet han ikke  

 opfyldte det faglige kvalifikationskrav.
Selskabets subsidiære ansøgning om  

 godkendelse af en vognmand med 5 tilladelser som ansvarlig leder i stedet  

 kunne rådet heller ikke imødekomme.
Vejtransportrådet lagde vægt på, at det  

 ikke var oplyst, om den ansvarlige leder agtede at fortsætte sin egen  

 vognmandsvirksomhed, og at det således ikke var godtgjort, at han havde  

 mulighed for at anvende sin fulde arbejdskraft i selskabet.
Endvidere fandtes  

 det i den ansvarlige leders ansættelseskontrakt anførte vederlag ikke at  

 overstige overenskomstmæssig chaufførløn.
 (* 1) Vejtransportrådets årsberetning for 1988.
