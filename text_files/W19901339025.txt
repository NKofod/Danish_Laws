Der meddeltes afslag på ansøgning om tilladelse til frastykning af  

 stuehuset på en landbrugsejendom.
Kravet om lovlig samdrift med en anden  

 landbrugsejendom kunne ikke opfyldes, da de to ejendomme ikke havde en  

 identisk ejerkreds I skrivelse af 14. februar 1990 har De på vegne af Poul Rasmussen påklaget  

 den af Jordbrugsdirektoratet i skrivelse af 8. februar 1990 trufne afgørelse,  

 hvorefter der meddeltes afslag på ansøgning om udstykning af  

 landbrugsejendommen matr. nr. 4 a m.fl.
Testrup By, Mårslet.
Et areal på ca.  

 22 ha søges fraskilt uden bygninger og erhvervet af Poul Rasmussen som  

 landbrugsejendom nr. 2 med henblik på sammenlægning i løbet af få år med  

 naboejendommen matr. nr. 3 a m.fl. smst., som Poul Rasmussen ejer sammen med  

 sin fader Henry Rasmussen.
 Jordbrugsdirektoratet har begrundet sit afslag med, at betingelserne for  

 udstykning efter landbrugslovens § 8, stk. 4, ikke er opfyldt, idet de to  

 ejendomme ikke ejes af samme personkreds i samme indbyrdes ejerforhold.
 I Deres klage fremfører De, at der på ejendommen matr. nr. 3 a m.fl. er en  

 meget intensiv svineproduktion, som giver et aktuelt behov for  

 suppleringsjord for at skabe harmoni i bedriften mellem besætning og  

 jordtilliggende.
 De fremfører videre, at Poul Rasmussen i løbet af nogle år skal overtage  

 hele ejendommen matr. nr. 3 a m.fl., og at Henry Rasmussen derfor er  

 betænkelig ved at foretage store investeringer i den erhvervede  

 landbrugsejendom samt til at der er betydelige udgifter forbundet med frem-  

 og tilbageskødning.
 Endelig anmoder De subsidiært om, at sagen godkendes i henhold til  

 landbrugslovens § 7, stk. 3, således at den omhandlede parcel af  

 landbrugsejendommen matr. nr. 4 a m.fl. bliver holdt uden for fællesejet.
 I forbindelse med oversendelsen af klagen hertil har Jordbrugsdirektoratet  

 udtalt, at der efter direktoratets opfattelse ikke er grundlag for at fravige  

 reglerne i landbrugslovens § 8, stk. 4, eller særlige forhold, der taler for,  

 at landbrugslovens § 7, stk. 1 og 2 fraviges.
Landbrugsministeriet finder ikke, at der er grundlag for at ændre den af  

 Jordbrugsdirektoratet trufne afgørelse, der er i overensstemmelse med  

 landbrugsloven og de for administrationen heraf fastlagte retningslinier, jf.  

 § 26 , stk. 1, i Landbrugsministeriets cirkulære nr. 38 af 8. marts 1990 om  

 landbrugsloven.
Det fremgår heraf, at en landbrugsejendoms beboelsesbygninger  

 alene kan fraskilles, såfremt ejendommen ejes af ejeren af en anden  

 landbrugsejendom med beboelse, og de to ejendomme drives lovligt sammen, jf.  

 betingelserne i landbrugslovens § 9, stk. 1. Kravet om, at  

 landbrugsejendommene skal tilhøre samme ejer kan kun opfyldes ved, at  

 ejendommene ejes af samme person, dennes ægtefælle eller børn under 18 år, af  

 samme personkreds i samme indbyrdes ejerforhold eller af samme selskab, jf.  

 lovens §§ 20 og 21.
 Landbrugsministeriet stadfæster hermed Jordbrugsdirektoratets afgørelse.
 P.M.V.
 e.b.
