Fremsat den 1. november 2001 af  

 Erik Larsen (V), Else Winther Andersen (V),  

 Tove Fergo (V), Eva Kjer Hansen (V),  

 Pia Christmas-Møller (KF) og Knud Erik&nbsp  

 ;Kirkegaard (KF) Forslag til Lov om ændring af lov om  

 social service (Udvidelse af ordningen om frit valg af  

 hjemmehjælp) § 1 I lov om social service, jf. lovbekendtgørelse nr. 844 af 24.  

 september 2001, foretages følgende ændring:
 1. § 71, stk. 3, affattes således:
»Stk. 3. En person, som efter en afgørelse truffet af  

 kommunen er berettiget til hjælp eller støtte efter stk. 1, nr.  

 2, skal kunne vælge selv at udpege en person eller et privat firma til  

 at udføre opgaverne.
Den udpegede person eller det udpegede firma skal  

 godkendes af kommunen, som herefter skal indgå skriftlig aftale med den  

 pågældende person eller det pågældende firma om  

 omfang og indhold af opgaverne samt om betaling m.v.« 2. Efter § 71, stk. 4, indsættes som nyt stykke:
»Stk. 5. Såfremt kommunen ikke er i stand til  

 at levere den visiterede hjemmehjælp, har den ældre inden for 48  

 timer ret til erstatning i form af erstatningstimer hos den kommunale  

 hjemmehjælp eller hos et privat firma.« § 2 Loven træder i kraft dagen efter bekendtgørelsen i  

 Lovtidende.
Bemærkninger til  

 lovforslaget Lovforslaget er en genfremsættelse af  

 lovforslag nr.
L 189 fra folketingsåret 2000-01, men indeholder desuden  

 en pligt for kommunen til inden for 48 timer at yde erstatning i form af  

 hjemmehjælp for aflyst hjemmehjælp.
Om lovforslag nr.
L 189 se  

 Folketingstidende, forhandlingerne side 7045 og tillæg A side 5614 og  

 5616.
 Forslaget knytter sig til servicelovens kapitel 14 og  

 lægger op til fuld valgfrihed, når det drejer sig om praktisk  

 bistand til ældre.
 Lovforslaget skal præcisere, at de ældre skal  

 sikres trygge rammer for deres liv, men at det ikke på nogen måde  

 skal begrænse de ældres muligheder eller hindre de ældre i  

 selv at bestemme over deres eget liv.
Lovforslaget skal desuden sikre, at de ældre  

 fremover hurtigt modtager erstatningstimer i tilfælde, hvor den  

 kommunalt visiterede hjemmehjælp udebliver.
De ældre får  

 her muligheden for at vælge, om erstatningstimerne skal leveres af  

 kommunen eller af et privat firma.
Serviceloven har indført et begrænset frit  

 valg af hjemmehjælp, men det frie valg er underlagt så mange  

 restriktioner, at det ikke har den store betydning.
Det er ikke  

 tilfredsstillende, at ældre borgere kun kan udpege en anden person til  

 at udføre den praktiske bistand i hjemmet frem for den kommunale  

 hjemmehjælper. Ældre kan have andre præferencer end  

 flertallet i det lokale byråd og bør derfor have mulighed for  

 også at udpege private firmaer til at varetage hjemmehjælpen.
Hvis ældre skal tage del i de beslutningsprocesser,  

 som vedrører deres liv, er det særlig vigtigt at sikre dem fuld  

 valgfrihed, når det drejer sig om hjemmehjælpen.
Ved at der gives  

 ældre borgere mulighed for at vælge deres hjemmehjælper  

 blandt et langt mere varieret udbud, sikres det, at de ældre får  

 friheden til at vælge service og kvalitet efter behov og ønske.  

 Disse forbedrede valgmuligheder er et udtryk for langt større respekt  

 for ældres personlige integritet.
 Når kommunen i øvrigt skal godkende den  

 arbejdskraft, der stilles til rådighed, burde der ikke være  

 tungtvejende argumenter for ikke at udvide de ældres valgmuligheder.
Forslaget vil dermed også imødekomme  

 regeringens tanker på området.
Regeringen har i det seneste  

 regeringsgrundlag skrevet, at »hjælpen skal i højere grad  

 være individuelt tilpasset og de ældre   og deres  

 pårørende   skal have medindflydelse.« Forslagsstillerne ønsker derfor at tage regeringen  

 på ordet og sikre, at det fremover er de ældre og ikke  

 kommunerne, som har den reelle valgfrihed, når det kommer til valg  

 mellem forskellige leverandører af hjemmehjælp.
Forslaget går også videre end det lovforslag  

 om fleksibel hjemmehjælp, Folketinget vedtog før jul 2000, jf.
L  

 109, folketingsåret 2000-01, og som kun åbner op for at give de  

 ældre en smule mere fleksibilitet i hjemmehjælpen.
En brugerundersøgelse i Odense Kommune foretaget i  

 1999 viste udbredt tilfredshed med muligheden for at vælge mellem den  

 kommunale hjemmepleje og en privat leverandør.
Odense Kommune startede  

 forsøget med en brugervalgsmodel i dele af Odense Kommune, men har nu  

 gjort modellen til en permanent ordning i hele kommunen.
En anden brugerundersøgelse, fra Greve Kommune,  

 viser, at tilfredsheden er størst blandt de ældre, der modtager  

 praktisk bistand fra et privat firma, frem for ældre, der modtager  

 kommunens tilbud om praktisk bistand i hjemmet.
Samtidig oplever betydelig  

 flere brugere af den private hjemmehjælp i Greve Kommune at have den  

 samme hjemmehjælper til rådighed.
Brugere af den kommunale  

 hjemmehjælp oplever derimod i højere grad flere forskellige  

 hjemmehjælpere i løbet af en måned.
Det siger sig selv, at  

 en fast hjemmehjælper er garant for, at der kan opstå det  

 personlige kendskab, som kan være så afgørende i hverdagen  

 for den ældre.
Herning Kommune indførte en fritvalgordning for  

 hjemmehjælpen i foråret 2000. Samtidig blev det aftalt, at der  

 årligt skal gennemføres en brugerundersøgelse, hvor  

 hjemmehjælpsmodtagerne under fritvalgordningen bliver spurgt om  

 kvaliteten af hjemmehjælpen.
Den første  

 brugerundersøgelse har ført til øget fokus på  

 kvaliteten af den kommunale hjemmehjælp, idet den private  

 leverandør gennemgående har mere tilfredse brugere end den  

 kommunale hjemmehjælp.
Eksemplerne fra de tre kommuner illustrerer tydeligt, at  

 introduktion af frit valg på hjemmehjælpsområdet bliver  

 fulgt op med større kommunal fokus på kvaliteten af den leverede  

 hjemmehjælp både den, de private firmaer leverer, og kommunens  

 egen hjemmehjælp.
Netop derfor er det så afgørende, at det  

 er op til den enkelte modtager af hjemmehjælp   og ikke op til kommunen  

   at beslutte, hvorvidt der ønskes et alternativ til den kommunale  

 hjemmehjælp.
Samtidig viser de mange eksempler på dårlig og  

 uanstændig hjemmehjælp i Københavns Kommune, hvor vigtigt  

 det er med en valgmulighed.
De ældre i Københavns Kommune har jo  

 ingen mulighed for at vælge andre til at udføre  

 hjemmehjælpen for sig.
De må blot finde sig i, at  

 hjemmehjælpen gang på gang udebliver.
Derfor ønsker  

 forslagsstillerne, at de ældre fremover sikres erstatningstimer, hvis  

 den visiterede hjemmehjælp udebliver.
 At et mere frit valg for den enkelte kan medføre,  

 at der bliver høstet nogle kontante gevinster ved en mere effektiv  

 kommunal hjemmehjælp, er også et argument, der bør tale  

 for en velvillig behandling af forslaget.
 Lovforslaget får ingen økonomiske  

 konsekvenser i forhold til eksisterende lovgivning, da ændringerne  

 alene vedrører ældre, der allerede er visiteret til hjælp  

 eller støtte til nødvendige praktiske opgaver i hjemmet.
Skriftlig  

 fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om social  

 service. (Udvidelse af ordningen om frit valg af hjemmehjælp).
(Lovforslag nr.
L 63).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
