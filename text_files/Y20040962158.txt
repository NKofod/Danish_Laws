Moms  

  forsyningsselskaber  udstedelsesdato for fakturaer  

1) Told- og Skattestyrelsen har besvaret en  

 henvendelse om forsyningsselskabers fakturering af leverancer.
 Følgende fremgår af Momsvejledningen 2004-4, jf.  

  

 N.2.3  

  

 :
"Som  

 fakturadato vil kunne antages den dato, da forbrugernes måler er aflæst.  

 Forsyningsselskaber mv., der til brug for betaling af leverancer lader  

 forbrugerne  

 selv aflæse måler, vil som fakturadato kunne anse den dato, hvor forbrugernes  

 måler er aflæst.
Dette gælder også i forbindelse med  

 betalingsstandsning." Ordlyden af vejledningen giver ikke et entydigt  

 svar på i hvilke situationer aflæsningsdatoen kan anvendes som alternativ til  

 udstedelsesdatoen, respektive, om det med vejledningens ordlyd er tilsigtet  

 at  

 behandle de omhandlede forsyningsselskaber forskelligt afhængig af  

 aflæsningsformen.
 Styrelsen har udtalt, at som styrelsen må opfatte  

 praksis vil anvendelse af den alternative dato svarende til aflæsningsdatoen  

 for forbrugernes målere i realiteten svare til, at leverandøren  

 tilbagedaterer  

 fakturaen til leveringstidspunktet, hvilket er i strid med reglerne om  

 afgiftens forfald og fradragsrettens indtræden, jf. momslovens §§ 23, stk. 2,  

 og 37, stk. 2.
 Styrelsen finder på denne baggrund ikke, at  

 praksis som beskrevet i Momsvejledningen 2004-3  

  

 N.2.3  

, kan opretholdes.
Momslovens § 23, stk. 1, fastsætter lovens  

 overordnede periodiseringsregel.
Bestemmelsen fastsætter, at tidspunktet for  

 momspligtens indtræden er leveringstidspunktet.
D.v.s. det tidspunkt, hvor  

 erhververen får retten til som ejer at råde over leverancen.
Hvornår  

 råderetten  

 er overgået, vil som oftest fremgå af parternes aftale.
For ydelser vil  

 det almindeligvis gælde, at leveringstidspunktet er lig med den dato, hvor  

 leverancen er afsluttet.
Lovens § 23, stk. 2, indeholder den  

 periodiseringsregel, som alt overvejende finder anvendelse.
Bestemmelsen  

 fastsætter således, at for leverancer, hvor der udstedes faktura, er  

 faktureringstidspunktet det tidspunkt, hvor fakturaen udstedes.
Det er en  

 betingelse, at fakturaen udstedes inden eller snarest efter leverancens  

 afslutning.
Udstedelsesdatoen for fakturaen, jf.  

 momsbekendtgørelsens § 40, stk. 1, pkt. 1, skal være identisk med den dato,  

 hvor fakturaen eller afregningsbilaget udskrives.
Tilbagedatering til  

 leveringstidspunktet kan dermed ikke ske.
 Praksisændringen ovenfor har virkning fra den 1.  

 marts 2005.
1)  

 Forskriften blev den 25. november 2004 offentliggjort i det elektroniske  

 Ministerialtidende og i Retsinformation med følgende fejl, men er pr. 9.  

 december 2004 rettet.
Rettelsen er sket på grund af fejl i: I 3. sidste  

 afsnit  

 rettes faktureringstidspunktet til  

 leveringstidspunktet.
