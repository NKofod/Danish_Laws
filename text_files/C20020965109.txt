Cirkulære  

 om afsked af de ved kirker og kirkegårde  

  

 ansatte tjenestemænd og tjenestemandslignende ansatte  

  

 på grund af sygdom eller sygefravær (til menighedsrådene) Indledning I dette cirkulære beskrives, hvordan der skal forholdes,  

 når et menighedsråd ønsker at få afskediget en tjenestemandsansat eller  

 tjenestemandslignende ansat kirke- og kirkegårdsfunktionær på grund af 1.  

 	  

 sygdom eller 2.  

 	  

 på grund af  

 uegnethed som følge af sygefravær I cirkulæret beskrives det også, hvordan der skal forholdes, når  

 en tjenestemandsansat eller en tjenestemandslignende ansat kirke- og  

 kirkegårdsfunktionær selv søger sin afsked på grund af sygdom.
1. Personkreds § 1.  

  

 Cirkulæret gælder for 1.  

 	  

 Tjenestemænd ved  

 kirker og kirkegårde 2.  

 	  

 Tjenestemandslignende  

 ansatte ved kirker og kirkegårde.
 Stk. 2.  

  

 De i  

 stk. 1 nævnte medarbejdere oppebærer løn under sygdom.
2. Tjenestemænd 2.1. Uansøgt afsked på grund af sygdom § 2.  

  

 Når en tjenestemands  

 helbredsforhold medfører sygefravær af længere varighed, skal menighedsrådet  

 foretage indberetning til Kirkeministeriet.
Menighedsrådet skal vurdere,  

 hvornår sygdommen har en sådan varighed eller hyppighed, at der er grundlag  

 for  

 at indlede en sygesag.
I denne vurdering skal indgå, om der er udsigt til, at  

 tjenestemanden kan genoptage arbejdet i delvis eller fuldt omfang inden for  

 en  

 rimelig tid.  

 Menighedsrådet skal ind sende sygedagsliste for medarbejderen  

 samt oplysning om tjenestemandens CPR-nummer, adresse og  

 ansættelsestidspunkt.  

 Sygedagslisten skal dække de seneste fem ansættelsesår eller hele  

 ansættelsesperioden,  

 hvis den er af kortere varighed.
 Stk. 2.  

  

 I  

 det omfang, der er muligt for menighedsrådet skal det oplyses, om  

 tjenestemanden har kontaktet Socialforvaltningen i vedkommendes kommune med  

 henblik på iværksættelse af aktiviteter efter dagpengeloven, lov om en aktiv  

 social politik og/eller Lov om social pension eller om tjenestemanden er  

 blevet  

 tilkendt mellemste eller højeste sociale førtidspension.
 Stk. 3.  

  

 Hvis  

 sygefraværet skyldes en arbejdsskade, skal menighedsrådet vedlægge kopi af  

 anmeldelsesblanketten  

 til Arbejdsskadestyrelsen, kopi af eventuelle afgørelser fra  

 Arbejdsskadestyrelsen i arbejdsskadesagen samt eventuelle bilag vedrørende  

 tidligere arbejdsskader.
 § 3.  

  

 Når Kirkeministeriet har modtaget  

 det i § 2 nævnte materiale, indhenter Kirkeministeriet en lægeerklæring.
Stk. 2.  

  

 Kirkeministeriet  

 skriver direkte til tjenestemanden om, at vedkommende skal få udarbejdet en  

 lægeerklæring hos sin læge.
Ministeriet gør samtidig opmærksom på, at  

 lægeerklæringen skal sendes til Kirkeministeriet i en lukket kuvert.
På den  

 lukkede kuvert skal anføres tjenestemandens navn og CPR-nummer.
Den lukkede  

 kuvert med lægeerklæringen sendes til Kirkeministeriet og vil i uåbnet  

 tilstand  

 blive sendt videre af Kirkeministeriet til Finansministeriets lægekyndige  

 konsulent.
 § 4.  

  

 Hvis det lægelige materiale, der i første omgang er forelagt  

 Finansministeriet  

 ikke er tilstrækkeligt til, at der kan træffes en afgørelse, beder  

 Kirkeministeriet på foranledning af Finansministeriet tjenestemanden om at  

 fremskaffe yderligere nødvendigt lægeligt materiale.
 § 5.  

  

 Det er menighedsrådet, der skal  

 afholde udgiften ved at få udarbejdet det i § 3 og i § 4 nævnte  

 lægelige materiale.
§ 6.  

  

 Hvis Finansministeriets lægekyndige konsulent eller Helbredsnævnet vurderer,  

 at  

 tjenestemanden snarest kan genoptage arbejdet inden for en vis frist, giver  

 Kirkeministeriet menighedsrådet meddelelse herom.
Denne meddelelse skal  

 menighedsrådet give videre til tjenestemanden.
 Stk. 2.  

  

 Menighedsrådet skal skriftligt meddele tjenestemanden, at såfremt arbejdet  

 ikke  

 er genoptaget inden for den fastsatte frist, vil menighedsrådet indlede en  

 sygesag igen.
§ 7.  

  

 Hvis Finansministeriet meddeler,  

 at der er grundlag for afsked på grund af sygdom, hvis tjenestemanden ikke  

 har  

 genoptaget arbejdet inden en fastsat frist og på fuld tid og i fuldt omfang,  

 giver Kirkeministeriet menighedsrådet meddelelse herom.
Denne meddelelse skal  

 menighedsrådet give videre til tjenestemanden.
 Stk. 2.  

  

 Menighedsrådet  

 skal meddele Kirkeministeriet, hvis tjenestemanden ikke inden for den efter  

 den  

 i stk. 1 fastsatte frist genoptager arbejdet i fuldt omfang.
§ 8.  

  

 Kirkeministeriet foretager i  

 henhold til tjenestemandslovens § 31, stk. 1 og forvaltningslovens  

 § 19 høring af tjenestemanden.
Høringen omfatter også det lægelige  

 materiale, der er sendt fra Finansministeriet direkte til tjenestemanden.
 § 9.  

  

 Det  

 er Kirkeministeriets kompetence at afskedige en syg tjenestemand, der ikke  

 selv  

 har sagt op, jf. lov nr. 310 af 16. maj 1990 om ansættelse i stillinger i  

 folkekirken m.v. § 21.
2.2. Ansøgt afsked på grund af sygdom § 10.  

  

 Reglerne i § 2, og  

 §§ 3-5 og § 7, stk. 1 finder tilsvarende anvendelse, når en  

 tjenestemand selv søger sin afsked på grund af sygdom.
 Stk. 2  

  

 Menighedsrådet skal sende medarbejderens  

 afskedsansøgning med til Kirkeministeriet.
 Stk. 3.  

  

 Det  

 er Kirkeministeriets kompetence at afskedige en syg tjenestemand, der selv  

 har  

 søgt om afsked på grund af sygdom, jf. lov nr. 310 af 16. maj 1990 om  

 ansættelse i stillinger i folkekirken m.v. § 21.
3. Tjenestemandslignende ansatte kirke- og kirkegårdsfunktionærer 3.1. Uansøgt afsked på grund af sygdom § 11.  

  

 § 2, stk. 1 og  

 §§ 3-7 finder tilsvarende anvendelse på tjenestemandslignende ansatte  

 kirke- og kirkegårdsfunktionærer.
 § 12.  

  

 Kirkeministeriet giver  

 menighedsrådet meddelelse om resultatet af Finansministeriets vurdering af  

 det  

 lægelige materiale i sygesagen.
 § 13.  

  

 Såfremt menighedsrådet på dette  

 grundlag beslutter sig for at fortsætte sygesagen, skal menighedsrådet give  

 medarbejderen samt dennes centralorganisation lejlighed til at udtale sig  

 inden  

 for en frist på 3 uger.
 § 14.  

  

 På grundlag af de indkomne  

 høringssvar træffer menighedsrådet endelig afgørelse om at afskedige  

 medarbejderen.
 § 15.  

  

 Menighedsrådet skal meddele  

 afskeden skriftligt til medarbejderen.
3.2. Ansøgt afsked på grund af sygdom § 16.  

  

 Det er menighedsrådets kompetence  

 at anerkende en ansøgning om afsked på grund af sygdom.
4. Afsked på grund af uegnethed som følge af  

 sygefravær § 17.  

  

 Hyppige sygefravær over en længere periode kan danne grundlag for  

 menighedsrådet vurdering af, om en tjenestemand eller en  

 tjenestemandslignende  

 ansat kirke- eller kirkegårdsfunktionær er egnet til at varetage sin stilling  

 fremover.
4.1. Tjenestemænd § 18.  

  

 Reglerne i §§ 2-5 og  

 §§ 8-9 finder tilsvarende anvendelse.
4.2. Tjenestemandslignende ansatte § 19.  

  

 Reglerne i §§ 11-15 finder  

 tilsvarende anvendelse.
5. Ikrafttrædelse § 20.  

  

 Dette cirkulære træder i kraft  

 den 1. december 2002.
 Stk. 2.  

  

 Samtidig  

 ophæves Kirkeministeriets cirkulære af 30. maj 1980 om forhold i forbindelse  

 med sygdomsforfald m.v. for de ved kirker og kirkegårde ansatte tjenestemænd  

 m.fl.
