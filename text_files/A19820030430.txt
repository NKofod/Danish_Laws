 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 257 af 22. maj 1974 om international godstransport med  

 motorkøretøjer m.v. foretages følgende ændringer:
 1. Efter § 5 indsættes:
»§ 5a.
Den registrerede ejer (bruger) af et motorkøretøj på 3 tons  

 totalvægt og derover hæfter over for føreren af køretøjet og andre personer,  

 der er tilknyttet brugerens virksomhed og efter hans anmodning deltager i og  

 medvirker til transportens gennemførelse, for udgifter, der opstår under  

 kørsel i udlandet, til behandling m.v. i udlandet og hjemtransport i  

 forbindelse med sygdom.
Stk. 2.  Stk. 1 finder ikke anvendelse, såfremt den  

 pågældende ved sin ansættelse svigagtigt har fortiet sygdommen, denne er  

 selvforskyldt, eller udgifterne afholdes efter Stk. 3.  Stk. 1 finder tilsvarende anvendelse på  

 udgifter til retshjælp og lignende udgifter, der opstår under kørsel i  

 udlandet i tilfælde af konflikter med udenlandske myndigheder som følge af  

 handlinger eller undladelser, der har en naturlig forbindelse med  

 transportens udførelse.
 Stk. 4.  Den, der hæfter efter stk. 1, jfr. stk. 2, og  

 stk. 3, skal stille sikkerhed for opfyldelsen af sine eventuelle  

 forpligtelser, forinden et køretøj kører ud af landet.
Stk. 5.  Ministeren for offentlige arbejder fastsætter  

 nærmere bestemmelser om hæftelsen, herunder om dens omfang efter stk. 1, jfr.  

 stk. 2, og stk. 3, og om sikkerhedsstillelsen efter stk. 4. Ministeren for  

 offentlige arbejder kan fastsætte regler om fritagelse for  

 sikkerhedsstillelse ved kørsel inden for nærmere angivne områder.« 2. I § 6, stk. 1, udgår » § 1 i denne lov«,  

 og i stedet indsættes: »§ 1 og § 5a, stk. 4«.
 3. I § 6 indsættes efter stk. 2:
»Stk. 3.  I forskrifter, der fastsættes i medfør af  

 § 5a, stk. 5, kan der fastsættes straf af bøde for overtrædelse af  

 bestemmelser i forskrifterne.« Stk. 3  bliver herefter stk. 4.
§ 2 Loven træder i kraft fra et tidspunkt, der fastsættes af ministeren for  

 offentlige arbejder.
Givet på Christiansborg slot, den 9.  

 juni 1982 Under Vor Kongelige Hånd og Segl MARGRETHE R.
