I medfør af § 30, stk. 4, i lov om landbrugsejendomme, jf.  

 lovbekendtgørelse nr. 504 af 17. juli 1989, og § 5, stk. 2, i lov nr. 381 af 7. juni 1989 om ændring af lov om landbrugsejendomme m.m.
 samt § 1, stk. 4, i lov om jordfordeling, jf. lovbekendtgørelse nr.
 467 af 22. juni 1990, fastsættes:
 § 1.  For hvert kommissionsområde udnævner  

 landbrugsministeren en med arbejderboliger på landet kyndig landarbejder, der  

 tiltræder jordbrugskommissionen ved behandling af sager efter lov om  

 arbejderboliger på landet.
 Stk. 2.  For hvert kommissionsområde udnævner  

 landbrugsministeren een eller flere grundforbedringssagkyndige, som tiltræder  

 jordbrugskommissionen ved behandling af sager efter lov om  

 grundforbedringslån.
 Stk. 3.  For hvert kommissionsområde udnævner  

 landbrugsministeren en byretsdommer og en realkreditkyndig, der tiltræder  

 jordbrugskommisionen ved afsigelse af kendelser efter lov om jordfordeling.
§ 2.  Funktionsperioden svarer til den, der er fastsat  

 i § 1 i Landbrugsministeriets bekendtgørelse nr. 651 af 17. oktober 1989 om  

 de regionale jordbrugskommissioner.
Perioden fra den 1. april 1991 til den  

 31. december 1993 regnes dog som een funktionsperiode.
 § 3.  Bekendtgørelsen træder i kraft den 1. april  

 1991.
 Stk. 2.  Bekendtgørelse nr. 743 af 19. december 1987 om  

 jordbrugskommisioner ophæves.
