 I tilknytning til ordningen om delregistrering af eksportvirksomheder er  

 der truffet afgørelse i følgende sager:
 1. En provianteringsvirksomhed anmodede om, at omsætningen fra  

 virksomhedens § 80-lager kunne indgå i ordningen.
 Styrelsen traf afgørelse om, at varer, som indkøbes til et § 80-lager uden  

 afgifter (punktafgifter og moms), ikke kan indgå i ordningen.
 Styrelsen lagde vægt på, at indkøb af varer til oplæggelse på § 80-lager  

 er uden momsbelastning.
2. En entreprenørvirksomhed anmodede om, at virksomhedens  

 entreprenørarbejde i udlandet kunne medtages i ordningen.
Der blev ikke  

 eksporteret varer eller materialer til brug ved arbejdet.
 Styrelsen traf afgørelse om, at entreprenørydelsen ikke kunne medtages i  

 ordningen, som skal medvirke til at fremskynde tilbagebetaling af den moms,  

 som eksportvirksomheder belastet med ved køb af varer til eksport.
 Derimod kan materialer mv., som eksporteres til brug ved arbejdet i  

 udlandet, faktureres inkl. moms til en eksportdivision.
3. En virksomhed ønskede, at omsætningen af varer, der købes i udlandet og  

 samtidig videresælges i udlandet uden fysisk at være importeret til Danmark,  

 kunne medtages i ordningen.
Fakturering sker fra den danske virksomhed.
 Styrelsen traf afgørelse om, at omsætningen ikke kunne medtages i  

 ordningen, bl.a. fordi varerne ikke blev indført i Danmark og dermed ikke  

 belastet med importmoms.
 4. En virksomhed, der er delregistreret med en eksportdivision, spurgte,  

 om man ved den interne fakturering måtte tillægge udbetalt restitution eller  

 monetære udligningsbeløb forinden momsberegningen.
Styrelsen meddelte, at tilskud via EF's landbrugsordninger kunne tillægges  

 forinden momsberegningen.
Styrelsen lagde vægt på, at faktureringsværdien  

 reelt svarer til verdensmarkedsprisen, samt på intentionerne med selve  

 ordningen (fremme af eksporten).
5. Speditionsfirmaer har stillet 2 spørgsmål om muligheden for at medtage  

 udlandsfragter under ordningen.
Styrelsen besvarede spørgsmålene således.
A.
Udlandsfragter mellem destinationer i udlandet (uden at berører  

 Danmark), kunne ikke medtages i ordningen, selv om fakturering sker fra det  

 danske firma.
 Styrelsen lagde vægt på, at de nævnte udlandsfragter ikke er omfattet af  

 momspligten i Danmark eller af eksportbestemmelsen i momslovens § 12, stk.  

 1-3.
B.
Transport til og fra udlandet efter momslovens § 12, stk. 1, punkt b,  

 kan derimod medtages i ordningen.
 Dette gælder også i de tilfælde, hvor transportydelsen foretages af en  

 underentreprenør, der fakturerer uden moms til det firma, der har  

 transportaftalen.
 I disse tilfælde har "hovedfirmaet" ikke direkte indkøb af en  

 momsbelagt transportydelse, men styrelsen har lagt vægt på, at transporten  

 kan ske uden moms efter § 12, stk. 1, punkt b, i momsloven.
 Se også Dep.1079.
