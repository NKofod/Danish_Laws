Af arbejdsgiverens forklaring fremgik det, at medlemmet var fastansat med  

 garanteret 6 timer om ugen, og med en måneds opsigelsesvarsel.
Der var  

 ikke udstedt frigørelsesattest, men a-kassen fandt dog ikke, at  

 medlemmet på denne baggrund havde modtaget dagpenge med urette, idet  

 frigørelsesmulighed var en del af overenskomsten.
A-kassen traf dog afgørelse om, at medlemmet havde modtaget 29.234  

 kr. i dagpenge med urette, som følge af hendes forkerte oplysninger om  

 arbejdstimerne.
A-kassen fandt at hun skulle tilbagebetale dette  

 beløb, samt indstillede at medlemmet blev slettet for svig.
 Medlemmet klagede ikke over denne afgørelse.
Direktoratet var enig i svigsdelen, men fandt tillige, at medlemmet havde  

 modtaget kr. 9.517 i dagpenge med urette pga manglende fremsendelse til  

 kassen af dokumentation for frigørelsesmulighed.
Direktoratet fandt,  

 at medlemmet ved denne lejlighed havde handlet uagtsomt  og at hun skulle  

 tilbagebetale dette beløb også.
Medlemmet blev ikke pålagt  

 en uagtsomhedskarantæne, idet karantænen bortfaldt pga  

 svigsslettelsen.
 A-kassen klagede over direktoratets afgørelse for så vidt  

 angik den del af direktoratets afgørelse, der vedrørte  

 aflevering af dokumentation for frigørelsesmulighed og  

 tilbagebetalingskravet.  A-kassen fandt, at der ikke er hjemmel i lov og  

 bekendtgørelse til at kræve, at medlemmet afleverede  

 dokumentation for frigørelsesmulighed i kassen, idet medlemmet  

 opfyldte rådighedskravene uanset kassens manglende kendskab hertil.
 Ankenævnet fandt, at medlemmet havde modtaget supplerende dagpenge  

 med urette fra og med uge 10/98.
 Ankenævnet fandt videre, at medlemmet skulle tilbagebetale de med  

 urette modtagne dagpenge, opgjort til 9.517 kr.
 Ankenævnet havde lagt vægt på, at det fremgik af § 17 i  

 rådighedsbekendtgørelsen, at dokumentation for  

 frigørelsesmulighed skulle være a-kassen i hænde, og at en  

 arbejdsgivererklæring - hvad enten der er tale om en  

 frigørelsesattest eller en frigørelsesmulighed i  

 ansættelseskontrakten - skulle afleveres til a-kassen inden 14 dage  

 efter ansættelsesforholdets start.
Ankenævnet fandt imidlertid, at hvis det fremgik af en overenskomst,  

 at et medlem ikke var omfattet af et opsigelsesvarsel, var det ikke  

 nødvendigt at aflevere dokumentation for dette i a-kassen.
I  

 nærværende sag fremgik det dog af overenskomsten mellem forbundet  

 og Fællesforeningen For xxx-foreninger § 15 B nr. 4, at  

 fuldtidsforsikrede i relation til arbejdsløshedsforsikring, der  

 arbejder på deltid, kan fratræde med dags varsel, hvis  

 vedkommende anvises fuldtidsarbejde gennem Arbejdsformidlingen.
Medlemmet  

 kunne derfor overfor arbejdsgiveren med dags varsel alene sige op,  

 såfremt medlemmet bliver formidlet fuldtidsarbejde.
 På den baggrund fandt ankenævnet, at medlemmet måtte  

 anses for at være omfattet af et opsigelsesvarsel, hvorfor hun skulle  

 aflevere dokumentation for frigørelsesmulighed til kassen.
Hvad angik spørgsmålet om tilbagebetaling, havde  

 ankenævnet lagt til grund, at medlemmet var vejledt om kravet om at  

 indsende dokumentation for frigørelsesmulighed ved arbejde på  

 nedsat tid for at kunne modtage supplerende dagpenge.
Ankenævnet var  

 enig med direktoratet i, at medlemmet ved ikke at gøre dette havde  

 handlet uagtsomt.
Aflevering af dokumentation for  

 frigørelsesmulighed i a-kassen samt tilbagebetaling På medlemmets dagpengekort for ugerne 5-29 i 1998  

 havde medlemmet oplyst, at hun havde arbejdet 147 timer jævnt fordelt  

 over perioden.
 I forbindelse med, at a-kassen den 18. juli 1998 modtog en  

 indberetning fra AF om, at hun var udeblevet fra en samtale den 16. juli  

 1998, havde hun forklaret, at hun havde glemt det, da hun var kaldt på  

 arbejde.
 A-kassen konstaterede herefter, at medlemmet på  

 dagpengekortet ud for den 16. juli havde oplyst, at hun ikke havde  

 arbejdet.
 Overfor kassen havde medlemmet forklaret, at hun var  

 på arbejde den 16. juli, og ikke den 17. juli, og at hun anmodede i den  

 forbindelse a-kassen om at kontakte hendes arbejdsgiver for at få  

 bekræftet hendes oplysninger.
 A-kassen kontaktede herefter arbejdsgiveren, som oplyste  

 at medlemmet i perioden fra uge 5-29/98 i alt har haft 744 arbejdstimer, og  

 ikke 147 som oplyst på dagpengekortene.
 Det fremgik af sagen, at a-kassen havde anmodet om hendes  

 redegørelse hertil, men at hun ikke har svaret på a-kassens  

 henvendelse.
Arbejdsgiveren havde yderligere oplyst, at hun blev  

 fastansat fra den 1. marts 1998 med garanteret 6 timer om ugen.
Medlemmet var  

 ansat med 1 måneds opsigelsesvarsel, men at arbejdspladsen ikke havde  

 udstedt frigørelsesattest.
 A-kassen havde første gang truffet afgørelse  

 i sagen den 9. december 1998. A-kassen havde i denne afgørelse  

 beregnet, at medlemmet, ved at oplyse forkert antal arbejdstimer på  

 hendes dagpengekort, havde modtaget i alt 35.443 kr. for meget i  

 arbejdsløshedsdagpenge.
 Med brev af 20. januar 1999 havde a-kassen imidlertid  

 ændret denne afgørelse, idet kassen af medlemmets faglige  

 afdeling var blevet gjort opmærksom på, at der fandtes en  

 overenskomst, som indeholder en frigørelsesmulighed, og som også  

 arbejdsgiveren var omfattet af.
På baggrund heraf havde a-kassen fundet, at  

 medlemmet havde ret til supplerende dagpenge for perioden, hvor medlemmet  

 havde været ansat på deltid hos arbejdsgiveren.
A-kassen havde  

 beregnet, at medlemmet, ved at oplyse forkert antal arbejdstimer på  

 hendes dagpengekort, havde modtaget i alt 29.234 kr. for meget i  

 arbejdsløshedsdagpenge.
A-kassen fandt, at medlemmet skulle betale beløbet  

 tilbage til kassen.
A-kassen havde desuden fundet, at medlemmet havde  

 begået svig overfor kassen.
A-kassen havde derfor indstillet til  

 direktoratet, at medlemmet skulle  slettes som medlem af a-kassen.
Med brev af 2. marts 1999 havde direktoratet bedt  

 medlemmet om at henvende sig til direktoratet, såfremt hun havde  

 bemærkninger til sagen.
Direktoratet havde oplyst medlemmet om, at der  

 i modsat fald ville blive truffet afgørelse på det foreliggende  

 grundlag.
 Medlemmet havde ikke henvendt sig til direktoratet.
 Direktoratet traf den 1. juni 1999 følgende  

 afgørelse:
"Direktoratet er enig med a-kassen i, at De har fået  

 for meget i dagpenge.
Direktoratet har opgjort beløbet til 35.444 kr.  

 (før skat).
For den del, der vedrører manglende oplysninger om  

 arbejdstimer (25.927 kr.) finder direktoratet, at De har udvist svig.
For den  

 del, der skyldes, at De ikke har afleveret dokumentation for  

 frigørelsesmulighed i a-kassen (9.517 kr.), finder direktoratet, at De  

 har udvist uagtsomhed.
 De skal derfor slettes som medlem af a-kassen.
Begrundelse Retten til dagpenge - tilbagebetaling Det fremgår af sagen, at De i perioden uge 5-29 i  

 1998 har arbejdet betydeligt mere end oplyst på dagpengekortene.
De har ikke haft ret til dagpenge i perioder, hvor De har  

 arbejdet.
Dette fremgår af Lov om arbejdsløshedsforsikring § 57  

 og § 1, stk. 1, i bekendtgørelse om fradrag i  

 arbejdsløshedsdagpenge.
 Herudover finder direktoratet ikke, at De har haft ret til  

 supplerende dagpenge fra og med uge 10/98, idet a-kassen ved udbetalingen af  

 supplerende dagpenge ikke har modtaget dokumentation for, at De var ansat med  

 frigørelsesmulighed.
Afgørende for udbetaling af supplerende dagpenge,  

 når et medlem er ansat med opsigelsesvarsel, er således, at  

 a-kassen har modtaget en frigørelsesattest eller anden dokumentation  

 for, at et medlem er ansat med frigørelsesmulighed.
Dette  

 fremgår af § 17 i dagældende bekendtgørelse om  

 rådighed og selvforskyldt ledighed.
 På baggrund af nævnte regler, samt  

 oplysningerne om Deres arbejde for Kvickly Hobro, finder direktoratet, at De  

 har fået dagpenge med urette i ugerne 5-19 i 1998.
 Da De har givet forkerte oplysninger om Deres  

 arbejdstimer, har direktoratet fundet, at De i overensstemmelse med § 86 skal  

 betale dagpenge, som De har modtaget med urette tilbage til a-kassen.
Sanktion Direktoratet finder, at De har givet urigtige oplysninger  

 om Deres arbejde på dagpengekortene for at få en ydelse, som De  

 ikke havde ret til.
Direktoratet har i afgørelsen lagt vægt  

 på, - at det af dagpengekortene fremgår, at De har pligt  

 til at oplyse om ethvert forhold, der har betydning for bedømmelsen af  

 dagpengeretten, herunder om alt arbejde, - at De ved Deres underskrift på tro og love har  

 erklæret, at oplysningerne på dagpengekortet er rigtige, - at De for ugerne 5-29/98 har arbejdet i betydeligt  

 større omfang end oplyst på dagpengekortene, - at da De udfyldte dagpengekortene, må have  

 stået Dem klart, at De havde været i arbejde i flere timer end  

 oplyst, og at De derfor ikke var berettiget til dagpenge i det skete  

 omfang.
 Da De må anses for at have udvist svig overfor  

 a-kassen, og da beløbet, som De skal betale tilbage er mere end 25  

 gange den maksimale dagpengesats, skal de slettes som medlem af a-kassen.  

 Dette fremgår af Lov om arbejdsløshedsforsikring § 87, stk. 1,  

 og 3, stk. 1 i bekendtgørelse om sanktioner i forbindelse med  

 uberettiget modtagelse af ydelser fra en arbejdsløshedskasse.
Direktoratet har vurderet, at den del af  

 tilbagebetalingen, der er opstået pga. a-kassens manglende kendskab til  

 frigørelsesmulighed, alene skyldes uagtsomhed fra Deres side.
For  

 uagtsomme forhold pålægges en fast effektiv karantæne  

 på 37 timer.
Dette fremgår af  

 arbejdsløshedsforsikringslovens § 87, stk. 3, og § 5 i  

 ovennævnte bekendtgørelse.
Karantænen bortfalder dog på grund af  

 svigsslettelsen." A-kassen klagede i brev af 25 juni 1999 over den del af  

 direktoratets afgørelse af 1. juni 1999, der vedrørte  

 spørgsmålet om aflevering af dokumentation for  

 frigørelsesmulighed i a-kassen og et tilbagebetalingskrav på kr.  

 9.517 kr. baseret på, at der ikke var afleveret en sådan  

 dokumentation.
 Kassen anførte følgende:
- Medlemmet havde ikke haft retlige eller faktiske  

 forpligtelser, som umiddelbart hindrede overtagelse af arbejde.
- Der havde således ikke skullet foreligge en  

 erklæring om frigørelse af sådanne.
- Medlemmet opfyldte rådighedskravene uanset om  

 arbejdsløshedskassen havde opnået kendskab til det eller  

 ej.
- Direktoratets viste praksis krænkede  

 retsbevidstheden og retssikkerheden.
- Direktoratets praksis havde uforsvarlige konsekvenser  

 vedrørende proportionaliteten i sanktionsudmålingen.
Kassen anførte blandt andet, at det fremgik af  

 overenskomsten mellem forbundet og Fællesforeningen xxx-foreninger, at  

 medlemmet havde en frigørelsesmulighed.
Kassen fandt, at der ikke var  

 hjemmel til at kræve, at medlemmet afleverede dokumentation for  

 frigørelsesmulighed i kassen.
 Kassen fandt således, at medlemmet ikke skulle  

 tilbagebetale de 9.517 kr., idet frigørelsesmuligheden hele tiden  

 havde været til stede i det ansættelsesretlige grundlag.  

 Grundlaget for tilbagebetalingskravet var alene, at det ikke havde  

 været meddelt i kassen på det tidspunkt, som direktoratet  

 krævede i sin praksis.
 Direktoratet fandt ved oversendelsen af sagen til  

 ankenævnet den 27. juli 1999 ikke grundlag for at ændre  

 afgørelsen.
 Direktoratet oplyste, at a-kassen ikke havde fået  

 særskilt ankevejledning, da a-kassen bevarede retten til refusion for  

 hele tilbagebetalingsbeløbet, jf. § 5 i bekendtgørelse nr. 980  

 af 14. december 1993 om arbejdsløshedskassernes ret til refusion fra  

 statskassen for fejludbetalte ydelser.
 Direktoratet beklagede, at dette ikke direkte var  

 fremhævet overfor kassen.
 I brev af 31. januar 2000 meddelte a-kassen, at det  

 forhold, at direktoratet havde meddelt kassen ret til refusion også for  

 den del af direktoratets tilbagebetalingskrav over for medlemmet, som  

 direktoratet betragtede som uagtsomt, ikke påvirkede kassens anke.
Kassen anførte, at klagen var begrundet i  

 betragtninger vedrørende retsbevidstheden og retssikkerheden.
Den var  

 således principiel og ikke styret af økonomiske interesser i  

 refusionsspørgsmålet.
 Ankenævnet tiltrådte med en delvis  

 ændret begrundelse Direktoratet for Arbejdsløshedsforsikringens  

 afgørelse.
