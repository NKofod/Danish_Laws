 I henhold til § 138b i lov om social bistand, jf. lovbekendtgørelse nr.  

 817 af 6. december 1990, meddeles:
 § 1.  Socialministeriet har den 25. august 1992  

 tilladt, at der i Københavns kommune gennemføres en forsøgsordning, således  

 at beboere på 22 pladser på forsorgshjemmet Sundholm får udbetalt deres  

 pension og af pensionen betaler en fast takst for kost og logi svarende til  

 de gældende takster for pensionater.
 § 2.  Forsøgsordningen indebærer, at § 110, stk. 1, i  

 lov om social bistand ikke fuldt ud gælder for Københavns kommune.
 § 3.  Forsøgsordningen har virkning fra den 1.  

 september 1992 og gælder til og med den 31. december 1993.
Stk. 2.  Forsøgsgodkendelsens nærmere indhold fremgår af  

 Socialministeriets brev af 25. august 1992. Brevet kan rekvireres i  

 Socialministeriet, Slotholmsgade 6, 1216 K.
Tlf. 33 92 33 77.
