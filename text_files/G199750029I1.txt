Formålet med registeret er at samle oplysninger om den enkelte patients pleje og behandling hos sygehuset, således at de kan fremme patientens behandling samt eventuelle senere behandling, at gøre det muligt til brug for sygehusets patientbehandling eller forskning at fremdrage oplysninger om patienter, for hvem der er registreret bestemte plejebehandlinger m.v., samt at lette og hurtiggøre kommunikationen mellem sygehusets afdelinger.
Personkreds: Registeret må kun indeholde oplysninger om personer, som er henvist til eller som er eller har været til undersøgelse eller behandling på sygehusene Aalborg, Aalborg psykiatriske sygehus, Brovst, Dronninglund, Farsø Frederikshavn, Skagen, Hjørring, Brønderslev, Hobro og Terndrup.
Registeret må endvidere indeholde oplysninger om læger, tandlæger og fysioterapeuter, der er tilknyttet den offentlige sygesikring.
 Ikrafttrædelsesdato: 20/01/1997.
