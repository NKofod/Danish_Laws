Betænkning afgivet af Skatteudvalget den 26. april 2018 Betænkning over Forslag til lov om ændring af lov om afgift af vejbenyttelse og lov om registrering af køretøjer (Ændring af satser og øget differentiering heraf ud fra emissionsnormer og adgang til Køretøjsregisteret for virksomheder, der opkræver betaling for brug af veje, broer, færger eller tunneler) [af skatteministeren (Karsten Lauritzen)]:
1. Ændringsforslag Skatteministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 28. februar 2018 og var til 1. behandling den 13. marts 2018. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og skatteministeren sendte den 7. januar 2018 dette udkast til udvalget, jf.
SAU alm. del  bilag 96. Den 28. februar 2018 sendte skatteministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til skatteministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 3 Af skatteministeren, tiltrådt af udvalget:
 1) I stk. 1 udgår »og 3«.
[Lovteknisk ændring] 2) Stk. 2, 3. pkt., udgår.
[Konsekvens af ændringsforslag nr. 3] 3) Som stk. 3 indsættes:
»Stk. 3. For det enkelte køretøj gælder de i § 1, nr. 2, fastsatte satser for vejbenyttelsesafgifter først fra den første afgiftsperiode, der påbegyndes, efter § 1, nr. 2, er trådt i kraft.« [Indholdet af § 3, stk. 2, 3. pkt., flyttes til et nyt stk. 3] Bemærkninger Til nr. 1 Lovforslagets § 3, stk. 1, henviser til stk. 2 og 3. Det fremsatte lovforslag indeholder ikke et § 3, stk. 3. Teksten, der henvises til, fremgår af stk. 2, 3. pkt.
Der er stillet ændringsforslag om at flytte indholdet af § 3, stk. 2, 3. pkt., til et nyt stk. 3. Det foreslås, at henvisningen til stk. 3 udgår, da stk. 3 ikke omhandler lovens ikrafttrædelsestidspunkt.
Til nr. 2 og 3 Det foreslås, at indholdet i lovforslagets § 3, stk. 2, 3. pkt., flyttes til et nyt stk. 3. Det beror på en korrekturfejl, at indholdet i det pågældende punktum i det fremsatte lovforslag indgår i stk. 2 frem for som et selvstændigt stk. 3.
 Der foreslås med ændringsforslaget ingen indholdsmæssige ændringer.
 Der henvises i det fremsatte lovforslags § 3, stk. 1, til stk. 3, ligesom der i det fremsatte lovforslag er specielle bemærkninger til § 3, stk. 3. Ved flytningen af indholdet af § 3, stk. 2, 3. pkt., til et nyt stk. 3 bliver denne henvisning og disse bemærkninger således korrekte.
Dennis Flydtkjær (DF) Hans Kristian Skibby (DF) Kim Christiansen (DF) Jan Rytkjær Callesen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Mads Fuglede (V) Joachim B.
Olsen (LA) nfmd.
May-Britt Kattrup (LA) Anders Johansson (KF) Per Husted (S) Jens Joel (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) Lea Wermelin (S) fmd.
Rune Lund (EL) Pelle Dragsted (EL) Josephine Fock (ALT) René Gade (ALT) Andreas Steenberg (RV) Lisbeth Bech Poulsen (SF) Jacob Mark (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
