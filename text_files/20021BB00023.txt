Fremsat den 24. oktober 2002 af  

 Morten Bødskov (S), Sandy Brinck (S),  

 Frank Jensen (S),  

 Per Kaalund (S) og Lissa Mathiasen (S) Forslag til folketingsbeslutning om indførelse af en forhøjet strafferamme for  

 organiseret kriminalitet Folketinget opfordrer regeringen til i indeværende  

 folketingsår at fremsætte lovforslag til ændring af  

 straffeloven.
Formålet med lovforslaget skal være at få  

 defineret begrebet organiseret kriminalitet i den danske straffelov og  

 fastsat en strafferamme for denne kriminalitetsform.
 Lovforslaget skal sikre:
at ændringen af straffeloven betyder, at begrebet organiseret  

 kriminalitet defineres efter de gældende EU-kriterier for organiseret  

 kriminalitet, og at strafferammen for straffelovsovertrædelser, som er  

 begået som et led i organiseret kriminalitet, hæves med en halv  

 gang.
Bemærkninger til forslaget Den organiserede kriminalitet er kommet til  

 Danmark.
Selv om det i dansk sammenhæng stadig er et nyt og  

 begrænset fænomen, er den her.
Således nævner  

 Rigspolitichefen i Problemet er, at den danske straffelov ikke er indrettet  

 til at omfatte denne   i dansk sammenhæng   nye kriminalitetsform.
Den  

 danske straffelov indeholder bestemmelser om gerningsmænd, der virker i  

 forening, men indeholder ikke en egentlig definition af begrebet organiseret  

 kriminalitet.
Det er forslagsstillernes holdning, at hvis kriminaliteten  

 ændrer sig, må lovgivningen også ændres tilsvarende.  

 I dag er politiet i deres arbejde uden klar definition af begrebet  

 organiseret kriminalitet, og de benytter EU-kriterierne som grundlag for  

 redegørelser og lignende.
Det mener forslagsstillerne skal  

 ændres.
Forslagsstillerne foreslår derfor for det  

 første, at EU-kriterierne for organiseret kriminalitet indføres  

 i dansk straffelov.
EU-kriterierne betyder, at mindst seks af de nedenfor  

 nævnte karakteristika skal foreligge, for at en kriminel gruppe eller  

 en forbrydelse kan karakteriseres som organiseret kriminalitet.
Af de seks  

 karakteristika skal nr. 1, 3, 5 og 11 under alle omstændigheder  

 være opfyldt.
 1.	Samarbejde mellem flere end to personer.
 2.	Med hver sine forud fastlagte opgaver.
 3.	I længere eller på forhånd ubestemt tid.
 4.	Under anvendelse af en eller anden form for disciplin eller  

 kontrol.
 5.	Mistanke om udøvelse af alvorlige forbrydelser.
 6.	Udførelse på internationalt plan.
 7.	Anvendelse af voldelig adfærd eller andre midler, der tjener  

 til intimidering.
 8.	Anvendelse af kommercielle eller forretningsmæssige  

 strukturer.
 9.	Indblanding i hvidvaskning af penge.
 10.	Udøvelse af indflydelse på politisk plan, over for  

 medier, offentlig administration, justitsmyndigheder eller  

 samfundsøkonomiske forhold.
 11.	Profit- eller magtmotiveret.
 Forslagsstillerne foreslår for det andet, at der  

 indsættes et nyt stykke 3 i straffelovens § 80, således at  

 strafferammen for straffelovsovertrædelser, som er begået som led  

 i organiseret kriminalitet, jf. definitionen foran, hæves med en halv  

 gang.
Bestemmelserne i straffeloven er således opbygget,  

 at straffen vælges inden for en varierende vidde, som afgrænses  

 af det i den enkelte bestemmelse anførte minimum, der som regel er  

 sammenfaldende med straffeartens minimum, og en længstetid, der som  

 hovedregel er fastsat i den enkelte bestemmelse.
Disse hovedstrafferammer  

 suppleres af sidestrafferammer, der kan være udformet således, at  

 de giver mulighed for en højere eller lavere straf eller en strengere  

 eller mildere straffeart under henholdsvis skærpende eller formildende  

 omstændigheder, eller således, at der opstilles varianter af  

 gerningsindholdet, der under bestemte omstændigheder giver mulighed for  

 afvigelser i skærpende eller formildende retning.
Straffelovens  

 almindelig del indeholder strafnedsættelses- og  

 strafforhøjelsesgrunde, hvoraf følger en almindelig udvidelse  

 af de strafferammer, der er fastsat i de enkelte bestemmelser i straffelovens  

 specielle del.
Strafudmålingsresultatet sker på grundlag af en  

 afvejning af en række forskellige faktorer, som til dels kan pege i  

 hver sin retning.
Straffelovens § 80 nævner nogle af disse i meget  

 generelle vendinger.
Det fremgår bl.a. af § 80, at er gerningen  

 udført af flere i forening, vil det i reglen være at anse som en  

 skærpende omstændighed.
 Forslagsstillerne foreslår, at der indføres  

 en ny bestemmelse i straffelovens § 80 vedrørende de  

 straffelovsovertrædelser, som er begået som led i organiseret  

 kriminalitet, og hvor den relevante straffelovsbestemmelse indeholder en  

 strafferamme med straffearten fængsel (tidsbegrænset).  

 Forslagsstillerne foreslår, at maksimum i strafferammen i disse  

 tilfælde hæves med en halv gang.
 Det er afgørende for forslagsstillerne, at det med  

 denne ændring af straffeloven bliver muligt at sætte ind over for  

 såvel enkeltpersoner som juridiske personer, der tilhører,  

 arbejder for eller på anden lignende måde er tilknyttet eller  

 nyder godt af en kriminel organisation.
Skriftlig fremsættelse Morten Bødskov Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af en forhøjet strafferamme for organiseret kriminalitet.
(Beslutningsforslag nr.
B 23).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
