Fremsat den 26. januar 2006 af  

 indenrigs- og sundhedsministeren (Lars Løkke Rasmussen) Forslag til Lov  

 om ændring af lov om kunstig befrugtning i forbindelse  

  

 med lægelig behandling, diagnostik og forskning m.v.
(Omfanget af  

 behandling på de regionale sygehuse, vurdering af forældreuegnethed, lempelse  

 af ægdonationsreglerne og forlængelse af opbevaringstiden for nedfrosne æg) § 1 I lov nr. 460 af 10. juni 1997 om kunstig befrugtning i  

 forbindelse med lægelig behandling, diagnostik og forskning m.v., som senest  

 ændret ved lov nr. 240 af 5. april 2004, foretages følgende ændringer:
 1.  

  

 Efter  

 § 1 indsættes:
»Kapitel 1 a Tilbud om behandling med kunstig befrugtning på de  

 regionale sygehuse § 1 a.  

  

 Regionsrådene må på deres sygehuse kun yde behandling med kunstig befrugtning  

 til  

 par, der ikke har fælles børn, jf. dog stk. 2 og § 7, stk. 3.
Stk. 2.  

  

 Til par,  

 som har fået et barn ved kunstig befrugtning, og som efter endt behandling  

 fortsat  

 har nedfrosne æg, kan regionsrådene på deres sygehuse inden for den frist,  

 der er  

 nævnt i § 15, stk. 1, tilbyde at opsætte æg med henblik på, at  

 parret  

 kan få flere børn.« 2.  

  

 Efter  

 § 6 indsættes:
 »  

 § 6 a.  

  

 Hvis den  

 læge, der er ansvarlig for behandling med kunstig befrugtning, vurderer, at  

 der  

 er åbenbar tvivl om et pars evne til at drage fornøden omsorg for et barn  

 efter  

 fødslen, skal lægen afvise behandling med kunstig befrugtning.
Stk. 2.  

  

 Hvis den  

 læge, der er ansvarlig for behandling med kunstig befrugtning, finder, at der  

 er begrundet tvivl om et pars evne til at drage omsorg for et barn efter  

 fødslen, skal lægen med parrets samtykke inddrage anden sagkundskab i  

 vurderingen af forældreegnethed, inden behandling iværksættes.
Ved manglende  

 samtykke skal lægen afvise at indlede behandling med kunstig befrugtning.
 Stk. 3.  

  

 Afviser en  

 læge at indlede behandling med kunstig befrugtning på grund af forhold  

 omhandlet  

 i stk. 1 og stk. 2, kan sagen indbringes for Ankestyrelsen senest 4  

 uger efter lægens afgørelse.
Stk. 4.  

  

 Indenrigs-  

 og sundhedsministeren kan fastsætte nærmere regler om bestemmelserne i  

 stk. 1 - 3.« 3.  

  

 I  

  

 § 14  

  

 ophæves  

  

 stk. 1  

  

 , og stk. 2 bliver herefter stk. 1.
 4.  

  

 I  

  

 § 15, stk. 1,  

  

 ændres »2 år« til: »5  

 år«.
 5.  

  

 I  

  

 § 29, stk. 1,  

  

 ændres »§§ 2-16« til: »§§ 2-6,  

 §§ 7-16«.
§ 2 Loven træder i kraft den 1. januar 2007.
 Stk. 2.  

  

 § 15, stk. 1, i lov om kunstig  

 befrugtning i forbindelse med lægelig behandling, diagnostik og forskning  

 m.v.  

 som ændret ved denne lovs § 1, nr. 4, træder dog i kraft dagen efter  

 offentliggørelse  

 i Lovtidende og finder tillige anvendelse på de ved lovens ikrafttræden  

 udtagne  

 og nedfrosne æg.
§ 3 Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1. Lovforslagets indhold Der foreslås følgende ændringer:
·  


  

 Behandlingstilbuddet med kunstig  

 befrugtning i  

  

 det offentlige sygehusvæsen  

 begrænses gennem en bestemmelse  

 om, at der ikke må være fælles børn.
Dette svarer til den hidtidige praksis.  

 Hvis der efter fødslen af et barn er overskydende nedfrosne æg, kan parret  

 dog  

 tilbydes ægoplægning inden for den foreslåede opbevaringstid på 5 år.
 ·  


  

 Bemyndigelse til indenrigs- og  

 sundhedsministeren til at fastlægge  

  

 kriterier for afgrænsning af forældreuegnethed  

 som  

 kan  

 danne grundlag for  

 afvisning af behandling med kunstig befrugtning ud fra en konkret vurdering.
 ·  


  

 Tilladelse til at kvinder  

 kan  

  

 donere æg, uden at de selv er i behandling med kunstig befrugtning.
 ·  


  

 Den maksimale opbevaringstid for  

 nedfrosne æg ændres fra 2 år til 5 år.
 Regeringen har i forbindelse med revisionen af loven  

 drøftet spørgsmålet om, hvilke grupper der skal have tilbudt behandling med  

 kunstig befrugtning samt foretaget en vurdering af donoranonymiteten.
 Hvem skal have adgang til et behandlingstilbud.
I dag tilbydes behandling med kunstig befrugtning ved en  

 læges medvirken til heteroseksuelle par.
Enlige kvinder og lesbiske kan ikke  

 behandles af en læge med henblik på at opnå en graviditet ved kunstig  

 befrugtning.
 Dette spørgsmål har været overvejet mange gange og  

 repræsenterer for nogle et kontroversielt område både i relation til en  

 sammenhængende lovgivning, til diskriminationsaspekter og til barnets tarv.
Regeringen har ikke fremsat forslag til ændring på dette  

 punkt, men har valgt med henblik på Folketingets forhandlinger at udarbejde  

 et  

 notat om problemstillingen, som kan danne grundlag for en debat.
Regeringen  

 vil  

 derfor samtidig med fremsættelsen af lovforslaget sende notatet til alle  

 folketingsmedlemmer.  

 Når der er taget stilling til, hvilket folketingsudvalg der skal forestå  

 udvalgsbehandlingen af lovforslaget, vil notatet ligeledes blive sendt til  

 udvalget.
 Loven foreslås at træde i kraft den 1. januar 2007.  

 Bestemmelsen om forlængelse af den maksimale nedfrysningstid for menneskelige  

 æg i forslagets nr. 4 foreslås dog at træde i kraft dagen efter  

 offentliggørelse i Lovtidende.
 Donoranonymitet.
 Efter lovgivningen om kunstig befrugtning skal der være  

 fuldkommen anonymitet både for sæddonor og ægdonor.
 Donoranonymitet betyder, at hverken parret eller barnet får  

 oplysninger om donors identitet, ligesom donor heller ikke får oplysninger om  

 parret og barnet.
 Ved afvejningen af, om anonymiteten skal ophæves eller ej,  

 skal hensynet til donor, til parret, til barnet og til de overordnede  

 samfundsmæssige hensyn vægtes i forhold til hinanden.
En vurdering af  

  

 hensynet til donor  

 viser  

 indledningsvis, at donorkorpset ikke efterspørger en ændring af  

 retstilstanden.  

 Den aktuelle retstilstand med fuld donoranonymitet er begrundet i, at donor  

 handler altruistisk og ikke har interesse i selv at stå som ophav til barnet.  

 Der  

 eksisterer ikke nogen selvstændig ret for en donor til at blive eller  

 fortsætte  

 med at være donor.
Der krænkes således ingen rettigheder.
En ophævelse af  

 donoranonymiteten  

 vil ikke kunne få virkning for donorer, der efter de gældende regler har  

 doneret anonymt.
Ved afvejningen skal  

  

 parret, der modtager æg eller sæd  

 inddrages.
Landsforeningen af Ufrivilligt Barnløse har udtalt sig som  

 modstander af ophævelse af donoranonymitet.
Et til forældrerollen knyttet spørgsmål er barnets  

 muligheder for at få kendskab til sit genetiske ophav, idet der ikke er en  

 garanti for, at forældrene fortæller dette.
Manglende oplysningspligt inden  

 for  

 familiens rammer bør ikke erstattes af offentlig medvirken i form af  

 automatisk  

 oplysningspligt eller lignende.
Hensynet til  

 barnet  

 kan ikke blot  

 anskues isoleret, men må medtænkes i den familiemæssige situation, som barnet  

 skal leve i og de samlede livsvilkår, som familien er underkastet.
Det vil  

 kunne påvirke familiens samlede velfærd, at der på et tidspunkt kan opstå en  

 situation, hvor en tredjeperson involveres i barnets liv.
 Det kan videre  

 påpeges, at der på andre måder kan etableres graviditet, der ikke resulterer  

 i  

 krav fra barnets side om at få kendskab til en biologisk far (utroskab i  

 ægteskabet eller donorinsemination, hvor manden rent faktisk kan være den  

 biologiske far, hvis parrets seksuelle samliv fortsætter under behandlingen).  

 Endelig kan det anføres, at anonymiteten bevirker, at faderen/moderen bedre  

 kan  

 indtræde i og fastholde forældrerollen, når der ikke senere kan indtræde en  

 biologisk far eller mor i billedet.
 Ud over hensynene til de ovennævnte parter er der også  

 hensyn, der vedrører de  

  

 samfundsmæssige forhold.  

 Ophævelse af  

 donoranonymiteten må forventes at få konsekvenser for behandling med kunstig  

 befrugtning i visse situationer, idet antallet af sæddonorer  i hvert  

 fald i  

 en overgangsfase - vil falde, hvilket vil medføre vanskeligheder med  

 behandlingens gennemførelse, antallet af behandlinger med ICSI  

 (mikroinsemination)  

 vil øges, hvilket medfører ægudtagning og IVF-behandling og dermed udgør en  

 mere kompliceret behandling, antal behandlinger i udlandet vil antagelig  

 stige  

 for at imødegå anonymitetskravets ophævelse, og en stor erhvervsmæssigt  

 drevet  

 sædbank (Cryos) vil blive påvirket.
 Efter en samlet vurdering finder regeringen det ikke  

 hensigtsmæssigt at ophæve anonymiteten for æg- og sæddonorer.
 2. Baggrund for lovforslaget.
 I de senere år har den gældende regulering af behandling med  

 kunstig befrugtning på nogle punkter givet anledning til debatter i  

 befolkningen og blandt politikere.
 Regeringens fremsatte den 17. marts 2004 et forslag om  

 ændring af lov om kunstig befrugtning i forbindelse med lægelig behandling,  

 diagnostik og forskning m.v. (fastsættelse af behandlingstilbud i det  

 offentlige sygehusvæsen, vurdering af forældreuegnethed, konkret anvendelse  

 af  

 præimplantationsdiagnostik og opbevaringstid for nedfrosne æg) (L187). Ved  

 Folketingets  

 behandling af lovforslaget blev dette delt, således at den særligt hastende  

 del  

 af forslaget om adgang til præimplantationsdiagnostik (§ 7, stk. 3  

 og  

 4) blev gjort til genstand for en særskilt behandling i Folketinget.
 Dette lovforslag om anvendelse af  

 præimplantationsdiagnostik blev vedtaget af Folketinget den 31. marts 2004 og  

 trådte i kraft den 5. april 2004.
 Siden ændringslovens vedtagelse har den resterende del af  

 lovforslaget været drøftet med Folketingets partier, ligesom Det Etiske Råd  

 har  

 afgivet en samlet udtalelse i foråret 2005.
 Vedrørende Folketingets behandling af den gældende lov (lov  

 nr. 460 af 10. juni 1997) henvises til: FF 1996-97: 244, 6350, 7804; A29; B  

 673, 1071.
 Vedrørende ændring af loven om forskning på embryonale  

 stamceller (lov nr. 427 af 10. juni 2003) henvises til: FF 2002-2003: 7609,  

 9816, 10030; A 6468; B 1393.
 Vedrørende ændring af loven om anvendelse af  

 præimplantationsdiagnostik i konkrete tilfælde henvises til: FF 2003-2004:  

 7418,  

 7864, 7928; A 6737; B 1222.
3. Terminologi I forbindelse med forhandlingerne om og vedtagelse af den  

 gældende lov i 1997 og ved senere drøftelser af loven har der fra nogle sider  

 været fremført forskellige synspunkter på lovens terminologi.
 I denne lov anvendes udtrykket det befrugtede æg som en  

 samlende betegnelse for konceptionsproduktet (resultatet af sammensmeltningen  

 mellem ægcelle og sædcelle) i dettes udvikling uden for en kvindes krop fra  

 befrugtningsøjeblikket til og med 14. dag (nedfrossen tilstand ikke  

 medregnet).  

 Denne terminologi har ved lovens administration hidtil vist sig velegnet og  

 umisforståelig, såvel i forhold til de barnløse par, som i forhold til de  

 sundhedspersoner lovgivningen retter sig imod.
 Regeringen finder det mest hensigtsmæssigt at bevare lovens  

 terminologi, som ikke har givet anledning til lovtekniske problemer eller  

 tvivl  

 om lovens sigte.
Det bemærkes, at undertitlen på den i 2003 foretagne  

 ændring i lov nr. 427 af 10. juni 2003 omtaler »embryonale stamceller«.
Denne  

 betegnelse er begrundet i forhistorien, hvor lovgivningsinitiativet stammede  

 fra genteknologiudvalgets rapport »Fremtidens bioteknologier   

 muligheder og  

 risici«.
I selve lovteksten er den gældende terminologi imidlertid bevaret  

 uændret.
4. De enkelte ændringsforslag 4.1. Behandling på de regionale sygehuse Ud over de regler i adgangen til behandling med kunstig  

 befrugtning, der følger af loven om kunstig befrugtning, har der i en årrække  

   

 også inden lovens ikrafttræden i 1997  været etableret en stort set  

 fælles  

 praksis for adgangen til IVF-behandling (in vitro fertilisation) i det  

 offentlige sygehusvæsen.
 Kriterierne er følgende:
 ·  


  

 medicinsk indikation for  

 behandlingen.
 ·  


  

 Kvinden må ikke være fyldt 37 år,  

 når hun sættes på venteliste til behandling, og behandlingen afsluttes, når  

 hun  

 fylder 40 år.
·  


  

 Parret har levet i et fast  

 parforhold med hinanden igennem mindst 3 år ·  


  

 Der må ikke være fælles børn.
Derudover har det været praksis i det offentlige  

 sygehusvæsen, at der kun blev tilbudt 3 gennemførte IVF-behandlinger.  

 Oplægning  

 af optøede, befrugtede æg medregnedes ikke.
Hvis graviditeten blev opnået,  

 men  

 ikke førte til fødsel af et levende barn (abort, graviditet uden for  

 livmoderen  

 eller dødfødsel), blev der tilbudt en ekstra behandling.
 Privatklinikkerne har ikke tilsvarende begrænsninger.
 Når der er født et barn, anses parret ikke længere som  

 ufrivilligt barnløst efter loven.
Denne kendsgerning har også afspejlet sig i det offentlige  

 sygehusvæsen, der i praksis har underlagt behandlingen ovennævnte  

 begrænsninger.
Afhængigt af de helt konkrete forhold, herunder af  

 sundhedsfaglig art, vil et par ikke kunne forudsætte, at en behandling  

 påbegyndes eller fortsætter, når der er født et barn.
Serviceniveauet i det offentlige sygehusvæsen er i øvrigt   

 som nævnt - at et par kan få opsat et æg, selv om de har et barn, hvis der er  

 tale om et overskydende æg fra en tidligere fertilitetsbehandling.
Der er  

 ikke  

 her tale om barnløshed, men om par, der allerede har ét barn.
Det serviceniveau, som amterne har fastlagt i dag, bør ikke  

 ændres til skade for de personer, der ved lovens ikrafttræden påbegynder  

 eller  

 er midt i en behandling med kunstig befrugtning.
Det skønnes imidlertid  

 hensigtsmæssigt  

 at regulere, hvor mange behandlinger der gives i det offentlige sygehusvæsen  

 dels af samfundsøkonomiske grunde, dels af lighedsmæssige grunde.
På den ene side har udviklingen vist, at der ikke længere  

 er enighed i det offentlige sygehusvæsen om at fastholde disse kriterier,  

 hvorfor der ikke er ensartede regler for behandling med kunstig befrugtning i  

 landet.
Der er for eksempel nogle få amter, der giver behandling med kunstig  

 befrugtning med henblik på, at parret kan få barn nummer to, uanset at der  

 ikke  

 findes overskydende æg fra behandling med kunstig befrugtning.
 Det er regeringens opfattelse, at der bør være ensartede  

 regler på området for behandling i det offentlige sygehusvæsen med kunstig  

 befrugtning.
Det foreslås derfor at indsætte en bestemmelse i  

 lovgivningen om, at der ikke i det offentlige sygehusvæsen kan tilbydes  

 behandling med kunstig befrugtning, når parret har fået et barn, og der ikke  

 findes overskydende æg fra fertilitetsbehandlingen.
Dette vil typisk sige, at  

 der inden for 5-års fristen kan gives behandling til det antal børn, der kan  

 fødes inden for perioden ved anvendelse af allerede nedfrosne æg, men at der  

 ikke efter udløbet af nedfrysningstiden for æg skal kunne påbegyndes et nyt  

 behandlingsforløb.
 Med det skitserede behandlingstilbud i det offentlige  

 sygehusvæsen er der  

  

 ikke  

 etableret et krav om, at et par skal have  

 tilbudt behandling, indtil der er født et barn.
 Det er regeringens opfattelse, at behandling med kunstig  

 befrugtning skal tage højde for ressourcer og prioriteringer i  

 sygehusvæsenet.  

 De gennem en årrække accepterede vilkår repræsenterer efter regeringens  

 opfattelse  

 en god rettesnor for indsatsen i det offentlige sygehusvæsen i forhold til  

 barnløshedsbehandlingen.
4.2. Fastsættelse af kriterier for afgrænsning af forældreuegnethed Der har gennem årene især fra lægeligt hold været fokuseret  

 på spørgsmålet om nødvendigheden af som betingelse for adgang til behandling  

 med kunstig befrugtning at vurdere, om et kommende forældrepar var i stand  

 til at  

 tilgodese barnets tarv.
Der har især været henvist til to tilfælde opstået inden  

 vedtagelsen af loven om kunstig befrugtning i 1997, hvor børn undfanget ved  

 kunstig befrugtning, måtte tvangsfjernes efter fødslen.
I forbindelse med  

 drøftelserne  

 om lovrevisionen i 2000 drøftedes sagen på ny uden at der var flere konkrete  

 tilfælde.
På baggrund af drøftelsen udsendte ministeriet den 28. september  

 2000  

 en cirkulæreskrivelse til alle fertilitetsklinikker, der kunne tage højde for  

 nogle af de vanskeligheder, der kunne opstå i forbindelse med lægens  

 vurdering  

 af forældreuegnethed.
 Det drejer sig antagelig ikke om mange tilfælde årligt, men  

 når disse opstår, kan det være vanskeligt at håndtere den konkrete situation  

 efter den gældende lovgivning.
 Af cirkulæreskrivelsen fremgår, at den for  

 fertilitetsbehandlingen ansvarlige læge bør afvise at indlede behandling i  

 situationer, hvor der efter lægens vurdering er  

  

 åbenbar tvivl  

 om, at et  

 par kan drage fornøden omsorg for et barn efter fødslen.
Hvis en sådan tvivl er begrundet i andre forhold end rent  

 helbredsmæssige, eller hvor parrets manglende evne til at drage omsorg for et  

 barn  

  

 ikke er ganske åbenbar, bør lægen inddrage anden relevant sagkundskab.  

 Dette kan være parrets praktiserende læge eller sociale myndigheder.
Disse  

 instanser kan alene inddrages med parrets samtykke.
 Der har siden 1997 været enkelte henvendelser om  

 problemstillingen til Sundhedsstyrelsen og til ministeriet, men ikke  

 egentlige  

 indberetninger til styrelsen om tilfælde, hvor en løsning ikke har kunnet  

 nås.  

 Det må derfor antages, at de fleste af disse tilfælde har fundet deres  

 løsning  

 gennem dialog mellem lægen og det pågældende par.
 For ganske kort tid siden kom problemstillingen i fokus  

 gennem en sag, som blev omtalt i medierne.
 Princippet om, at læger kan og skal vurdere åbenbar  

 forældreuegnethed, inden behandling med kunstig befrugtning sættes i værk,  

 skal  

 efter regeringens opfattelse nu lovfæstes.
 Ud fra et samfundsmæssigt aspekt bør det sikres, at  

 samfundet gennem behandlingstilbud med kunstig befrugtning ikke medvirker  

 til,  

 at der fødes børn, hvis opvækstbetingelser på forhånd vurderes at være meget  

 tvivlsomme.
 Det er regeringens opfattelse, at lægen skal foretage en  

 vurdering af det pågældende par med hensyn til evnen til at tage vare på et  

 barn efter fødslen.
På den anden side bør der som udgangspunkt ikke opstilles  

 strenge krav til et kommende forældreskab, der etableres via kunstig  

 befrugtning.
Regeringen finder derfor ikke, at de meget omfattende  

 prøvninger,  

 der finder sted ved adoption og ved tvangsfjernelse af børn umiddelbart bør  

 finde anvendelse.
Det bør tilstræbes, at den kunstige befrugtning har en så  

 stor tilnærmelse til den naturlige reproduktion som muligt.
 Det foreslås derfor at fastlægge regler for vurdering af et  

 forældrepar i den konkrete situation, inden de tilbydes behandling med  

 kunstig  

 befrugtning.
 Som eksempler på forhold, der kan give anledning til  

 overvejelser fra lægens side, kan nævnes det behandlingssøgende pars misbrug  

 af  

 stoffer eller alkohol.
Narkotika- eller alkoholmisbrug hos kvinden vil som  

 altovervejende hovedregel bevirke, at en læge ikke vil indlede kunstig  

 befrugtning, så længe hun ikke opfylder almindelige helbredsmæssige  

 betingelser.
Dette kan allerede finde sted i medfør af Sundhedsstyrelsens  

 gældende  

 vejledning af 30. september 1997. Der må derfor af hensyn til en kommende  

 graviditet ske afvænning, inden behandling af kvinden påbegyndes.
Et tilsvarende misbrug hos manden kan eventuelt få samme  

 virkning.
Hvis situationen hos manden er af alvorlig karakter, der åbenbart  

 kan  

 føre til problemer i forbindelse med barnets opvækst, vil det være relevant  

 at  

 stille som betingelse, at der skal indledes afvænning af manden inden  

 behandling  

 iværksættes.
En sådan situation vil falde ind under den nye bestemmelse om  

 »forældreuegnethed«.
 Hvis et behandlingssøgende pars forhold eksempelvis deres  

 mentale tilstand åbenbart vil kunne bevirke, at barnet ikke efter fødslen vil  

 få den nødvendige omsorg, skal lægen afvise at behandle parret.
Hvis parret kunne få børn ved naturligforplantning, kunne  

 der efter barnets fødsel blive behov for at iværksætte støtteforanstaltninger  

 for at sikre varetagelse af barnets tarv.
I forbindelse med kunstig  

 befrugtning  

 er det samfundet, der medvirker til, at barnet fødes, og det vil være  

 naturligt  

 i denne sammenhæng at se på, om et kommende barn allerede umiddelbart efter  

 fødslen skal have ekstraordinær støtte eller eventuelt skal anbringes uden  

 for  

 hjemmet.
 Et andet eksempel på, at et behandlingssøgende pars forhold  

 ikke giver et eventuelt kommende barn tilstrækkeligt trygge kår, er de  

 tilfælde, hvor parret eller den ene af de kommende forældre allerede har et  

 eller flere børn, der ikke bor hjemme på grund af forholdene i familien,  

 eksempelvis ved tvangsfjernelse eller ved andre forhold, der medfører en  

 risiko  

 for barnets vantrivsel.
 Som forhold, der efter regeringens opfattelse ikke skal kunne  

 danne grundlag for afslag, kan nævnes parrets økonomiske eller boligmæssige  

 forhold.  

 Et barn, der fødes efter naturlige forplantning, må acceptere de mange  

 forskellige måder en familie kan fungere på, og der kan ikke i den  

 forbindelse  

 stilles krav om eksempelvis gode økonomiske forhold.
Endvidere må der ikke meddeles afslag på grund af  

 forældrenes race, religion, etniske tilhørsforhold m.v.
Det er barnets tarv,  

 der er udgangspunktet, og vurderingen skal derfor altid være konkret baseret  

 på  

 det pågældende behandlingssøgende pars forhold.
 Hvis der efter lægens vurdering er  

  

 åbenbar tvivl  

 om,  

 at et par, der henvender sig med anmodning om behandling med kunstig  

 befrugtning, kan drage fornøden omsorg for et barn efter fødslen, skal lægen  

 afvise at behandle.
Hvis der ikke er tale om åbenbar tvivl, men lægen har en  

 begrundet mistanke om, at forældreparret ikke vil kunne drage omsorg for  

 barnet,  

 skal lægen inddrage anden relevant sagkundskab.
Dette kan være parrets  

 praktiserende læge eller sociale myndigheder.
Med parrets samtykke kan disse  

 instanser inddrages ved vurderingen af omsorgsevnen.
Hvis parret ikke  

 samtykker, skal lægen afvise at indlede behandling.
 Hvis en læge herefter nægter at indlede behandling med  

 kunstig befrugtning på grundlag af tvivl om parrets forældreegnethed, kan  

 afgørelsen inden 4 uger efter meddelelsen til parret påklages til  

 Ankestyrelsen.
 Det er den læge, der giver afslag på behandling, der skal  

 vejlede parret om klagemuligheden.
 I forbindelse med fastsættelse af de nærmere regler om  

 forældreuegnethedsvurderingen vil de sagsbehandlingsregler, der skal finde  

 sted  

 ved Ankestyrelsens behandling af denne type sager, blive fastsat i samarbejde  

 med Socialministeriet.
 Der forventes kun få sager, der påklages til Ankestyrelsen,  

 idet niveauet for det samlede antal afslag  højt regnet - ikke ventes  

 at  

 overstige 10 om året, og alle forventeligt ikke vil påklage en negativ  

 afgørelse.
4.3 Ægdonation Efter den gældende lovs § 14, stk. 1, må en  

 kvinde kun donere æg til anden kvinde, så denne kan blive gravid, hvis  

 kvinden  

 selv er i behandling med kunstig befrugtning.
 Baggrunden for denne bestemmelse er, at man ikke har ønsket  

 at udsætte raske kvinder, der ikke selv var i behandling, for de ulemper, som  

 en ægdonation kunne have.
 Der er for tiden lang ventetid for kvinder, der har behov  

 for en ægdonation for at blive gravide.
I 2004 donerede omkring 65 kvinder, der selv var i  

 fertilitetsbehandling æg til andre kvinder med henblik på, at disse skulle  

 opnå  

 graviditet.
Fra hver kvinde fik man i gennemsnit 2 æg, der var egnede til  

 ægoplægning.
Med disse æg var det muligt at behandle omkring 45 kvinder med  

 gennemsnitligt  

 2 oplægninger.
 Denne behandlingskapacitet har været stort set uændret  

 siden 1994. De i perioden voksende ventetider viser et stigende udækket behov  

 på trods af, at flere kvinder årligt skønnes at vælge behandling ved  

 udenlandske  

 klinikker.
Hvis et par i dag ønsker ægdonation, sættes de som udgangspunkt  

 på en venteliste for ægdonation.
Generelt er der i øjeblikket en tendens til,  

 at det offentlige sygehusvæsen stopper disse tilbud på grund af lange  

 ventetider,  

 da det nødvendige antal æg ikke er til stede.
Nogle steder i privat regi er  

 tilbuddet om behandling med ægdonation også stoppet.
 Der er nu over 15 års internationale erfaringer med  

 ægdonation, og behandlingerne er blevet forbedret gennem årene.
 Med de nye behandlingsmetoder er behandlingstiden halveret  

 og overstimulationsrisikoen er også halveret, således at ægdonation ikke  

 indebærer de samme risici som tidligere.
 Hvis ægdonation bliver tilladt for alle kvinder, vil  

 Sundhedsstyrelsen i givet fald fastsætte krav i vejledningen, eksempelvis at  

 der i tilfælde, hvor den donerende kvinde ikke selv skal opnå graviditet,  

 anvendes en speciel lav hormondosis.
 På denne baggrund foreslås det, at der nu åbnes op for at  

 give tilladelse til ægdonation for kvinder, der ikke selv er i behandling med  

 kunstig befrugtning.
Der tilstræbes en parallelitet mellem ægdonation og  

 sæddonation, således at der også ved udvælgelse af ægdonor alene kan tages  

 højde  

 for vægt, hudfarve, hårfarve og øjenfarve, jf.
Sundhedsstyrelsens vejledning  

 af  

 30. september 1997.
4.4. Ændring af nedfrysningstidens længde Ved fremsættelsen i 1997 i Folketinget af det første  

 forslag til lov om kunstig befrugtning m.v. indeholdt forslaget en maksimal  

 opbevaringsfrist for frosne æg på 1 år med mulighed for dispensation.  

 Dispensationsadgangen skulle begrundes i en lægelig vurdering af den fysiske  

 og  

 psykiske belastning af kvinden i forbindelse med en eventuel ny  

 hormonstimulering og ægudtagning.
Derudover kunne helbredsmæssige forhold hos  

 kvinden eller manden medføre, at ægopsætning inden for 1-års fristen ikke  

 ville  

 være lægeligt forsvarlig.
 Baggrunden for dette forslag var således ikke, at  

 nedfrysningstidens længde skulle sikre mulighed for at få flere børn, men var  

 fastsat af hensyn til en igangværende behandling.
 Drøftelserne i Folketinget førte imidlertid til, at den  

 maksimale opbevaringstid for æg blev fastsat til 2 år uden adgang til  

 dispensation.
 Udviklingen har vist, at spørgsmålet, der således allerede  

 for flere år siden har været bragt på bane, har forårsaget mange henvendelser  

 såvel til Sundhedsstyrelsen som til ministeriet med anmodning om  

 dispensation.  

 Disse dispensationsansøgninger har i de seneste år for den største dels  

 vedkommende drejet sig om mulighederne for at få barn nummer 2.
 Nedfrysningstidens længde indebærer ikke forhold, der vil  

 få betydning for et kommende barn, idet der med de frister, der arbejdes med,  

 ikke sundhedsfagligt kan påvises skader på et kommende barn.
Nedfrosne æg er underkastet andre bestemmelser i  

 lovgivningen end opbevaringstidens længde.
Der findes eksempelvis krav om  

 destruktion i tilfælde af dødsfald eller skilsmisse, regler om donation til  

 anden kvinde, bestemmelser om samtykke ved donation til forskning etc.
For at sik  

 re overholdelse  

 af disse bestemmelser er det regeringens opfattelse, at der fortsat skal være  

 en maksimal opbevaringstid for nedfrosne æg.
Det foreslås derfor, at  

 menneskelige æg maksimalt skal kunne opbevares i 5 år efter udtagningen.
5. Høring Regeringens oprindelige  

 lovforslag blev udsendt i høring i marts 2004 hos en række myndigheder og  

 organisationer.  

 Den særligt hastende del af lovforslaget om adgang til  

 præimplantationsdiagnostik (§ 7, stk. 3 og 4) blev gjort til  

 genstand  

 for en særskilt behandling i Folketinget og vedtaget den 31. marts 2004 med  

 ikrafttræden den 5. april 2004.
 Ved 1. behandlingen af det resterende lovforslag L 187 i  

 Folketinget den 21. april 2004 var der enighed om, at regeringen skulle indgå  

 i  

 yderligere drøftelser med de politiske partier.
De elementer, der nu indgår i lovforslaget, har efter  

 regeringens opfattelse en sådan karakter, at de repræsenterer velkendte  

 synspunkter  

 og holdninger.
Lovforslaget har derfor ikke været udsendt i høring.
 6. Økonomiske og administrative konsekvenser for  

 det offentlige m.v.
For  

 amterne,  

 herunder Hovedstadens Sygehusfællesskab og Bornholms Kommune  

 vil bestemmelsen  

 om, at der i det offentlige sygehusvæsen kan oplægges allerede nedfrosne æg  

 inden for den foreslåede opbevaringstid på 5 år med henblik på, at parret kan  

 få flere børn, ikke medføre en forøgelse af økonomiske byrder, idet der  

 allerede i dag ydes behandling med oplægning af æg, såfremt der findes  

 nedfrosne.
For så vidt angår de amtskommuner, der har givet tilladelse til  

 behandling med henblik på, at par kan få barn nummer to  ud over  

 oplægning af  

 allerede nedfrosne æg  vil bestemmelsen repræsentere en mindreudgift.
Bestemmelsen om, at der kan afvises behandling med kunstig  

 befrugtning, og muligheden for at klage over en sådan afgørelse til  

 Ankestyrelsen, betyder merudgifter for staten.
Det skønnes, at omfanget af  

 sådanne sager vil være meget beskedent, og ikke udgøre over 10 pr. år.
Det  

 skønnes at udgifterne hertil for Ankestyrelsen vil udgøre maksimalt ca. 0,05  

 mio. kr.
 For så vidt angår den lempeligere adgang til ægdonation,  

 vil der kunne påregnes øgede udgifter som følge af ægdonation.
I 2004 donerede omkring 65 kvinder, der selv var i  

 fertilitetsbehandling, æg til andre kvinder med henblik på, at disse skulle  

 opnå graviditet.
Fra hver kvinde fik man i gennemsnit 2 æg, der var egnede  

 til  

 ægoplægning.
Dette muliggjorde behandling af omkring 45 kvinder, som i  

 gennemsnit fik knap to behandlinger hver.
Det vides ikke, hvor mange kvinder, der ikke selv er i  

 fertilitetsbehandling, der vil være villige til at donere æg.
I det følgende  

 er  

 lagt til grund, at der vil ske  

 en  

 fordobling af antallet af donationer, dvs. 65 ekstra donationer pr. år.  

 Udgifterne pr. behandling (ægudtagning inkl. undersøgelser og  

 medicinomkostninger  

 til hormonel forberedelse) udgør ca. 15.500 kr., hvilket svarer til en  

 meromkostning  

 på knapt 1,0 mio. kr.
Med dobbelt så mange donationer vil der også kunne behandles  

 dobbelt så mange som i dag.
Det betyder, at yderligere omkring 45 kvinder kan  

 blive behandlet (under forudsætning af at de i gennemsnit modtager to  

 behandlinger  

 hver), dvs. i alt yderligere 90 behandlinger.
Prisen for en behandling med  

 ægoplægning inkl. medicinudgifter til hormonel forberedelse udgør ca. 8.000  

 kr., hvilket svarer til en meromkostning på godt 0,7 mio. kr.
 De samlede årlige meromkostninger skønnes på baggrund af  

 ovenstående at udgøre i alt ca. 1,7 mio. kr., heraf vil det offentlige skulle  

 afholde godt 1,1 mio. kr., idet det forventes, at ca. 2/3 af behandlingerne  

 vil  

 foregå i offentligt regi og ca. 1/3 af behandlingerne i privat regi.
 De samlede merudgifter ved en fordobling af  

 behandlingskapaciteten  som skønnes nødvendig, hvis en normalisering af  

 ventetiden på behandling skal opnås  vil skulle afholdes inden for  

 Indenrigs-  

 og Sundhedsministeriets ramme.
 Omkostningerne ved opbevaring af  

  

 nedfrosne æg  

  

 er så lille, at en meromkostning  

 inden for de i forslaget fastsatte rammer ikke vil belaste det offentlige  

 sygehusvæsen.
 For det private  

  

 erhvervsliv  

  

 vurderes det, at de private fertilitetsklinikker næppe vil få  

 yderligere henvendelser om behandling, da det offentlige sygehusvæsen som  

 hovedregel kun har ydet behandling til at få ét barn.
 Lovforslaget har ingen  

  

 miljømæssige  

  

 konsekvenser og indeholder ingen  

  

 EU-retlige  

  

 aspekter.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen 1,2 mio. kr.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Tilbud om behandling på de  

 regionale sygehuse Med bestemmelsen fastslås det, at der på de regionale  

 sygehuse kun skal ydes behandling til, at et par kan få ét fællesbarn.
Hvis  

 et  

 par ønsker indledt behandling med henblik på at få flere børn, kan dette ske  

 i  

 det private regi mod betaling.
Dette gælder dog ikke i de tilfælde, hvor  

 Sundhedsstyrelsen giver tilladelse til anvendelse af  

 præimplantationsdiagnostik  

 i særlige tilfælde, jf. ændring i lov nr. 240 af 5. april 2004.
 Med bestemmelsen i stk. 2, er der mulighed for at  

 fortsætte den hidtidige praksis på de offentlige sygehuse, hvorefter par, der  

 har nedfrosne æg efter fødsel af det første barn, kan få foretaget  

 ægoplægning.
 De regionale sygehuse anvendes i denne sammenhæng i  

 overensstemmelse med bestemmelserne i Sundhedsloven, jf. lov nr. 546 af 24.  

 juni 2005.
 Dette betyder, at det er de myndigheder, der omtales i  

 ovennævnte lov, der er omfattet af bestemmelsen i loven om kunstig  

 befrugtning.
Endvidere er det også i forbindelse med behandling med  

 kunstig befrugtning den mulighed, at et regionsråd kan indgå overenskomst med  

 eller på anden måde benytte private institutioner som led i løsningen af  

 opgaver på dette område.
Dette forudsætter dog, at bestemmelserne i loven om  

 kunstig befrugtning overholdes.
 Det bemærkes, at behandling med kunstig befrugtning, der  

 finder sted i overensstemmelse med bestemmelserne i forslagets nr. 1, er  

 underkastet de bestemmelser om vederlagsfri behandling, som er gældende i  

 henhold til Sundhedsloven.
 Til nr. 2.
Kriterier for afgrænsning  

 af forældreuegnethed Med bemyndigelsen til indenrigs- og sundhedsministeren til  

 at fastsætte kriterier for afgrænsning af forældreuegnethed vil der blive  

 indført en »nødbremse« i tilfælde, hvor dette er nødvendigt.
Samtidig kan der  

 fastsættes regler, der ikke medfører omfattende vurderinger.
 Det skønnes vigtigt, at opnåelse af forældreskab gennem  

 kunstig befrugtning ligger så nær op af det naturlige forældreskab som  

 muligt.
Af retssikkerhedsmæssige grunde er det nødvendigt med en  

 klageinstans, der kan vurdere, om en læges afslag på behandling bygger på et  

 fornuftigt skøn.
Det foreslås, at Ankestyrelsen påtager sig denne opgave.
De  

 nærmere regler for sagsbehandlingen vil blive fastsat af indenrigs- og  

 sundhedsministeren  

 i samarbejde med Socialministeriet.
 Til nr. 3.
Ægdonation Med bestemmelsens ophævelse gives der adgang til at  

 kvinder, der ikke selv er i fertilitetsbehandling, kan donere æg.
 De nærmere regler vil blive fastsat af indenrigs- og sundhedsministeren  

 ved ændring af den gældende bekendtgørelse om kunstig befrugtning  

 (bekendtgørelse nr. 728 af 17. september 1997). Endvidere vil  

 Sundhedsstyrelsen  

 fastsætte vejledende retningslinjer af sundhedsfaglig art.
Til nr. 4 Nedfrysningstidens længde Fastlæggelse af en maksimal opbevaringsfrist på 5 år er en  

 absolut frist, hvortil der ikke er knyttet nogen dispensationsadgang.
 Det bemærkes, at overflytning af æg mellem  

 behandlingssteder eller donation til forskningsformål ikke bevirker  

 forlængelse  

 af opbevaringstidens længde.
 Bestemmelsen medfører ikke ændringer i de øvrige regler,  

 der er gældende for befrugtede og ubefrugtede æg i medfør af loven og  

 bekendtgørelsen.
I den gældende lov er såvel befrugtede som ubefrugtede æg  

 omfattet af bestemmelserne.
For ubefrugtede ægs vedkommende gør der sig ikke  

 det samme beskyttelseshensyn gældende, som for de befrugtede æg.
Destruktion  

 af  

 ubefrugtede æg er således ikke et etisk dilemma, som påkalder sig særlige  

 vanskeligheder.
Med den eksisterende teknik nedfryses ubefrugtede æg ikke.  

 Når  

 disse alligevel er medtaget i lovgivningen, skyldes det hensynet til ikke  

 pludselig at stå i en situation, hvor loven ikke tager stilling til  

 håndteringen, for eksempel i forbindelse med destruktion ved dødsfald.
 Til nr. 5.
 Det er ikke hensigtsmæssigt at strafsanktionere  

 bestemmelsen om en læges mulighed for at nægte behandling i tilfælde, hvor  

 lægen er i tvivl om, hvorvidt et par vil kunne drage omsorg for et barn efter  

 fødslen.
Til § 2 Det foreslås at loven træder i kraft den 1. januar 2007.
Forslaget om forlængelse af nedfrysningstidens længde fra 2  

 til 5 år medfører en for borgerne mere gunstig retstilstand.
Når lovforslaget  

 først er vedtaget, skønnes det rigtigst at lade de lempeligere regler træde i  

 kraft straks.
 Lovforslaget medfører, at de kvinder, der på tidspunktet  

 for lovens ikrafttræden allerede har fået nedfrosset æg, får mulighed for at  

 have disse nedfrosset i sammenlagt 5 år iberegnet den allerede forløbne  

 periode.
 Det vil være nødvendigt at foretage ændringer i  

 Sundhedsministeriets bekendtgørelse nr. 728 af 17. september 1997 om kunstig  

 befrugtning og i Sundhedsstyrelsens vejledning af 30. september 1997 om  

 kunstig  

 befrugtning og anden reproduktionsfremmende behandling.
 Det forudsættes, at regler, der vedrører nedfrysningstidens  

 længde, snarest efter loven ikrafttræden vil blive bragt i overensstemmelse  

 med  

 de vedtagne lovændringer.
Til § 3 Loven om kunstig befrugtning gælder ikke for Færøerne eller  

 Grønland.
 For Færøernes vedkommende kan loven  helt eller delvist   

 sættes i kraft ved kongelig anordning med de afvigelser, som de særlige  

 færøske  

 forhold tilsiger.
 For Grønlands vedkommende er kompetencen til at fastsætte  

 regler på sundhedsområdet overgået til hjemmestyrets myndigheder.
Lovforslaget sammenholdt med gældende lov Gældende formulering Lovforslaget 1.  

 1.  

  

 Efter kapitel 1 indsættes:
»Kapitel 1  

 a Tilbud om behandling med kunstig befrugtning i det  

 offentlige sygehusvæsen § 1 a.  

  

 Regionsrådene må på deres sygehuse kun yde behandling med kunstig befrugtning  

 til par, såfremt der ikke er fælles børn, jf. dog stk. 2 og § 7,  

 stk. 3.
Stk. 2  

. Til par, som  

 har fået et barn ved kunstig befrugtning, og hvor der efter endt behandling  

 fortsat er nedfrosne æg, kan regionsrådene inden for den frist, der er nævnt  

 i § 15, stk. 1, tilbyde at opsætte æg på deres sygehuse med henblik  

 på, at parret kan få flere børn.« 2.  

  

 Efter § 6 indsættes:
 »  

 § 6  

 a.  

  

 Hvis den læge, der er ansvarlig for behandling med kunstig  

 befrugtning, vurderer, at der er åbenbar tvivl om et pars evne til at drage  

 fornøden omsorg for et barn efter fødslen, skal lægen afvise behandling med  

 kunstig befrugtning.
Stk. 2  

. Hvis den  

 læge, der er ansvarlig for behandling med kunstig befrugtning, finder, at der  

 er begrundet tvivl om et pars evne til at drage omsorg for et barn efter  

 fødslen, skal lægen med parrets samtykke inddrage anden sagkundskab i  

 vurderingen af forældreegnethed, inden behandling iværksættes.
Ved manglende  

 samtykke skal lægen afvise behandling.
 Stk. 3  

. Afviser en  

 læge at indlede behandling med kunstig befrugtning på grund af forhold  

 omhandlet i stk. 1 og stk. 2, kan sagen indbringes for  

 Ankestyrelsen  

 senest 4 uger efter, at afgørelsen er meddelt parret.
 Stk. 4  

. Indenrigs- og  

 sundhedsministeren kan fastsætte nærmere regler om bestemmelserne i  

 stk. 1 - 3.«.
 § 14.  

  

 Donation  

 af æg med det formål at opnå graviditet hos en anden kvinde må kun finde  

 sted, hvor æggene udtages som led i in vitro-behandling af den donerende  

 kvinde.
 3.  

  

 I  

  

 § 14  

  

 ophæves stk. 1, og stk. 2 bliver herefter  

 stk. 1.
 Stk. 2.  

  

 Kunstig befrugtning med et æg doneret af en  

 anden kvinde må ikke finde sted, hvis den donerende kvindes identitet på  

 forhånd er kendt af det modtagende par, ligesom det modtagende par ikke på  

 forhånd må bestemme donors identitet.
 § 15.  

  

 Befrugtede og ubefrugtede  

 menneskelige æg kan opbevares i op til 2 år, hvorefter æggene skal  

 destrueres.
 4.  


  

 § 15, stk. 1,  

  

 ændres »2 år«  

 til:  

 »5 år«.
 § 29.  

  

 Medmindre højere straf er forskyldt  

 efter den øvrige lovgivning, straffes den, der overtræder §§ 2-16,  

 § 18,  

 § 19, § 21, stk. 1, og §§ 22-28, med bøde eller hæfte.
 5.  

  

 I  

  

 § 29, stk.1  

  

 , ændres »§§ 2-16«  

 til: »§§ 2-6 og §§ 7-16«.
