 I henhold til §§ 62, stk. 2, 63, stk. 5, og 65, stk. 6, i lov om  

 arbejdsformidling og arbejdsløshedsforsikring m.v., jf. lovbekendtgørelse nr.  

 510 af 19. juli 1989, fastsættes efter forhandling med Landsarbejdsnævnet:
 § 1.  Ved sæsonarbejde forstås både et af årstiderne  

 betinget arbejde og arbejde, hvori en ulønnet arbejdsfri periode indgår som  

 et tilbagevendende element i beskæftigelsesvilkårene.
 § 2.  Arbejdsløshedskassen skal undersøge og konkret  

 vurdere, om et medlem har begrænset sin rådighed for arbejdsmarkedet til  

 sæsonarbejde, hvis medlemmet på tidspunktet for anmodningen om dagpenge:
 Stk. 2.  Et medlem vil efter en konkret vurdering kunne  

 anses for at stå til rådighed for arbejdsmarkedet, hvis:
 Stk. 3.  De forhold, der er nævnt i stk. 1 og stk. 2,  

 skal indgå i en samlet vurdering af, om medlemmet står til rådighed for  

 arbejdsmarkedet.
 § 3.  Et helt eller delvist ledigt medlem, der efter  

 en konkret vurdering anses for at have begrænset sin rådighed for  

 arbejdsmarkedet til sæsonarbejde, jf. § 2, kan ikke få dagpenge.
 Stk. 2.  Et fuldtidsforsikret medlem kan igen få  

 dagpenge efter mere end 300 timers arbejde i en periode på 10 uger, hvis  

 arbejdet er udbudt på almindelige løn- og ansættelsesvilkår, og arbejdet ikke  

 er sæsonarbejde. 10-ugers-perioden kan kun forlænges, hvis medlemmet har  

 afholdt ferie inden for ferielovens rammer, eller hvis der er søgnehelligdage  

 eller overenskomstmæssige fridage.
 Stk. 3.  Et deltidsforsikret medlem kan igen få  

 dagpenge, når medlemmet i en 10-ugers-periode har haft mindst 150 timers  

 arbejde, jf. stk. 2.
 Stk. 4.  Arbejdsløshedskassen skal ved dokumentation fra  

 medlemmets arbejdsgiver sikre sig, at betingelserne for udbetaling af  

 dagpenge efter stk. 2 og stk. 3 er opfyldt.
 § 4.  Bekendtgørelsen træder i kraft den 1. januar  

 1990.
 Stk. 2.  Samtidig hermed ophæves:
 § 5.  Der udarbejdes en vejledning om anvendelsen af  

 bekendtgørelsen.
