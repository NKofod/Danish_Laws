(autorisation, virksomheder) Som bekendt skal veterinærdirektoratets afdeling for levnedsmiddelkontrol  

 dels meddele autorisation til tilvirkning af levnedsmidler i henhold til § 2,  

 stk. 1, i miljøministeriets bekendtgørelse nr. 368 af 27. juni 1974 om  

 autorisation af virksomheder, der tilvirker levnedsmidler eller  

 tilsætningsstoffer, dels meddele godkendelse til tilvirkning af kødvarer i  

 henhold til § 16, stk. 1, i landbrugsministeriets bekendtgørelse nr. 482 af  

 27. september 1974 om kød m.m. til hjemmemarkedet.
Det fremgår af de hidtil til direktoratet indsendte ansøgninger om  

 autorisation/godkendelse af virksomheder, at der hersker nogen uklarhed om,  

 hvorledes fremgangsmåden, herunder den rent formelle, er ved fremsendelse af  

 sagerne.
Derfor har veterinærdirektoratet fundet det rimeligt at orientere  

 stadsdyrlægerne om den rent praktiske fremgangsmåde ved indsendelsen.
 Ansøgningsskema.
 Det tidligere fremsendte ansøgningsskema findes i kopisæt, der for siderne  

 1, 2 og 3's vedkommende er præpareret således, at karbonpapir er unødvendigt.  

 Originalarket fremsendes til veterinærdirektoratet, siderne 2 og 3 er til  

 tilsynsmyndighedens disposition, medens side 4 er til ansøgerens eget brug.  

 Veterinærdirektoratet har fundet det rimeligt, at tilsynsmyndigheden har 2  

 kopier til disposition, således at levnedsmiddelkontrolenheden har den ene  

 kopi og vedkommende kommunalbestyrelse har den anden.
 Tegninger.
Af de til ansøgningen ønskede tegninger i 2 eksemplarer skal kun det ene  

 eksemplar fremsendes til veterinærdirektoratet, det andet eksemplar er til  

 disposition for tilsynsmyndigheden.
Som retningslinie for målestokforhold  

 skal meddeles, at en oversigtstegning i størrelsesforholdet 1:50, 1:100 eller  

 1:200 (alt efter virksomhedens størrelse) i de fleste tilfælde er  

 tilfredsstillende.
Tegning af produktionsanlæg og inventar kan afgives på  

 oversigtstegningen, såfremt dette er klart og overskueligt eller som separat  

 tegning gerne i størrelsesforholdet 1:50. Da veterinærdirektoratet er bekendt  

 med, at der for enkelte virksomheder ikke foreligger ajourførte tegninger,  

 samt at opmåling m.v. med arkitekt/ingeniørbistand kan blive bekosteligt, vil  

 man i almindelighed acceptere, at der fremsendes tegninger i korrekt  

 målestokforhold udført af andre end arkitekt eller ingeniør.
 Bemærkninger vedr. virksomhedernes indretning m.v.
Veterinærdirektoratet skal henstille, at den lokale tilsynsmyndighed ved  

 besigtigelse af virksomhederne vurderer de enkelte lokalers indretning,  

 produktionsanlæg, øvrigt inventar, drift, vedligeholdelse og renholdelse samt  

 personalehygiejne i henhold til reglerne i veterinærdirektoratets cirkulære  

 af 25. oktober 1974 om virksomheder, der tilvirker levnedsmidler,  

 miljøministeriets bekendtgørelse nr 368. af 27. juni 1974 om autorisation af  

 virksomheder, der tilvirker levnedsmidler eller tilsætningsstoffer og  

 landbrugsministeriets bekendtgørelse nr. 482 af 27. september 1974 om kød  

 m.m. til hjemmemarkedet, alt i det omfang bestemmelserne er relevante for den  

 enkelte virksomhed.
Ovennævnte vurdering bedes vedlagt som bemærkninger til  

 ansøgningen.
 Indstilling.
I indstillingen til veterinærdirektoratet om, hvorvidt og på hvilke vilkår  

 en autorisation/godkendelse kan meddeles, bedes anført de efter  

 tilsynsmyndighedens skøn nødvendige betingelser under hensyn til de for den  

 enkelte virksomhed gældende bestemmelser.
Indstillingen sendes derefter til  

 veterinærdirektoratet bilagt ovennævnte bemærkninger samt det udfyldte  

 ansøgningsskema og de dertil hørende tegninger.
 Besigtigelse.
 Ved denne fremgangsmåde gives der veterinærdirektoratet mulighed for at  

 vurdere alle relevante oplysninger og afgøre, hvorvidt der er behov for  

 yderligere besigtigelse af virksomheden, før en autorisation/godkendelse kan  

 meddeles.
 P.V.V.
