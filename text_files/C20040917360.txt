Vejledning  

 om  

  

 registrering af faderskabet i  

 forbindelse med anmeldelse af barnets fødsel (Til personregisterførerne i de sønderjyske landsdele) 1. Indledning Den 1. juli 2002 trådte børneloven (lov nr. 460 af 7. juni 2001)  

 i kraft.
Børneloven afløste faderskabsreglerne i lov nr. 200 af 18. maj 1960  

 om  

 børns retsstilling med senere ændringer.
Denne lov benævnes herefter  

 lov om  

 børns forsørgelse.
 I medfør af børnelovens § 33, stk. 1 og 2, blev der ved  

 bekendtgørelse nr. 451 af 13. juni 2002 om registrering af faderskabet i  

 forbindelse med anmeldelse af barnets fødsel med senere ændringer fastsat  

 nærmere administrative regler (omtalt som bekendtgørelsen i denne  

 vejledning).
 Endvidere blev der som følge af de nye regler foretaget  

 ændringer i bekendtgørelse nr. 572 af 22. november 1977 om anmeldelse af  

 fødsel, navn og dødsfald i de sønderjyske landsdele med senere ændringer samt  

 i  

 cirkulære nr. 29 af 1. marts 1982 om førelse af personregistrene i de  

 sønderjyske landsdele med senere ændringer.
 Ved lov nr. 133 af 2.marts 2004 om ændring af lov om ligsyn,  

 obduktion og transplantation m.v. og børneloven blev børnelovens § 2, stk. 2,  

 ændret, således at det nu fremgår af bestemmelsen, at hvis et barn er dødfødt  

 eller dør, før registreringen af barnets fødsel finder sted, kan en mand i  

 forbindelse  

 med registreringen af barnets fødsel registreres som far til barnet, hvis han  

 og moderen sammen skriftligt erklærer, at de ønsker ham registreret som far.
Formålet med bestemmelsen er at give  

 ugifte forældre til et dødfødt barn eller et barn, som dør umiddelbart efter  

 fødslen, samme mulighed som andre forældre for enkelt og hurtigt at få  

 mandens  

 faderskab registreret i forbindelse med registreringen af fødslen.
Det bør  

 ikke  

 kræves af forældrene, at de erklærer, at de vil varetage omsorgen og ansvaret  

 for barnet, og de bør ikke i den meget vanskelige situation, de står i, være  

 henvist til at rejse faderskabssag ved statsamtet.
Civilretsdirektoratet har godkendt to blanketter (omsorgs- og  

 ansvarserklæring samt erklæring om registrering af faderskab) til brug for  

 registrering af faderskabet til et barn født af en ugift kvinde.
Endvidere er  

 blanketterne til brug for anmeldelse af fødsel revideret.
 I det følgende redegøres  blandt andet på baggrund af  

 forarbejderne til børneloven  for en række af de ændringer, som navnlig  

 har  

 betydning for personregisterførerne.
 Registrering af et faderskab, der foretages, efter at barnets  

 fødsel er registreret i personregistret, er ikke omfattet af denne  

 vejledning.  

 Det samme gælder ændringer af allerede registrerede faderskaber.
2. Børnelovens formål Børneloven bygger på et princip om ligestilling mellem gifte og  

 ugifte forældre og deres børn.
For ugifte forældre vil faderskabsspørgsmålet  

 kunne afsluttes mere smidigt end tidligere, hvor der altid skulle rejses sag  

 i  

 statsamtet.
Spørgsmålet om registrering af faderskab i forbindelse med  

 fødslen  

 løses i dag så vidt muligt ens for gifte og ugifte forældre.
 Betegnelserne ægtebørn og børn uden for ægteskab er afskaffet.
3. Registrering af faderskab til et barn født af en gift kvinde Efter børnelovens § 1, stk. 1, anses ægtemanden som far til  

 barnet.
Personregisterføreren skal sikre sig, at ægteskabet består på det  

 tidspunkt, hvor barnet fødes.
Det er derimod uden betydning, om samlivet  

 mellem  

 ægtefællerne på fødselstidspunktet er eller har været ophævet.
Forholdene i  

 den  

 periode, hvor moderen blev gravid (konceptionsperioden), er normalt uden  

 betydning.
 Registreringen af faderskabet sker i forbindelse med  

 registrering af barnets fødsel, jf. nedenfor.
Der gælder tre undtagelser fra denne hovedregel.
Disse er nævnt  

 i børnelovens § 1, stk. 2, nr. 1-3.
1)  

 	  

    

 Hvis ægtefællerne på  

 tidspunktet for barnets fødsel er separerede, kan ægtemanden ikke automatisk  

 registreres som far til barnet.
Som det fremgår nedenfor i afsnit 4, kan  

 separerede ægtefæller heller ikke få registreret faderskabet i medfør af  

 børnelovens § 2 ved blot at udfylde en omsorgs- og ansvarserklæring.
Manden  

 må  

 i disse tilfælde anerkende faderskabet over for statsamtet.
Dette kan ske  

 såvel  

 før, jf. afsnit 5, som efter barnets fødsel.
2)  

 	  

    

 Endelig kan  

 ægtemanden ikke registreres som far til barnet, hvis begge ægtefæller anmoder  

 om, at der rejses faderskabssag.
Det er ikke tilstrækkeligt, at den ene af  

 ægtefællerne anmoder herom.
I sådanne tilfælde skal ægtemanden registreres  

 som  

 barnets far, og den ægtefælle, der har gjort indsigelse, må henvises til  

 efterfølgende at rejse sag ved statsamtet.
3)  

 	  

    

 Endelig kan  

 ægtemanden ikke registreres som far til barnet, hvis begge ægtefæller anmoder  

 om, at der rejses faderskabssag.
Det er ikke tilstrækkeligt, at den ene af  

 ægtefællerne anmoder herom.
I sådanne tilfælde skal ægtemanden registreres  

 som  

 barnets far, og den ægtefælle, der har gjort indsigelse, må henvises til  

 efterfølgende at rejse sag ved statsamtet.
Der gælder ikke  

 særlige formkrav til ægtefællernes anmodning om rejsning af faderskabssag.  

 Denne kan f.eks. fremgå af fødselspapirerne, eller ægtefællerne kan rette  

 henvendelse herom til personregisterføreren.
Er registrering af faderskabet  

 allerede sket, henvises ægtefællerne (eller en af dem) til selv at rejse  

 faderskabssag ved statsamtet med henblik på at få den skete registrering  

 ændret.
 Selvom ægtemanden er død før barnets fødsel, kan han registreres  

 som far, hvis dødsfaldet er sket inden for de sidste 10 måneder før barnets  

 fødsel, jf. børnelovens § 1, stk. 3.
Dette gælder dog ikke, hvis ægtefællerne på dødstidspunktet var  

 separerede, hvis moderen inden for de sidste 10 måneder før barnets fødsel  

 har  

 været gift med en anden mand uden at være separeret, eller hvis moderen  

 anmoder  

 om, at der rejses faderskabssag.
Disse undtagelser fremgår af børnelovens §  

 1,  

 stk. 4, nr. 1  3, og svarer til dem, der gælder, når ægtemanden lever.
Hvis betingelserne i børnelovens § 1 er opfyldt, registrerer  

 personregisterføreren faderskabet i overensstemmelse med de gældende regler  

 om  

 notering i personregistret.
Kopi af anmeldelsesblanketten med påtegning om,  

 at  

 faderskabet er registreret, sendes til ægtemanden (eventuelt til dennes  

 dødsbo), jf. bekendtgørelsens § 5, stk. 3.
Registreringen er foreløbig i seks måneder efter, at barnet er  

 født, jf. børnelovens § 5. Inden for denne periode kan moderen, faderen eller  

 en særlig værge for barnet rejse faderskabssag ved statsamtet.
Retten til at  

 rejse faderskabssag omfatter også faderens dødsbo, medmindre faderen må anses  

 for at have anerkendt barnet som sit.
Bestemmelsen i børnelovens § 5 omfatter  

 også tilfælde, hvor faderskabet er registreret efter børnelovens § 2 eller §  

 3,  

 eller hvor der efter børnelovens § 14 er sket anerkendelse i statsamtet før  

 barnets fødsel, jf. afsnit 4 og 5.
 Kan registrering af faderskabet ikke ske, giver  

 personregisterføreren statsamtet meddelelse herom, jf. nedenfor i afsnit 7.
Bilag, der skal vedlægges fødselsanmeldelsen Forældrenes fødsels- og navneattester/dåbsattester samt deres  

 vielsesattest.
4. Registrering af faderskab til et barn født af en ugift kvinde Efter børnelovens § 2, stk. 1, anses en mand som far til barnet,  

 hvis han og moderen skriftligt erklærer, at de sammen vil varetage omsorgen  

 og  

 ansvaret for barnet.
Registrering af faderskabet sker i forbindelse med  

 registrering af barnets fødsel (omsorgs- og ansvarserklæring).
 Det fremgår endvidere af børnelovens §  

 2, stk. 2, at hvis barnet er dødfødt eller dør, før registreringen af fødslen  

 finder sted, kan en mand i forbindelse med registreringen af barnets fødsel  

 registreres  

 som far til barnet, hvis han og moderen sammen skriftligt erklærer, at de  

 ønsker ham registreret som far (erklæring om registrering af faderskab).
Omsorgs- og ansvarserklæringen samt  

 erklæringen om registrering af faderskab afgives på særlige blanketter, som  

 er  

 godkendt af Civilretsdirektoratet.
Erklæringerne beskrives nærmere nedenfor.  

 Blanketterne udleveres til moderen af jordemoderen (lægen). De indgives til  

 personregisterføreren sammen med fødselsanmeldelsen.
Der kræves ikke  

 personligt  

 møde.
Fremkommer omsorgs- og ansvarserklæringen eller erklæringen om  

 registrering af faderskab først efter, at barnets fødsel er registreret, skal  

 forældrene henvises til at anerkende faderskabet over for statsamtet (se også  

 afsnit 6).
 Der gælder to undtagelser fra hovedreglerne i børnelovens § 2,  

 stk. 1 og 2. Disse undtagelser er nævnt i børnelovens § 2, stk. 3:
1)  

 	  

    

 Hvis mod  

  

 eren inden for de sidste 10 måneder før barnets fødsel har  

 været gift med en anden mand uden at være separeret, kan faderskabet ikke  

 registreres på baggrund af en omsorgs- og ansvarserklæring eller en erklæring  

 om registrering af faderskab afgivet af forældrene.
Denne undtagelse svarer  

 til, hvad der gælder for ægtemænd, og er nærmere omtalt i afsnit 3.  

 Registrering  

 kan derimod godt ske, selvom moderen i perioden har boet sammen med en anden  

 mand.
Det afgørende er, at de ikke har været gift.
 2)  

 	  

    

 Faderskabet kan heller ikke registreres på baggrund af en  

 omsorgs- og ansvarserklæring eller en erklæring om registrering af faderskab  

 afgivet af forældrene over for personregisterføreren, hvis en eller begge  

 forældre på tidspunktet for erklæringen er umyndig eller under værgemål.
 Foreligger der ved fødselsanmeldelsen  

 en gyldig omsorgs- og ansvarserklæring eller erklæring om registrering af  

 faderskab, registrerer personregisterføreren faderskabet på grundlag af  

 oplysningerne i fødselspapirerne og forældrenes attester.
I forbindelse med registrering i  

 personregistret anføres datoen for personregisterførerens modtagelse af  

 omsorgs- og ansvarserklæringen eller erklæringen om registrering af  

 faderskab.  

 Personregisterføreren påser samtidig, at erklæringen er korrekt udfyldt.
Er  

 dette ikke tilfældet, følges fremgangsmåden i afsnit 6. Der udstedes fødsels-  

 og navneattest (evt. fødselsattest for unavngiven) for barnet med begge  

 forældrene i forældrerubrikken, og personregisterføreren udleverer kopi af  

 omsorgs-  

 og ansvarserklæringen eller erklæringen om registrering af faderskab til  

 forældrene med påtegning om, at faderskabet er registreret.
 Kan registrering af faderskabet ikke  

 ske, giver personregisterføreren statsamtet meddelelse herom, jf. nedenfor i  

 afsnit 7.
Omsorgs- og ansvarserklæringen Erklæringen afgives skriftligt på en blanket, der er godkendt af  

 Civilretsdirektoratet.
Såvel faderens som moderens navn, CPR-nr., adresse, postnr., by  

 , land, telefonnummer og eventuel e-mail adresse skal være anført på  

 blanketten, der skal være underskrevet af begge forældre.
Ved deres  

 underskrift  

 erklærer forældrene, at de sammen vil varetage omsorgen og ansvaret for  

 barnet.  

 Endvidere erklærer de, at de er bekendt med retsvirkningerne af afgivelse af  

 erklæringen.
På blankettens bagside er optrykt en vejledning om disse  

 retsvirkninger.
Det fremgår bl.a., at forældrene får fælles  

 forældremyndighed,  

 jf. også afsnit 8. Ønsker forældrene yderligere vejledning, henvises de til  

 at  

 rette henvendelse til statsamtet herom.
Moderen erklærer endvidere ved sin underskrift, at hun ikke  

 inden for de sidste 10 måneder før barnets fødsel har været gift med en anden  

 mand uden at være separeret.
Da spørgsmålet også fremgår af  

 fødselsanmeldelsen,  

 jf. afsnit 10, kommer en ugift mor til at besvare spørgsmålet to gange.  

 Grunden  

 til, at forholdet tillige er omfattet af omsorgs- og ansvarserklæringen, er,  

 at  

 blanketten også kan anvendes til at anerkende faderskabet over for  

 statsamtet,  

 retten eller en dansk repræsentation i udlandet, jf. nedenfor.
 Er der tvivl om, hvorvidt forældrene har forstået  

 retsvirkningerne af afgivelse af erklæringen, kan faderskabet ikke  

 registreres.  

 Se nærmere herom i afsnit 6.
 Forældrenes underskrifter og dateringens rigtighed skal være  

 bekræftet af en advokat eller to vitterlighedsvidner, medmindre erklæringen  

 afgives af begge forældre i overværelse af personregisterføreren.
Omsorgs- og ansvarserklæringen er udformet, så den kan anvendes  

 i flere situationer.
Hovedområdet for erklæringen er, at ugifte par kan sende  

 eller aflevere den til personregisterføreren sammen med fødselsanmeldelsen,  

 hvorefter registrering af faderskabet kan ske i overensstemmelse med de  

 regler,  

 der er omtalt ovenfor.
Erklæringen kan imidlertid også anvendes, hvis forældrene har  

 valgt at anerkende faderskabet over for statsamtet inden barnets fødsel.  

 Denne  

 situation er nærmere omtalt i afsnit 5. I disse tilfælde skal blanketten også  

 være underskrevet af en advokat eller to vitterlighedsvidner, hvis forældrene  

 har indsendt den til statsamtet.
Har forældrene derimod anerkendt faderskabet  

 ved personligt fremmøde i statsamtet, er det tilstrækkeligt, at det af  

 blanketten fremgår, at forældrene har underskrevet denne i overværelse af  

 statsamtets sagsbehandler.
Endelig kan blanketten anvendes i forbindelse med anerkendelse  

 af faderskabet over for statsamtet, retten eller en dansk repræsentation i  

 udlandet efter barnets fødsel.
Anerkendes faderskabet over for retten eller  

 en  

 dansk repræsentation, er det tilstrækkeligt, at det af blanketten fremgår, at  

 forældrene har underskrevet erklæringen i overværelse af dommeren eller  

 repræsentationens medarbejder.
For så vidt angår vidner m.v. gælder her det  

 samme som ved anerkendelse over for statsamtet inden barnets fødsel.
Erklæring om registrering af faderskab (barnet dødfødt eller død kort efter fødslen) Erklæringen afgives skriftligt på en  

 blanket, der er godkendt af Civilretsdirektoratet.
Såvel faderens som moderens navn,  

 CPR-nr., adresse, postnr., by, land, telefonnummer og eventuel e-mailadresse  

 skal være anført på blanketten, der skal være underskrevet af begge forældre.  

 Ved deres underskrift erklærer moderen sammen med manden, at de ønsker ham  

 registreret som barnets far.
Endvidere erklærer de, at de er bekendt med  

 retsvirkningerne af afgivelse af erklæringen.
På blankettens bagside er  

 optrykt en vejledning om disse retsvirkninger. Ønsker forældrene yderligere  

 vejledning, henvises de til at rette henvendelse til statsamtet herom, jf.  

 herved også afsnit 9.
Faderskabet kan som ovenfor nævnt ikke  

 registreres på baggrund af en erklæring om registrering af faderskab, hvis  

 moderen inden for de sidste 10 måneder før barnets fødsel har været gift med  

 en  

 anden mand uden at være separeret.
Personregisterføreren bør derfor være  

 opmærksom på, at moderen på fødselsanmeldelsen har besvaret dette spørgsmål  

 benægtende.
Er der tvivl om, hvorvidt forældrene  

 har forstået retsvirkningerne af afgivelse af erklæringen, kan faderskabet  

 ikke  

 registreres.
Se nærmere herom i afsnit 6.
 Forældrenes underskrifter og  

 dateringens rigtighed skal være bekræftet af en advokat eller to  

 vitterlighedsvidner,  

 medmindre erklæringen afgives af begge forældre i overværelse af  

 personregisterføreren.
Erklæringen om registrering af  

 faderskab kan kun anvendes, når barnet er dødfødt eller død, før  

 registreringen  

 af fødslen har fundet sted, og kan kun afgives overfor personregisterføreren  

 i  

 forbindelse med registreringen af barnets fødsel.
Hvis barnet er død, og  

 faderskabet ikke registreres i forbindelse med barnets fødsel, skal  

 personregisterføreren give statsamtet meddelelse herom, såfremt moderen eller  

 nogen, som har retlig interesse i, at faderskabet fastslås, anmoder om det.
Bilag, der skal vedlægges fødselsanmeldelsen Forældrenes fødsels- og  

 navneattester/dåbsattester samt en omsorgs- og ansvarserklæring vedlægges.  

 Hvis  

 registreringen sker på baggrund af en erklæring om registrering af faderskab,  

 vedlægges udover forældrenes fødsels- og navneattester/dåbsattester denne  

 erklæring samt dødsattest for barnet.
5. Registrering af faderskab på grundlag af en anerkendelse inden  

 barnets fødsel Forældrene kan vælge at anerkende faderskabet over for  

 statsamtet inden barnets fødsel.
Dette kan ske både med og uden afgivelse af  

 en  

 omsorgs- og ansvarserklæring.
Reglerne herom findes i børnelovens § 14.
 Efter børnelovens § 3 kan faderskabet registreres i forbindelse  

 med registrering af barnets fødsel, hvis faderskabet er anerkendt over for  

 statsamtet inden fødslen efter reglerne i børnelovens § 14, stk. 1 og stk. 2,  

 nr. 1. Forældrene vil fra statsamtet have fået udleveret dokumentation for  

 anerkendelsen af faderskabet, som vedlægges, når fødslen senere anmeldes til  

 personregisterføreren.
Anerkendelsen over for statsamtet kan være sket på grundlag af  

 en omsorgs- og ansvarserklæring.
Indholdet og retsvirkningerne af denne  

 svarer  

 til indholdet og retsvirkningerne af den erklæring, som forældrene i  

 forbindelse med barnets fødsel kan afgive til personregisterføreren.
Der  

 henvises til afsnit 4.
Forældrene kan imidlertid også have valgt at anerkende  

 faderskabet over for statsamtet uden at afgive en omsorgs- og  

 ansvarserklæring.  

 Det kan bl.a. være tilfældet i de situationer, hvor ingen af forældrene  

 bestrider, at det er deres fælles barn, men hvor de ikke agter sammen at tage  

 sig af barnet.
I disse tilfælde får forældrene ikke automatisk fælles  

 forældremyndighed, jf. afsnit 8.
Personregisterføreren lægger anerkendelsen over for statsamtet  

 til grund for registrering af faderskabet i forbindelse med anmeldelsen af  

 fødslen.
Dette gælder også, selvom barnet er dødfødt eller død kort efter  

 fødslen.
Bilag, der skal vedlægges fødselsanmeldelsen Forældrenes fødsels- og navneattester/dåbsattester samt  

 dokumentation for anerkendelsen af faderskabet over for statsamtet (omsorgs-  

 og  

 ansvarserklæring eller faderskabsanerkendelse).
6. Tvivl om hvorvidt faderskabet kan registreres Personregisterføreren sender kopi af fødselspapirerne til  

 statsamtet, inden for hvis område fødslen er registreret, hvis der er tvivl  

 om,  

 hvorvidt betingelserne for at registrere faderskabet samtidig med  

 registrering  

 af fødslen er opfyldt, jf. bekendtgørelsens § 6, nr. 3.
I nogle tilfælde vil en foreliggende tvivl kunne afklares  

 umiddelbart ved, at personregisterføreren retter henvendelse til forældrene.  

 Dette kan for eksempel være tilfældet, hvis det af fødselsanmeldelsen  

 fremgår,  

 at parterne har udfyldt en omsorgs- og ansvarserklæring, men denne ikke er  

 vedlagt fødselsanmeldelsen, eller at forældrene forud for barnets fødsel over  

 for statsamtet har anerkendt faderskabet, uden at dokumentation herfor er  

 vedlagt.
Der kan også i det konkrete tilfælde opstå tvivl, hvis forældre, som  

 ikke inden fødslen har været ved statsamtet, har udfyldt og dateret en  

 omsorgs-  

 og ansvarserklæring lang tid før barnets fødsel.
Sådanne mindre problemer bør  

 løses smidigt, således at faderskabet kan registreres af  

 personregisterføreren  

 i forbindelse med registrering af fødslen.
Hvis personregisterføreren først  

 har  

 registreret fødslen, kan faderskabet dog ikke registreres på baggrund af en  

 omsorgs- og ansvarserklæring eller en erklæring om registrering af faderskab  

 afgivet over for personregisterføreren.
I disse tilfælde må forældrene derfor  

 henvises til at anerkende faderskabet over for statsamtet.
Personregisterføreren skal ikke påse, at forældrene har forstået  

 retsvirkningerne af, at faderskabet registreres.
Opstår der undtagelsesvist  

 tvivl herom, kan faderskabet dog ikke registreres, jf. bekendtgørelsens § 6,  

 nr. 3.
Bliver personregisterføreren således opmærksom på, at parterne  

 muligvis ikke har forstået, at f.eks. afgivelse af en omsorgs- og  

 ansvarserklæring medfører retsvirkninger som eksempelvis fælles  

 forældremyndighed, bidragspligt og arveret, bør personregisterføreren undlade  

 at registrere faderskabet i forbindelse med fødslen.
I stedet skal parterne  

 henvises til statsamtet, hvor de efter at have modtaget den fornødne  

 vejledning  

 vil kunne anerkende faderskabet.
7. Registrering af faderskab kan ikke ske Hvis faderskabet til et barn ikke kan registreres i forbindelse  

 med barnets fødsel, giver personregisterføreren meddelelse herom til  

 statsamtet, inden for hvis område fødslen er registreret, med begrundelse for  

 den manglende registrering.
Moderen underrettes ved kopi af meddelelsen til  

 statsamtet.
Sagens bilag eller kopi heraf vedlægges til statsamtet, der  

 herefter indleder en faderskabssag.
 De tilfælde, hvor personregisterføreren ikke kan registrere  

 faderskabet, er opregnet i bekendtgørelsens § 6.
 Efter denne bestemmelse kan personregisterføreren ikke  

 registrere faderskabet, hvis:
1)  

 	  

    

 betingelserne i  

 børnelovens §§ 1-3 ikke er opfyldt, 2)  

 	  

    

 betingelserne i §§ 3  

 og 4 i bekendtgørelsen ikke er opfyldt, 3)  

 	  

    

 der er tvivl om,  

 hvorvidt betingelserne for at registrere faderskabet er opfyldt, eller 4)  

 	  

    

 faderskabet til et  

 barn født af en ugift kvinde i øvrigt ikke kan registreres.
 Betingelserne i børnelovens §§ 1-3 for at registrere faderskabet  

 i forbindelse med barnets fødsel er nærmere omtalt i afsnit 3, 4 og 5, mens  

 afsnit 6 omhandler de tilfælde, hvor der er tvivl om, hvorvidt betingelserne  

 for at registrere faderskabet er opfyldt, eller om parterne har forstået  

 retsvirkningerne af, at faderskabet registreres.
 I øvrigt henvises til de detaljerede regler i børneloven og til  

 reglerne i bekendtgørelsen.
8. Forældremyndighed Hvis forældrene er gift med hinanden ved barnets fødsel (eller  

 de senere indgår ægteskab), har de fælles forældremyndighed.
Reglerne om  

 forældremyndighed findes i lov nr. 387 af 14. juni 1995 om forældremyndighed  

 og  

 samvær med senere ændringer.
Er forældrene separerede  


  

 ved barnets fødsel, har moderen  

 forældremyndigheden alene, medmindre samlivet mellem ægtefællerne senere  

 genoptages, eller forældrene over for statsamtet har afgivet en omsorgs- og  

 ansvarserklæring eller indgået en aftale om fælles forældremyndighed.
Hvis  

 forældrene er skilt ved barnets fødsel, gælder de samme regler som for ugifte  

 forældre.
Er forældrene ikke gift, og har de afgivet en omsorgs- og  

 ansvarserklæring, får de automatisk fælles forældremyndighed over barnet.  

 Hvis  

 forældrene ikke har afgivet en omsorgs- og ansvarserklæring, har moderen  

 forældremyndigheden alene.
Forældrene har dog mulighed for i forbindelse med  

 anerkendelse af faderskabet over for statsamtet  eller senere  at  

 indgå  

 aftale om fælles forældremyndighed over barnet.
Navngivning af et barn kræver samtykke fra  

 forældremyndighedsindehaveren.
Har forældrene fælles forældremyndighed,  

 kræves  

 således samtykke fra dem begge.
9. Vejledning om børneloven Det fremgår af børnelovens § 32, at statsamtet i fornødent  

 omfang yder vejledning om spørgsmål, der vedrører loven, og bl.a. bistår med  

 udfyldelse af blanketter mv.
 Personregisterføreren kan derfor altid henvise forældrene til at  

 rette henvendelse til statsamtet, hvis de har behov for vejledning om  

 reglerne  

 i børneloven, herunder om retsvirkningerne af faderskab.  

 Personregisterføreren  

 kan også selv rette henvendelse til statsamtet, hvis der opstår spørgsmål om  

 lovens anvendelse mv.
Forældrene bliver inden fødslen vejledt om reglerne om  

 faderskab.
Dette sker ved, at jordemoderen (lægen) i forbindelse med de  

 forebyggende helbredsundersøgelser under graviditeten udleverer en pjece om  

 reglerne og retsvirkningerne af forældrenes valg.
Endvidere er der på  

 bagsiden  

 af omsorgs- og ansvarserklæringen, som jordemoderen (lægen) også udleverer  

 til  

 de ugifte forældre, optrykt en vejledning om reglerne i børneloven.
Som omtalt i afsnit 6 bør personregisterføreren ikke registrere  

 faderskabet, hvis der er tvivl om, hvorvidt parterne har forstået  

 retsvirkningerne af, at faderskabet registreres.
Personregisterføreren skal i  

 stedet henvise forældrene til statsamtet for at få yderligere vejledning.  

 Forældrene må herefter anerkende faderskabet over for statsamtet.
10. Fødselsanmeldelsen Blanketten til anmeldelse af fødslen Ju 00,7-21 er revideret og  

 tilpasset børnelovens regler om faderskab.
Det fremgår således af blanketten,  

 om der er vedlagt en omsorgs- og ansvarserklæring eller dokumentation for  

 anerkendelse af faderskabet.
Personregisterføreren skal på blanketten notere  

 dato for modtagelsen af fødselsanmeldelsen mv.
 Hvis forældrene er gift eller har vedlagt en omsorgs- og  

 ansvarserklæring, en erklæring om registrering af faderskab eller anden  

 dokumentation for anerkendelse af faderskabet, skal rubrikken  

 Faderen  

 udfyldes, og fødsels- og navneattest/dåbsattest for faderen være vedlagt.
 Både den gifte og den ugifte mor skal svare på, om hun inden for  

 de sidste 10 måneder før barnets fødsel har været gift med en anden mand uden  

 at være separeret, jf. afsnit 3 og 4. Hun skal endvidere underskrive  

 blanketten.
