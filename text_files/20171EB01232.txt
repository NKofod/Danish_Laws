Beretning afgivet af Ligestillingsudvalget den 27. september 2018 Beretning over Forslag til folketingsbeslutning om dokumentation af ligeløn [af Roger Courage Matthisen (ALT) og Pernille Skipper (EL) m.fl.]:
1. Udvalgsarbejdet Beslutningsforslaget blev fremsat den 23. marts 2018 og var til 1. behandling den 17. maj 2018. Beslutningsforslaget blev efter 1. behandling henvist til behandling i Ligestillingsudvalget.
Møder Udvalget har behandlet beslutningsforslaget i 1 møde.
Samråd Udvalget har stillet 1 spørgsmål til beskæftigelsesministeren til mundtlig besvarelse, som denne har besvaret i et samråd med udvalget den 12. september 2018.
 Beskæftigelsesministeren har efterfølgende sendt udvalget det talepapir, der dannede grundlag for ministerens besvarelse af spørgsmålet.
Spørgsmål Udvalget har stillet 1 spørgsmål til beskæftigelsesministeren til skriftlig besvarelse, som denne har besvaret.
2. Politiske bemærkninger Udvalget noterer med stor tilfredshed, at beskæftigelsesministeren ønsker at fremme brugen af en frivillig ordning for dokumentation af arbejdet med ligeløn, og ser frem til beskæftigelsesministerens fremlæggelse af metoder til dette i løbet af efteråret 2018. Udvalget vil deltage konstruktivt i en drøftelse heraf og opfordrer i den forbindelse ministeren til at inddrage arbejdsmarkedets parter i debatten og i det fremtidige arbejde.
 P.u.v.
