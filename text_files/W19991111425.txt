 Genbeskatning af fremførte underskud i  

 tysk datterselskab.
LSR af 11/5 1999, 621-1820-1531 Reference:
LL § 33 E (dagældende) LL § 15 LV 1998 S.C.1.2.2.8 A A/S, der for skatteåret 1995/96 var sambeskattet med  

 datterselskaberne B A/S og C GmbH klagede over, at skatteankenævnet  

 havde genbeskattet underskud i C GmbH, 563.455 kr.
A A/S, som var moderselskab for og sambeskattet med B A/S og C GmbH, var  

 et produktionsselskab, som bl.a. producerede beholdere til fjernvarme og  

 solvarmeanlæg.
Resultaterne for selskaberne havde været:
for skatteåret 1994/95 hhv. -306.345 kr., 88.886 kr. og  

 -715.281 kr. og for skatteåret 1995/96 hhv. 1.591.752 kr., 75.439 kr. og  

 563.455 kr.
 Af det tyske datterselskabs underskud for skatteåret 1994/95  

 på 715.281 kr. var 62.233 kr. i det pågældende  

 skatteår benyttet til fradrag i overskud i det danske datterselskab, og  

 det resterende ubenyttede underskud på 653.048 kr. var benyttet til  

 fradrag i sambeskatningsindkomsten for skatteåret 1995/96.
 Der var for skatteåret 1995/96 (indkomstperioden 1. juli 1993 til  

 30. juni 1994) selvangivet en sambeskatningsindkomst på 1.861.361 kr.,  

 der fremkom således:
Skattepligtig indkomst moderselskab 1.591.752 kr.
Dansk datterselskab 75.439 kr.
Tysk datterselskab 563.455 kr.
Årets sambeskattede skattepligtige resultat 2.230.646 kr.
Overført skattemæssigt underskud -932.740 kr.
 1.297.906 kr.
Genbeskatning af underskud i tysk datterselskab, jf. ligningslovens dagældende § 33 E 563.455 kr.
Ansat sambeskatningsindkomst 1.861.361 kr.
 Efterfølgende var der anmodet om, at den selvangivne  

 sambeskatningsindkomst på 1.861.361 kr. blev nedsat med 501.222 kr. til  

 1.360.139 kr., idet genbeskatning af underskud i tysk datterselskab efter  

 ligningslovens dagældende § 33 E fandtes at skulle ændres fra  

 563.455 kr. (svarende til overskuddet i det tyske datterselskab) til 62.233  

 kr. (svarende til den andel af underskuddet i det tyske datterselskab, som  

 blev anvendt i skatteåret 1994/95).
 Told- og Skatteregionen havde vedrørende genbeskatning efter  

 ligningslovens dagældende § 33 E vejledende udtalt til  

 skatteankenævnet, at regionen fandt, at der skulle ske  

 genbeskatning af 563.455 kr., hvor lempelse for dobbeltbeskatning fandt sted  

 efter exemtionsmetoden, idet formålet med reglen netop var at modvirke  

 eventuel exemptionsfordel, at selskabet kunne vælge i stedet at  

 forlange dobbeltbeskatningen lempet efter creditmetoden i medfør af  

 ligningslovens § 33, i hvilket tilfælde der ikke skulle ske  

 genbeskatning af det tidligere fratrukne underskud, jf. cirkulære nr.  

 96 af 22. juni 1993 om ligningsloven, punkt 18.9.2, samt at revisor  

 havde udtalt, at man ikke ønskede at påberåbe sig  

 dobbeltbeskatningen lempet efter creditmetoden i ligningslovens § 33.
Skatteankenævnet havde for skatteåret 1995/96 ansat  

 sambeskatningsindkomsten til 1.861.361 kr. som selvangivet, idet anmodningen  

 om nedsættelse med 501.222 kr. i for meget medregnet genbeskattet  

 underskud vedrørende det tyske datterselskab ikke var anset at kunne  

 imødekommes.
Det var herved lagt til grund, at det var korrekt, at der  

 var sket genbeskatning efter ligningslovens dagældende § 33 E for  

 skatteåret 1995/96 med et beløb svarende til overskuddet  

 på 563.455 kr., idet man havde fundet, at der i skattemæssig  

 henseende var "foretaget fradrag" i skatteåret 1994/95 med 715.281  

 kr.
 Skatteankenævnet havde ved fortolkningen af "foretaget fradrag" lagt  

 vægt på cirkulære nr. 96 af 22. juni 1993, punkt 18.9.2.,  

 afsnit 3, hvor det anførtes:
"Der skal ikke ske genbeskatning af underskud, der er fratrukket ved  

 indkomstopgørelsen for indkomståret 1991 eller tidligere  

 indkomstår, men som fremføres til fradrag ved opgørelsen  

 af den skattepligtige indkomst for indkomståret 1992 eller senere  

 indkomstår". Der er tale om overgangsreglen vedrørende underskud  

 for gamle år, men heraf fremgår efter skatteankenævnets  

 opfattelse, at man skattemæssigt betragter underskuddet som fratrukket,  

 selvom man ikke har fået skattemæssig "nytte" af det, men blot  

 har fremført det efter reglerne i ligningslovens § 15." Skattemyndighederne havde i øvrigt bemærket, at det ikke  

 sås at være lovens intention, at genbeskatning skulle udelades  

 med den begrundelse, at det udenlandske underskud først blev udnyttet  

 ved underskudsfremførsel til et efterfølgende år, hvor  

 der samtidig blev lempet efter exemptionsprincippet.
 Revisor havde nedlagt påstand om, at den ansatte  

 sambeskatningsindkomst for skatteåret 1995/96 blev nedsat med 501.222  

 kr., idet det blev gjort gældende, at der ikke skulle ske genbeskatning  

 af den del af det tyske underskud 501.222 kr., som der først var  

 opnået fradrag for i selve genbeskatningsåret, men alene af  

 62.233 kr., som var fratrukket i sambeskatningsindkomsten for  

 skatteåret 1994/95.
Det var anført, at det af teksten i dagældende ligningslovs §  

 33 E, stk. 1, første punktum, klart fremgik, at det var en betingelse  

 for at kunne genbeskatte et underskud vedrørende et udenlandsk  

 sambeskattet selskab i et senere overskudsår, at underskuddet var  

 fratrukket ved opgørelsen af et dansk sambeskattet selskabs  

 skattepligtige indkomst for et tidligere indkomstår.
I cirkulære  

 til ligningsloven nr. 96 af 22. juni 1993 anførtes også: "efter  

 § 33 E, stk. 1, skal der, hvis et dansk selskab m.v. ved opgørelsen af  

 den skattepligtige indkomst har foretaget fradrag ...".
Når et dansk moderselskab var sambeskattet med et udenlandsk  

 datterselskab, som havde underskud, kunne dette underskud højst bruges  

 til at "nulstille" moderselskabets skattepligtige indkomst.
Moderselskabets  

 indkomst kunne derimod aldrig blive negativ på grund af underskud i  

 datterselskabet.
I det foreliggende tilfælde var der i skatteåret 1994/95 alene  

 foretaget fradrag for 62.233 kr. (forholdsmæssig andel)  

 vedrørende C GmbH i søsterselskabet B A/S's skattepligtige  

 indkomst.
Det var herefter alene dette fratrukne underskud, der var hjemmel  

 til at genbeskatte for skatteåret 1995/96, jf. ligningslovens § 33  

 E.
 Der var henvist til cirkulære nr. 82 af 29. maj 1997 om  

 international beskatning, punkt. 6.5.2.1., afsnit 2 sidste punktum, og punkt  

 6.5.4., afsnit 5. Herudover var der henvist dels til lovforslag L 35  

 (fremsat den 2. november 1994), hvor det under bemærkninger til § 1,  

 nr. 8 anførtes:
"Efter de gældende regler i Ligningslovens § 33 E sker genbeskatning  

 i form af en likvidationsbeskatning alene i det omfang, der i tidligere  

 indkomstår har været fratrukket underskud fra det udenlandske  

 datterselskab i overskud fra danske selskaber", dels til svar på spørgsmål 6 fra Folketingets  

 Skatteudvalg om den i lovforslag L 20 (fremsat den 3. oktober 1991)  

 foreslåede § 33 D i ligningsloven, hvor der taltes om genbeskatning af  

 underskuddet i et dansk firmas udenlandske faste driftssted, når  

 underskuddet havde været fratrukket hos det danske firma.
Skatteankenævnets henvisning til citatet fra cirkulære nr. 96  

 af 22. juni 1993, punkt 18.9.2, afsnit 3, til støtte for synspunktet  

 om, at ikke bare fratrukne, men også "fremførte underskud"  

 skulle kunne genbeskattes i senere overskudsår, kunne ikke  

 tiltrædes, ligesom dette synspunkt ikke kunne tiltrædes med  

 henvisning til svar på spørgsmål 24 fra Folketingets  

 Skatteudvalg om den i lovforslag L 20 foreslåede § 33 D i  

 ligningsloven.
For det første vedrørte citatet fortolkningen af  

 ikrafttrædelsesbestemmelsen for genbeskatningsreglerne, hvorefter  

 reglerne alene fandt anvendelse på "underskud, der fradrages ved  

 opgørelsen af den skattepligtige indkomst for indkomståret 1992  

 og senere år". Fortolkningen, som var til gunst for de skattepligtige,  

 medførte, at de nævnte "gamle" underskud ikke skulle  

 genbeskattes, selv om de blev fradraget i 1992 eller senere.
For det andet  

 måtte man som skatteyder kunne henholde sig til lovens klare ordlyd,  

 som ikke efterlod tvivl om, at det var en betingelse for at kunne genbeskatte  

 i et givent indkomstår, at underskuddet var fratrukket i positiv dansk  

 indkomst i et tidligere indkomstår.
 Der var i øvrigt henvist til TfS 1997.667 (LSR), idet det var  

 bemærket, at det grundlæggende princip, som kendelsen gav udtryk  

 for, nemlig at genbeskatning af et fratrukket underskud først kunne  

 ske i et efterfølgende indkomstår, måtte finde tilsvarende  

 anvendelse, hvor der var tale om sambeskattede selskaber, idet begrundelsen  

 for indførelsen af ligningslovens § 33 D og § 33 E var  

 nøjagtigt den samme.
 Landsskatteretten udtalte:
 I henhold til ligningslovens dagældende § 33 E, stk. 1, 1. punktum  

 skulle der, når et selskab m.v. ved opgørelsen af den  

 skattepligtige indkomst havde foretaget fradrag for underskud i et  

 sambeskattet selskab i en fremmed stat, Færøerne eller  

 Grønland, i efterfølgende indkomstår, hvor der var  

 overskud i det sambeskattede selskab, eller hvor sambeskatningen  

 ophørte ske genbeskatning af et beløb svarende til det  

 fratrukne underskud, jf. reglerne i stk. 2 og 3.
 Af ligningslovens dagældende § 33 E, stk. 2, 1. punktum, fremgik, at  

 for efterfølgende år, hvor der var overskud i det sambeskattede  

 selskab, skulle der ved opgørelsen af den skattepligtige indkomst  

 medregnes et beløb svarende til det fratrukne underskud, dog  

 højst et beløb svarende til det for samme indkomstår ved  

 indkomstopgørelsen eller skatteberegningen medregnede overskud af det  

 sambeskattede selskab.
 Retten bemærkede, at det alene var 62.233 kr. af det tyske  

 datterselskabs underskud for skatteåret 1994/95 på 715.281 kr.,  

 som var benyttet i det pågældende skatteår til fradrag i  

 overskud i det af sambeskatningen omfattede danske datterselskab, medens det  

 resterende underskud på 653.048 kr. først var benyttet til  

 fradrag i sambeskatningsindkomsten for skatteåret 1995/96. Der var  

 derfor allerede af denne grund for skatteåret 1995/96 ikke hjemmel i  

 ligningslovens dagældende § 33 E til genbeskatning af et underskud  

 på 563.455 kr., jf. herved bestemmelsens stk. 1, 1. punktum.
 Endvidere bemærkedes, at det tyske datterselskabs ubenyttede  

 underskud for skatteåret 1994/95 på 653.048 kr. for  

 skatteåret 1995/96 fortrinsvis skulle fradrages i medfør af  

 ligningslovens § 15 i overskud hos dette selskab, jf. herved  

 sambeskatningscirkulære 1995-9 af 30. maj 1995, vilkår 2.4.1.,  

 således at selskabets overskud for skatteåret 1995/96 på  

 563.455 kr. blev reduceret til 0. Der var derfor for skatteåret 1995/96  

 heller ikke hjemmel i ligningslovens dagældende § 33 E til  

 genbeskatning af det for skatteåret 1994/95 benyttede underskud  

 på 62.233 kr., jf. herved bestemmelsens stk. 2, 1. punktum, uanset at  

 det i overensstemmelse med en af Told- og Skattestyrelsen under sagens  

 behandling afgiven udtalelse måtte lægges til grund, at udlands-  

 og exemptionslempelse efter praksis for skatteåret 1995/96 skulle  

 beregnes på grundlag af det tyske datterselskabs overskud på  

 563.455 kr.
 Den påklagede regulering bortfaldt derfor, hvilket var  

 tiltrådt af Told- og Skattestyrelsen, ligesom klagerens  

 repræsentant i øvrigt havde tilkendegivet, at dette kunne  

 tiltrædes.
