Kontrakter om formering i tredjelande af frø af engsvingel, rød svingel,  

 italiensk rajgræs, alm. rajgræs, lucerne og rødkløver skal indberettes til  

 Plantedirektoratet.
Indberetningen for 1991 drejer sig om kontrakter, hvor 1.  

 høstår er 1992 eller senere.
For hver kontrakt bedes indsendt et udfyldt  

 skema, som vedlagt, og en kopi af kontrakten.
Seneste frist for indberetning  

 er 15. oktober 1991.
Efter EF-forordning 2514/78 af 26. oktober 1978 senest ændret ved  

 forordning 119/89 af 19. januar 1989 skal medlemslandene hvert år foretage en  

 registrering af kontrakter om opformering af frø i tredjelande.
Yderligere  

 skal registreringsmyndigheden have forevist kontrakterne eller kopier af  

 disse.
I forordningen er en kontrakt om formering i et tredjeland defineret som:  

 »En skriftlig indgået kontrakt mellem en part etableret i Fællesskabet  

 og en part etableret i et tredjeland, som er omfattet af  

 fællesskabligestilling vedrørende frøproduktion, hvorved sidstnævnte part  

 påtager sig at formere eller lade formere frø på den førstnævnte parts ansvar  

 med henblik på indførsel til Fællesskabet af hele produktionen eller en del  

 heraf.« Formeringen af følgende arter skal registreres: Engsvingel, rød svingel,  

 italiensk rajgræs - herunder westerwoldisk rajgræs, alm. rajgræs, lucerne og  

 rødkløver.
Registreringen for 1991 skal omfatte kontrakter, hvor 1. høstår er 1992  

 eller senere.
Til denne registrering bedes De senest den 15. oktober 1991 for  

 hver kontrakt sende 1) et udfyldt indberetningsskema, som er vedlagt  

 meddelelsen, og 2) kopi af formeringskontrakten.
 Hvis De har indgået flere kontrakter, kan det vedlagte skema fotokopieres,  

 eller flere kan rekvireres hos Plantedirektoratet.
