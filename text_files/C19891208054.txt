Ved et menighedråds behandling af en anmodning fra formanden om at  

 måtte udtræde af rådet bør suppleanten indkaldes til det møde, hvori  

 anmodningen behandles.
Dette punktbør sættes først på dagsordenen, således at  

 suppleanten, hvis anmodningen imødekommes, kan deltage i retsen af mødet.
 Kirkeministeriets skrivelse af 13. oktober 1989 til biskoppen over  

 Københavns stift.
 I skrivelse af 6. oktober 1989 har De forelagt et af medlem af Østervold  

 sogns menighedsråd Peder Olesen Larsen, rejst spørgsmål vedrørende det rette  

 tidspunkt for indkaldelse af suppleanten i forbindelse med menighedsrådets  

 behandling af en anmodning fra formanden om at måtte udtræde af rådet.
Det pågældende medlem har peget på to muligheder.
Som den første mulighed  

 nævnes, at suppleanten vil kunne indkaldes til det møde, hvori anmodningen om  

 udtræden behandles, og efter imødekommelse af anmodningen vil kunne deltage i  

 rådets fortsatte møde.
 Som en anden mulighed er det anført, at det udtrædende medlem betragtes  

 som medlem indtil afslutningen af det møde, hvori begæringen om udtræden  

 behandles, og at suppleanten derfor først indkaldes til det følgende møde.
I anledning heraf skal man meddele, at ministeriet må finde det rettest -  

 såfremt særlige omstændigheder ikke tilsiger en anden løsning - at  

 suppleanten indkaldes til det møde, hvori anmodningen om udtræden behandles.  

 Anmodningen bør sættes først på dagsordenen, således at suppleanten, hvis  

 anmodningen imødekommes, kan deltage i resten af mødet.
Det er herved  

 forudsat, at menighedsrådet før suppleantens deltagelse i mødet afgør, om  

 suppleanten fortsat opfylder valgbarhedsbetingelserne, ligesom det er en  

 forudsætning, at suppleanten har afgivet den for menighedsrådsmedlemmer  

 foreskrevne erklæring.
