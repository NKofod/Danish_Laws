Nr BSF 3 Forslag til folketingsbeslutning om offentlighed i EF-anliggender den 10. oktober 1989 Vedtaget ved anden (sidste) behandling den 17. maj 1990 Folketinget pålægger regeringen at skabe større offentlighed om EF-anliggender i overensstemmelse med nedenstående retningslinjer:
 1. De generelle undtagelser i lov om offentlighed i forvaltningen (§ 10,  

 stk. 1, nr. 3,) og i forvaltningsloven (§ 14, nr. 3,) om aktindsigt i  

 EF-sager ophæves.
2. Regeringen pålægges i EF at foreslå, at der indføres almindelige  

 offentlighedsprincipper vedrørende EF's beslutningsproces og  

 enkeltsagsbehandling, således at a) disse udformes i overensstemmelse med offentlighedsreglerne i det  

 medlemsland, hvor der er den største grad af åbenhed, og at b) hvert land i forbindelse med rådsvedtagelser afgiver en skriftlig,  

 offentligt tilgængelig begrundelse for sin stillingtagen.
3. Regeringens hjemlige information om vedtagelser i EF's Ministerråd  

 forbedres, således at a) de faktuelle oplysninger om direktivforslag, forslag til forordninger  

 m.m. uddybes særlig med henblik på beskrivelse af virkningerne for forbrugere  

 og erhverv, miljø m.m., og at der b) efter rådsvedtagelser og samtidig med den under nr. 2, litra b, nævnte  

 begrundelse for dansk stillingtagen gives oplysninger om eventuelle ændringer  

 og disses virkning, jf. nr. 3, litra a.
 4. Skriftvekslingen i sager, der er anlagt ved EF-Domstolen mod Danmark,  

 offentliggøres.
Bemærkninger til forslaget Danmarks indmeldelse i EF i 1972 betød i vidt omfang en overdragelse af en  

 forvaltningskompetence til EF-organerne, en kompetence, som havde været  

 udøvet af danske myndigheder.
Dermed var det også givet, at en række opgaver,  

 som efter indmeldelsen skulle varetages af organer i EF's Ministerråd og  

 forskellige forvaltningskomiteer under EF-Kommissionen, i større eller mindre  

 udstrækning ville blive fjernet fra den danske offentligheds indsigt, således  

 som den blev hjemlet ved offentlighedsloven af 1970.
Dertil kommer problemer vedrørende selve arbejdet i EF, såvel i  

 EF-Komissionens forvaltning af gældende EF-retsforskrifter som i forbindelse  

 med ministerrådsvedtagelser.
I disse forhold findes ingen regler om  

 offentlighed.
Endelig er der efter forslagsstillernes opfattelse betydelige  

 mangler i offentlighedens adgang til information om vedtagelser i EF's  

 Ministerråd og om forberedelsen heraf.
Dette gælder faktuelle oplysninger om  

 forslag til EF-retsforskrifter samt om den danske begrundelse for  

 stemmeafgivning, et forhold, der bør være generelt gældende i  

 ministerrådssammenhænge.
Dette problem vedrører i udstrakt grad proceduren i  

 Folketingets Markedsudvalg, men denne procedure er i øvrigt ikke omfattet af  

 beslutningsforslaget.
Det er uvist, i hvilket omfang disse forhold har skabt praktiske  

 vanskeligheder for forvaltningen af den daværende danske lov om offentlighed  

 i forvaltningen.
Imidlertid behandlede Offentlighedsudvalget af 1973  

 spørgsmålet i sin betænkning i 1978. (Bet. 857/1978). Herom sagde udvalget  

 følgende:
»Det må anses for givet, at dokumenter i sager, der udelukkende  

 behandles af en Fællesskabsmyndighed, ikke er omfattet af adgangen til  

 aktindsigt efter loven, uanset at de vedrører forhold, der har tilknytning  

 her til landet.
Det kan i denne forbindelse ikke tillægges betydning, at der  

 i det pågældende Fællesskabsorgan deltager et eller flere medlemmer udpeget  

 af den danske regering eller af en anden dansk myndighed.
Brevveksling eller  

 anden udveksling af dokumenter mellem Fællesskabsorganet og det danske medlem  

 eller dennes stedfortræder må således tilsvarende antages at falde uden for  

 adgangen til aktindsigt.
Dokumenter, der er indgået i sager, der er eller har været under  

 behandling hos en dansk administrativ myndighed, vil derimod være omfattet af  

 den danske offentlighedslov.
Dette gælder, selv om der er tale om dokumenter,  

 der hidrører fra en Fællesskabsmyndighed, og selv om dokumenterne vedrører en  

 sag, hvor den danske myndighed udøver funktioner på Fællesskabernes vegne,  

 jf.
Max Sørensen, Festskrift til Stephan Hurwitz (1971) side 509 f.
For så  

 vidt angår de særlige problemer, der som følge heraf kan opstå med hensyn til  

 forholdet mellem offentlighedsloven og fællesskabsretlige regler om  

 tavshedspligt, henvises i øvrigt til kapitel X, side 256, og kapitel XI, side  

 290 f.« Til trods herfor fandt udvalget det ikke nødvendigt at formulere en særlig  

 bestemmelse om EF-anliggender, uagtet der navnlig ved etableringen af en  

 række specialudvalg under ministeriernes departementer skabtes nye  

 forvaltningsorganer med det formål at forberede den danske stillingtagen til  

 EF-spørgsmål, herunder dansk argumentation i tilslutning til vedtagelsen af  

 EF-retsakter.
I udvalgets lovudkast, jf. betænkning 857, s. 35-50, kunne  

 hemmeligholdelse efter omstændighederne henføres til reglerne i udkastets §  

 9, stk. 2, nr. 3, om undtagelse af interne arbejdsdokumenter, der udveksles  

 mellem forskellige forvaltningsmyndigheder i et internt præget samarbejde,  

 samt til reglen i udkastets § 11, stk. 2, nr. 2, om begrænsning af  

 aktindsigt, i det omfang det er nødvendigt til beskyttelse af væsentlige  

 hensyn til . . . mellemfolkelige institutioner.
Udvalget har altså ikke anset  

 dokumenter hidrørende fra den danske EF-beslutningsproces som generelt  

 undtaget fra aktindsigt og heller ikke fundet det nødvendigt at stille  

 forslag herom.
 Betænkningens lovudkast samt et udkast til forvaltningslov blev sendt til  

 høring i første halvdel af 1979. Af særlig interesse er her  

 Udenrigsministeriets opfattelse af udkastenes forhold til  

 offentlighedsproblemet vedrørende EF-sager.
 Udenrigsministeriet meddeler i november 1979 følgende til  

 Justitsministeriet:
»Så vidt Udenrigsministeriet forstår, er det udgangspunktet for  

 lovudkastene, at der ikke i relation til EF-samarbejdet er behov for særlige  

 regler, idet de allerede gældende regler og praksis med de foreslåede  

 ændringer vil gælde også for danske myndigheders behandling af EF-sager.  

 Specielt gælder, at de typiske dokumenter, der hidrører fra den danske  

 EF-beslutningsproces, efter en konkret bedømmelse hyppigt vil falde ind under  

 særlige undtagelsesbestemmelser i udkastets § 10 og § 11. Udenrigsministeriet  

 er for sit vedkommende enig i dette udgangspunkt.« Begrundelsen for dette standpunkt er, at ministeriet finder at være dækket  

 ind af andre bestemmelser i lovudkastet.
Ikke desto mindre indeholdt justitsministerens første forslag til lov om  

 offentlighed i forvaltningen (L 131, 1983-84, 2. samling) en særlig regel i  

 lovforslagets § 12, stk. 1, nr. 3, hvorefter dokumenter, der udarbejdes i  

 forbindelse med behandlingen af forslag til EF-vedtagelser, eller som  

 vedrører spørgsmål om fortolkningen eller opfyldelsen af fællesskabsretlige  

 regler, ikke er omfattet af adgangen til aktindsigt.
Grunden til denne  

 særbestemmelse om EF-anliggender var ifølge lovforslagets bemærkninger til  

 bestemmelsen et ønske om at begrænse brugen af de generelt udformede  

 undtagelsesbestemmelser mest muligt.
Fordelen herved er åbenbar, idet  

 anmodninger om aktindsigt i EF-dokumenter af den nævnte karakter uden videre  

 kan afslås uden konkret stillingtagen til, om der også er reel grund til at  

 nægte aktindsigt.
Forslagsstillerne kan ikke dele den opfattelse, at  

 EF-dokumenter af den i bestemmelsen omhandlede karakter særligt skal  

 behandles med fortrolighed.
Det foreslås derfor, at retstilstanden  

 tilbageføres til forholdene under den tidligere offentlighedslov, der så vidt  

 ses ikke har skabt vanskeligheder i forhold til EF-samarbejdet.
Som en  

 konsekvens heraf foreslås den ligelydende bestemmelse i forvaltningslovens §  

 14, stk. 1, nr. 3, også ophævet.
Selve EF-systemet, herunder navnlig forvaltningsapparatet i Kommissionen  

 og Ministerrådet, fungerer uden formaliseret adgang til offentlighed, i  

 øvrigt i fuld overensstemmelse med kontinentaleuropæisk  

 forvaltningstradition.
Problemet har været rejst fra dansk side i 1973, men  

 så vidt vides ikke siden.
Det skete i form af en skriftlig forespørgsel til henholdsvis  

 Ministerrådet og Kommissionen, der begge høfligt, men kort afviste at indføre  

 regler på linje med den danske offentlighedslov i administrationen og  

 anbefale indførelsen af sådanne regler i medlemsstaterne.
Det foreslås, at  

 spørgsmålet genoptages i form af et regeringsinitiativ over for EF, således  

 at der generelt indføres offentlighedsregler svarende til, hvad der er  

 gældende i det medlemsland, hvor der er den største åbenhed.
Et særligt problem udgør rådsvedtagelser, idet der ikke til disse er  

 knyttet nogen begrundelsespligt.
Det kan således ikke ses, hvad der har  

 motiveret et bestemt land til at indtage en bestemt holdning.
Det foreslås  

 derfor, at hvert land afgiver en skriftlig stemmeforklaring, der er  

 offentligt tilgængelig.
Videre indeholder beslutningsforslaget et krav om forbedret information om  

 vedtagelser i EF's Ministerråd, således at den danske offentlighed får et  

 bedre og bredere indblik i dansk EF-politik og dennes konkrete anvendelse i  

 forbindelse med ministerrådsvedtagelser.På baggrund af den markante uenighed  

 i regeringen om offentliggørelse af skriftvekslingen i den sag,  

 EF-Kommissionen har anlagt mod Danmark i forbindelse med licitationen  

 vedrørende Storebæltsforbindelsen, har forslagsstillerne fundet det  

 nødvendigt udtrykkeligt at pålægge regeringen en pligt til offentlighed om  

 skriftvekslingen, herunder også de dokumenter, der indleder proceduren ved  

 EF-Domstolen.
Bestemmelsen omfatter således som minimum den såkaldte  

 begrundede udtalelse, regeringens svar herpå, stævning og svarskrift samt  

 eventuelt andre efterfølgende processkrifter.
Den offentlige debat forud for møder i Folketingets Markedsudvalg er efter  

 forslagsstillernes opfattelse overordentlig beskeden.
I betragtning af den  

 hastigt voksende betydning, EF-vedtagelserne får for det danske samfund, er  

 det særdeles betænkeligt, at dette er tilfældet.
Spørgsmålet hænger sammen  

 med, at informationen til Markedsudvalget er ganske utilstrækkelig og præget  

 af det traditionelle hemmelighedskræmmeri inden for udenrigsområdet.  

 Interesseorganisationer m.v. er derfor i væsentligt omfang henvist til ved  

 kontakter i Bruxelles at skaffe sig de fornødne oplysninger om virkninger af  

 direktivforslag og forslag til andre retsakter.
En sådan situation virker  

 heller ikke fremmende på mulighederne for den nødvendige offentlige debat.
Der stilles derfor forslag om, at der sker en uddybning og  

 problematisering af de faktuelle oplysninger vedrørende forslag til  

 EF-retsakter, således at forbrugere, erhvervsorganisationer m.fl. kan få  

 lejlighed til en stillingtagen.
Det forudsættes, at regeringen tager  

 initiativ til aktivt at lade denne forbedrede information komme til  

 offentlighedens kundskab.
Da forslag til EF-vedtagelser ofte gennemgår  

 ændringer under arbejdet i Ministerrådet, pålægges regeringen en pligt til  

 information om ændringer og virkningerne heraf.
 Forslaget er, bortset fra en tilføjelse om offentliggørelse af  

 skriftvekslingen i sager anlagt ved EF-Domstolen, en uændret genfremsættelse  

 af et i sidste folketingsår fremsat forslag (se Folketingstidende 1988-89,  

 forhandlingerne sp. 11168 og tillæg A sp. 6003).
Folketingsbeslutning Folketinget pålægger regeringen at skabe større offentlighed om EF-anliggender i overensstemmelse med nedenstående retningslinjer:
 1. De generelle undtagelser i lov om offentlighed i forvaltningen (§ 10,  

 stk. 1, nr. 3) og i forvaltningsloven (§ 14, nr. 3) om aktindsigt i EF-sager  

 ophæves.
 2. Regeringen pålægges i EF at foreslå, at der indføres almindelige  

 offentlighedsprincipper vedrørende EF's beslutningsproces og  

 enkeltsagsbehandling, således at disse udformes i overensstemmelse med  

 offentlighedsreglerne i det medlemsland, hvor der er den største grad af  

 åbenhed.
3. Regeringens hjemlige information om vedtagelser i EF's Ministerråd  

 forbedres, således at a) de faktuelle oplysninger om direktivforslag, forslag til forordninger  

 m.m. uddybes særlig med henblik på beskrivelse af virkningerne for forbrugere  

 og erhverv, miljø m.m., og at der b) efter rådsvedtagelser gives oplysninger om eventuelle ændringer og  

 disses virkning, jf. litra a.
 4. Skriftvekslingen i sager, der er anlagt ved EF-Domstolen mod Danmark,  

 udleveres efter anmodning i Markedsudvalget, eventuelt i fortrolig form.
Ændringsforslaget Af Leif Hermann (SF), Ole Espersen (S), Glistrup (FP) og Duetoft (CD):
Underændringsforslag til ændringsforslag nr. 1 i betænkningen 2) I den under nr. 1 i betænkningen foreslåede nye affattelse af  

 teksten indsættes efter nr. 2 som nyt nummer:
»01. Regeringens hjemlige information om vedtagelser i EF's  

 Ministerråd forbedres, således at a) de faktuelle oplysninger om direktivforslag, forslag til forordninger  

 m.m. uddybes særlig med henblik på beskrivelse af virkningerne for forbrugere  

 og erhverv, miljø m.m., og at der b) efter rådsvedtagelser gives oplysninger om eventuelle ændringer og  

 disses virkning, jf. nr. 01, litra a.« Ændringsforslaget Af Kofod-Svendsen (KRF):
Underændringsforslag til ændringsforslag nr. 1 i betænkningen 3) I den under nr. 1 i betænkningen foreslåede nye affattelse af  

 teksten indsættes i nr. 1 som nyt 2. pkt.:
