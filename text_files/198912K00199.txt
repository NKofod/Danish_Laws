Nr LSF 199 Forslag til Lov om ændring af lov om luftfart (*) Fremsat af trafikministeren (Knud Østergaard) den 7. marts 1990 Vedtaget ved tredjebehandling den 1. juni 1990 Lov nr. 429 af 13/06/1990 § 1 I lov om luftfart, jf. lovbekendtgørelse nr. 408 af 11. september 1985,  

 som ændret ved lov nr. 117 af 11. marts 1987, foretages følgende ændringer:
 1. § 35, stk. 3, affattes således:
»Stk. 3. Når ansøgeren opfylder de betingelser, der er  

 gældende for udstedelse af certifikatet, udstedes dette uden angivelse af  

 udløbsdato eller for bestemt tid.« 2. § 71, stk. 1, 2. pkt., affattes således:
»Afgifter for benyttelse af statsejede flyvepladser bortset fra dem,  

 der drives af Københavns Lufthavne A/S, skal godkendes af Folketingets  

 Finansudvalg.« 3. I § 89 indsættes som stk. 2:
»Stk. 2. Luftfartsvæsenet kan overlade sine beføjelser efter stk. 1  

 til indehavere af tilladelse til at drive en flyveplads.« 4. § 142, stk. 3, affattes således:
»Stk. 3. Den endelige rapport sendes til luftfartsvæsenet.  

 Rapporten offentliggøres samtidig hermed, medmindre afgørende hensyn taler  

 imod en offentliggørelse.« 5. § 142, stk. 4, ophæves.
 6. I § 143, stk. 3, 2. pkt., udgår »ministeren for  

 offentlige arbejder og«.
 7. I § 152 indsættes som stk. 2 og 3:
 »Stk. 2. Ministeren kan endvidere overlade beføjelser til at træffe  

 afgørelser, som efter loven er tillagt ministeren eller luftfartsvæsenet,  

 til:
1) andre offentlige myndigheder, 2) private organisationer eller 3) sagkyndige.
Stk. 3. Ministeren kan fastsætte regler om sagsbehandlingen og om  

 klageadgang for de i stk. 2 nævnte afgørelser.« § 2 Loven træder i kraft ved bekendtgørelsen i Lovtidende, dog fastsætter  

 trafikministeren tidspunktet for ikrafttræden af § 1, nr. 2.
§ 3 Loven gælder ikke for Færøerne, men kan ved kongelig anordning sættes i  

 kraft for Færøerne med de afvigelser, som de særlige færøske forhold  

 tilsiger.
Oprindeligt fremsat forslag § 1 I lov om luftfart, jf. lovbekendtgørelse nr. 408 af 11. september 1985,  

 som ændret ved lov nr. 117 af 11. marts 1987, foretages følgende ændringer:
 1. § 35, stk. 3, affattes således:
 »Stk. 3. Når ansøgeren opfylder de betingelser, der er  

 gældende for udstedelse af certifikatet, udstedes dette uden angivelse af  

 udløbsdato eller for bestemt tid.«.
 2. § 71, stk. 1, 2. pkt., affattes således:
 »Afgifter for benyttelse af statsejede flyvepladser, bortset fra dem,  

 der drives af Københavns Lufthavne A/S, skal godkendes af Folketingets  

 finansudvalg.«.
 3. I § 89 indsættes som stk. 2:
 »Stk. 2. Luftfartsvæsenet kan overlade sine beføjelser efter stk. 1  

 til indehavere af tilladelse til at drive en flyveplads.«.
 4. § 142, stk. 3, affattes således:
 »Stk. 3. Den endelige rapport sendes til luftfartsvæsenet.  

 Rapporten offentliggøres samtidig hermed, medmindre afgørende hensyn taler  

 imod en offentliggørelse.«.
 5. § 142, stk. 4, ophæves.
 6. I § 143, stk. 3, 2. pkt., udgår: »ministeren for  

 offentlige arbejder og«.
 7. I § 152 indsættes som stk. 2 og 3:
 »Stk. 2. Ministeren kan endvidere overlade beføjelser til at træffe  

 afgørelser, som efter loven er tillagt ministeren eller luftfartsvæsenet,  

 til:
1) andre offentlige myndigheder, 2) private organisationer, eller 3) sagkyndige.
 Stk. 3. Ministeren kan fastsætte regler om sagsbehandlingen og om  

 klageadgang for de i stk. 2 nævnte afgørelser.«.
§ 2 Loven træder i kraft ved bekendtgørelsen i Lovtidende, dog fastsætter  

 trafikministeren tidspunktet for ikrafttræden af § 1, nr. 2.
§ 3 Loven gælder ikke for Færøerne, men kan ved kongelig anordning sættes i  

 kraft for Færøerne med de afvigelser, som de særlige færøske forhold  

 tilsiger.
Bemærkninger til lovforslaget Lovforslaget omfatter forslag om ændring af 7 bestemmelser i den gældende  

 lov og sigter på afbureaukratisering og forenkling af administration.
Nr. 1 vedrører § 35, stk. 3, om luftfartscertifikaters gyldighed.
Nr. 2  

 vedrører § 71, stk. 1, om godkendelse af afgifter for benyttelse af  

 flyvepladser.
Nr. 3 vedrører § 89 om Statens Luftfartsvæsens beføjelser til  

 visitation af luftfartøjer.
Nr. 4-6 vedrører § 142, stk. 3 og 4, samt § 143,  

 stk. 3, om behandling af havarirapporter og -redegørelser.
Nr. 7 vedrører §  

 152 om ministerens og Statens Luftfartsvæsens beføjelser i henhold til loven.  

 Med hensyn til de enkelte forslag henvises der til bemærkningerne nedenfor.
Lovforslaget indebærer ikke væsentlige økonomiske eller administrative  

 konsekvenser, jf. bemærkningerne til de enkelte bestemmelser.
Samlet vil  

 forslaget give en besparelse på 1 årsværk med en lønsum på ca. 0,3 mill. kr.  

 Den beløbsmæssige besparelse modsvares dog af et tilsvarende indtægtstab.
Bemærkninger til lovforslagets enkelte bestemmelser Til § 1 Til nr. 1 Efter de gældende regler har de ca. 8.900 luftfartscertifikater, alt efter  

 deres art og certifikatindehaverens alder, en løbetid på fra 6 måneder til 5  

 år.
Ansøgning om fornyelse af certifikat registreres, og dette arbejde  

 forestås af Statens Luftfartsvæsens certifikatkontor.
Certifikatkontoret  

 gennemgår endvidere alle fornyelsesansøgninger for at kontrollere, om  

 betingelserne for fornyelse, herunder de helbredsmæssige betingelser og  

 opfyldelse af krav om nødvendig flyvetid, er til stede.
Den gældende ordning  

 med hyppige fornyelser medfører desuden et betydeligt arbejde med udstedelse  

 af midlertidigt certifikat, medens det originale certifikat behandles med  

 henblik på fornyelse.
Til arbejdet med certifikatfornyelse medgår nu 51/2  

 årssværk.
 Efter forslaget vil den rutinemæssige fornyelse af certifikaterne  

 bortfalde, men certifikatindehaveren skal fortsat have en tidsbegrænset  

 helbredsmæssig godkendelse, der skal fornyes ved udløb, ligesom krav til  

 flyvetid skal være opfyldt kontinuerligt.
 Bortfald af de rutinemæssige fornyelser skønnes at medføre en  

 arbejdsbesparelse på ca. 2 årsværk (Ø), men det påregnes, at 1 årsværk (Ø)  

 vil blive anvendt til stikprøvevis kontrol af logbøger, idet luftfartsvæsenet  

 i et vist omfang vil indkalde logbøger til kontrol af, at kravet om nødvendig  

 flyvetid er opfyldt.
 Besparelsen på 1 årsværk (Ø) ved disse gebyrforretninger medfører en  

 tilsvarende reduktion af gebyrindtægterne, og forslaget har således ikke  

 økonomiske konsekvenser.
Til nr. 2 Den foreslåede ændring indebærer, at afgifter for benyttelsen af de  

 flyvepladser, der drives Københavns Lufthavne A/S, ikke skal godkendes af  

 Folketingets finansudvalg. Ændringen, der er nødvendig som følge af det  

 samtidig fremsatte forslag til lov om Københavns Lufthavne A/S får først  

 betydning fra det tidspunkt, hvor selskabet overtager driften af  

 flyvepladserne fra den nuværende driftsherre, Københavns Lufthavnsvæsen.
Til nr. 3 Bestemmelsen muliggør, at luftfartsvæsenets kompetence i henhold til  

 luftfartslovens § 89, for så vidt angår visitation af luftfartøjer i  

 forbindelse med sikkerhedsforanstaltninger, kan delegeres til indehavere af  

 tilladelse til at drive en flyveplads.
De øgede krav til forebyggende  

 sikkerhedsforanstaltninger gør det praktisk og ønskeligt, at der åbnes  

 mulighed for en sådan delegation af kompetence.
 Hidtil har luftfartsvæsenet kun i enkeltstående tilfælde udnyttet sin  

 beføjelse efter § 89, hvorfor en eventuel delegation ikke i forhold til  

 dagens situation vil indebære nævneværdige økonomiske eller administrative  

 konsekvenser.
Til nr. 4-5 I 1978 blev ansvaret for undersøgelser af flyvehavarier og -hændelser  

 overført fra Statens Luftfartsvæsen til den nyoprettede Havarikommission for  

 Civil Luftfart (HCL), jf. lov nr. 198 af 3. maj 1978 om ændring af lov om  

 luftfart.
Samtidig blev Ministeriet for Offentlige Arbejders rolle i  

 forbindelse med behandlingen af havarirapporter begrænset til en  

 stillingtagen til spørgsmål vedrørende offentliggørelse af rapporter.
Efter den ordning, der blev indført i 1978, skal HCL offentliggøre  

 havarirapporter, hvis ministeriet ikke inden 14 dage efter modtagelsen af  

 rapporten har truffet anden bestemmelse.
Sådan bestemmelse er forudsat  

 truffet i særlige tilfælde, f.eks. på grund af forholdet til fremmede magter.
 I de mere end 10 år, HCL har virket, har ministeriet ikke haft grundlag  

 for at modsætte sig offentliggørelse af nogen rapport.
 På baggrund af de erfaringer, der er indvundet i den forløbne tid, finder  

 Trafikministeriet, at det kan overlades til HCL at træffe afgørelse om,  

 hvorvidt der helt undtagelsesvis foreligger sådanne afgørende hensyn, at  

 rapporten ikke bør offentliggøres.
 Det foreslås derfor, at havarirapporten fremtidig kun sendes til  

 luftfartsvæsenet, og at den samtidig offentliggøres, medmindre HCL af de  

 nævnte hensyn bestemmer, at rapporten ikke bør offentliggøres.
 Forslaget indebærer en forenklet procedure og dermed en lidt hurtigere  

 offentliggørelse af havarirapporter.
 Der udarbejdes omkring en halv snes rapporter om året, og da ministeriets  

 rolle som nævnt er begrænset til en stillingtagen til, hvorvidt rapporten bør  

 offentliggøres, indebærer forslagene ikke nævneværdige økonomiske eller  

 administrative konsekvenser.
Til nr. 6 Også dette forslag indebærer en vis forenkling.
 Redegørelserne sendes alene til ministeriets orientering, hvorfor  

 forslaget ikke indebærer økonomiske eller administrative konsekvenser.
Til nr. 7 I flere tilfælde er der allerede i dag hjemmel til, at Statens  

 Luftfartsvæsen kan overlade myndighedsopgaver til andre offentlige  

 myndigheder, flyvepladsledelser og sagkyndige, f.eks. i henhold til  

 bestemmelserne i luftfartslovens § 23, stk. 2, § 24, stk. 2, og § 145.
Den foreslåede bestemmelse skal skabe mulighed for overladelse af  

 yderligere opgaver til bl.a. private organisationer.
Der tænkes specielt på  

 den mere hobbyprægede del af den mindre flyvning samt på tilfælde, hvor det i  

 øvrigt anses for flyvesikkerhedsmæssigt forsvarligt.
Som eksempler på  

 anvendelsesområder kan nævnes godkendelse af svæveflyvepladser og udstedelse  

 af certifikat som faldskærmsspringer.
Den foreslåede adgang til delegation af visse af de beføjelser, som er  

 tillagt Statens Luftfartsvæsen, omfatter kun luftfartsvæsenets adgang til at  

 træffe konkrete afgørelser.
Bestemmelsen omfatter således ikke  

 luftfartsvæsenets adgang til at fastsætte generelle regler efter loven.
Forslaget indeholder desuden en bemyndigelse for trafikministeren til at  

 fastsætte bestemmelser om sagsbehandlingen, for så vidt angår de opgaver der  

 uddelegeres, og om klageadgang, for så vidt angår de trufne afgørelser.
Denne  

 bemyndigelse forudsættes udnyttet med henblik på at sikre, at de enkelte  

 afgørelser bliver truffet med de traditionelle retssikkerhedsgarantier, der  

 gælder for den offentlige forvaltning.
Der vil således bl.a. blive fastsat  

 regler om adgang til at klage over de konkrete afgørelser, herunder  

 klagefrist, og om klagevejledning.
Såfremt godkendelse af svæveflyvepladser og udstedelse af certifikat som  

 faldskærmsspringer overlades til de respektive organisationer, vil det  

 medføre tab af gebyrindtægter på ca. 16.000 kr. om året.
På den anden side  

 vil der spares udgifter til aflønning af kontrollanter på ca. 10.000 kr.  

 årligt, og arbejdsbesparelsen på årsbasis skønnes at være ca. 75 timer.
Der  

 vil således ikke blive tale om nævneværdige økonomiske eller administrative  

 konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om luftfart, jf. lovbekendtgørelse nr. 408 af 11. september 1985,  

 som ændret ved lov nr. 117 af 11. marts 1987, foretages følgende ændringer:
 1. § 35, stk. 3, affattes således:
 »Stk. 3. Når ansøgeren opfylder de betingelser, der er  

 gældende for udstedelse af certifikatet, udstedes dette uden angivelse af  

 udløbsdato eller for bestemt tid.«.
 § 35. Certifikat til at gøre tjeneste på luftfartøj som fører  

 eller i anden stilling, som ministeren for offentlige arbejder bestemmer,  

 udstedes af luftfartsvæsenet til den, der opfylder de for vedkommende  

 tjeneste fastsatte krav.
 Stk. 2. Certifikatet kan begrænses til at gælde luftfart med  

 bestemte arter af luftfartøjer, luftfart af bestemt art eller luftfart inden  

 for bestemt område.
 Stk. 3. Certifikatet udstedes for bestemt tid og skal på begæring  

 fornys for bestemt tid, såfremt indehaveren opfylder de på  

 fornyelsestidspunktet gældende betingelser for at udføre den tjeneste,  

 certifikatet gælder.
 Stk. 4. Certifikatet kan nægtes den, der er dømt for strafbart  

 forhold, som begrunder en nærliggende fare for misbrug af certifikatet, jfr.  

 straffelovens § 78.
 2. § 71, stk. 1, 2. pkt., affattes således:
 »Afgifter for benyttelse af statsejede flyvepladser, bortset fra dem,  

 der drives af Københavns Lufthavne A/S, skal godkendes af Folketingets  

 finansudvalg.«.
 § 71. For benyttelsen af en offentlig flyveplads kan der opkræves  

 afgifter efter regler, der fastsættes af ministeren for offentlige arbejder.  

 Afgifter for benyttelse af statsejede flyvepladser skal godkendes af  

 folketingets finansudvalg.
Stk. 2. Der kan endvidere opkræves afgifter til dækning af  

 udgifterne ved anlæg og drift af andre hjælpemidler i luftfartens tjeneste  

 efter regler fastsat af ministeren for offentlige arbejder.
Afgift kan  

 opkræves i forbindelse med overflyvning af dansk territorium, det åbne hav og  

 fremmed stats territorium, når der er truffet aftale herom med vedkommende  

 fremmede stat.
Afgiften påhviler ejeren og brugeren af såvel danske som  

 udenlandske luftfartøjer ved flyvning i det område, hvor hjælpemidler kan  

 benyttes.
Ejeren og brugeren hæfter solidarisk for afgiftens betaling.
 Stk. 3. De i stk. 1 og 2 nævnte afgifter kan inddrives ved  

 udpantning.
 Stk. 4. Efter aftale med fremmed stat kan der træffes bestemmelse  

 om bistand ved opkrævning og inddrivelse af afgifterne i udlandet.
 3. I § 89 indsættes som stk. 2:
 »Stk. 2. Luftfartsvæsenet kan overlade sine beføjelser efter stk. 1  

 til indehavere af tilladelse til at drive en flyveplads.«.
 § 89. Luftfartsvæsenet og politiet har ret til at undersøge et  

 luftfartøj og kontrollere de dokumenter, som luftfartøjet og de tjenstgørende  

 skal være forsynet med.
 4. § 142, stk. 3, affattes således:
 »Stk. 3. Den endelige rapport sendes til luftfartsvæsenet.  

 Rapporten offentliggøres samtidig hermed, medmindre afgørende hensyn taler  

 imod en offentliggørelse.«.
 5. § 142, stk. 4, ophæves.
§ 142. Når havarikommissionen har afsluttet sin undersøgelse,  

 udarbejder den udkast til rapport om undersøgelsens resultater.
Udkastet skal  

 indeholde en udtalelse om eventuelle forholdsregler til forebyggelse af  

 havarier eller hændelser af samme eller lignende art.
Stk. 2. Udkastet til rapporten forelægges til udtalelse hos  

 luftfartøjets eller luftfartsanlæggets ejer eller bruger samt andre, for hvem  

 undersøgelsen efter kommissionens opfattelse har særlig betydning.  

 Kommissionen fastsætter en frist for modtagelse af eventuelle udtalelser.
De  

 pågældende kan fremsætte ønske om yderligere undersøgelser.
 Stk. 3. Den endelige rapport sendes til ministeren for offentlige  

 arbejder og luftfartsvæsenet.
 Stk. 4. Medmindre ministeren i det enkelte tilfælde bestemmer  

 andet, offentliggøres rapporten 14 dage herefter.
 6. I § 143, stk. 3, 2. pkt., udgår: »ministeren for  

 offentlige arbejder og«.
 § 143. Når den foretagne undersøgelses omfang taler derfor, kan  

 kommissionen fravige reglerne i § 142 og i stedet udarbejde en redegørelse.
 Stk. 2. Kommissionen kan endvidere udarbejde en redegørelse i  

 tilfælde, hvor reglerne i § 142, stk. 1-3, i øvrigt følges.
 Stk. 3. Redegørelser skal udarbejdes så vidt muligt inden 60 dage,  

 efter at kommissionen har fået underretning om havariet eller hændelsen.  

 Redegørelser sendes til ministeren for offentlige arbejder og  

 luftfartsvæsenet og offentliggøres samtidig hermed.
 7. I § 152 indsættes som stk. 2 og 3:
 »Stk. 2. Ministeren kan endvidere overlade beføjelser til at træffe  

 afgørelser, som efter loven er tillagt ministeren eller luftfartsvæsenet,  

 til:
1) andre offentlige myndigheder, 2) private organisationer, eller 3) sagkyndige.
 Stk. 3. Ministeren kan fastsætte regler om sagsbehandlingen og om  

 klageadgang for de i stk. 2 nævnte afgørelser.«.
 § 152. Ministeren for offentlige arbejder kan bestemme, at  

 luftfartsvæsenet - ud over den samme ved bestemmelserne i loven tillagte  

 myndighed - skal udøve visse af de ministeren ved loven tillagte beføjelser.
 Særlige noter:
