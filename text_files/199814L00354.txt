Betænkning afgivet af Forskningsudvalget  

 den 17. marts 1999 Betænkning over Forslag til lov om etablering og fælles  

 udnyttelse af master til radiokommunikationsformål m.v.
 Udvalget har behandlet lovforslaget i nogle møder  

 og har herunder stillet spørgsmål til forskningsministeren, som  

 denne har besvaret skriftligt.
 Endvidere har udvalget modtaget både skriftlig og  

 mundtlig henvendelse fra TV2/DANMARK.
 Der er af forskningsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller udvalget lovforslaget til  

vedtagelse med de af forskningsministeren stillede  

 ændringsforslag .
 Et mindretal (Dansk Folkepartis medlem af udvalget) havde  

 dog gerne set, at der blev skabt en klar hjemmel til at yde tredjemand, som  

 måtte tåle opsætning eller supplering med flere antenner,  

 en økonomisk kompensation af ikkeerstatningsretlig karakter, dvs. en  

 ulempegodtgørelse, uden at der kan påvises et konkret  

 økonomisk tab.
Ændringsforslag Af	forskningsministeren, tiltrådt af  

udvalget:
Til § 2 1) I stk. 1 ændres »vedkommendes« til: »den anmodende parts«.
 2) Stk. 12 affattes således:
» Til § 3 3) I stk. 2 ændres »pågældende« til:  

»anmodende parts«.
Til § 10 4) I stk. 3, nr. 3, indsættes efter  

»særlige sikkerhedsforskrifter fastsat i  

 medfør af anden lovgivning«: » eller forskrifter fastsat af offentlige  

 myndigheder«.
Til § 11 5) I stk. 2 ændres »pågældendes«  

 til: »anmodende parts«.
 6) I stk. 3 ændres »kun udstedes« til: »alene udstedes«.
Til § 14 7) I 1. pkt. ændres », og for vilkår for«  

 til: »og for«.
Bemærkninger Til nr. 1 Ændringsforslaget har til hensigt at skabe sproglig  

 ensartethed i lovforslaget.
Til nr. 2 Ændringsforslaget har for det første til  

 hensigt at sikre, at bestemmelsen både finder anvendelse ved egentlige  

 udskiftninger af masten og ved udbygninger af master.
 I begge tilfælde vil der desuden være behov  

 for, at alle rettigheder samt foretagne reservationer af antennepositioner  

 overføres til den nye mast. Ændringsforslaget har i  

 forlængelse heraf derfor også til hensigt at sikre, at foretagne  

 reservationer på den eksisterende mast, jf. lovforslagets § 9, stk. 2,  

 overføres til den nye mast.
Til nr. 3 og 5 Ændringsforslagene har til hensigt at skabe sproglig  

 ensartethed i lovforslaget ved i alle relevante bestemmelser at anvende  

 begrebet »den anmodende part« om den part, der får adgang til fælles  

 udnyttelse.
Der er ganske vist ikke i de omhandlede bestemmelser tale om, at  

 der fra den omhandlede parts side fremsættes en egentlig anmodning om  

 fælles udnyttelse, idet fællesudnyttelsen i stedet sker  

 foranlediget af en myndighedsafgørelse om, at dette er den eneste  

 mulighed for at få etableret den pågældende  

 antenneposition, uanset at der ikke er fremsat en egentlig anmodning herom.  

 Uanset dette anvendes begrebet »den anmodende  

 part« også i disse bestemmelser, i lighed  

 med de øvrige bestemmelser i lovforslaget, om den part, som via det  

 udstedte påbud får adgang til at fællesudnytte f.eks. den  

 tilhørende bygning m.v.
Til nr. 4 Ændringsforslaget har til hensigt at sikre, at  

 bestemmelsen vedrørende de tekniske hindringer, der kan udelukke  

 opsætning af antennesystemer, svarer til den tilsvarende bestemmelse,  

 for så vidt angår fælles udnyttelse af master til  

 radiokommunikationsformål.
Med ændringsforslaget vil det herefter  

 fremgå af både § 10, stk. 3, nr. 3, og § 2, stk. 4, nr. 3, at de  

 særlige sikkerhedsforskrifter, der kan udgøre en teknisk  

 hindring for fælles udnyttelse af master eller opsætning af  

 antennesystemer, kan være fastsat enten i medfør af anden  

 lovgivning eller i forskrifter fastsat af offentlige myndigheder.
Til nr. 6 Ændringsforslaget har til hensigt at skabe sproglig  

 ensartethed mellem lovforslagets § 11, stk. 3, og § 3, stk. 3.
Til nr. 7 Ændringsforslaget har til hensigt at skabe sproglig  

 ensartethed mellem lovforslagets §§ 7 og  14.
Helen Beim (S)  

Susanne Fast Jensen (S)
Lise Hækkerup (S) nfmd.  

Inger Bierbaum (S)
Ole Hækkerup (S)   

 Christine Antorini (SF)
Jørn Jespersen (SF)
Elisabeth Arnold (RV)
Søren Kolstrup (EL)
Hanne Severinsen (V) fmd.      

 Tove Fergo (V) Preben Rudiengaard (V)
Jens Rohde (V) Brian Mikkelsen (KF)
Tom Beck (KF) Klaus Kjær (DF)
 Tove Videbæk (KRF) Fremskridtspartiet  og Centrum-Demokraterne havde ikke  

 medlemmer i udvalget.
