Meddelelse nr. 19/2001 om VEU-godtgørelse (Attestation   

 uddannelsespraktik) Vedrørende:  

  

 Bekendtgørelse nr. 1377 af 20. december 2000 om godtgørelse ved deltagelse i  

 erhvervsrettet voksen- og efteruddannelse.
§ 34 Emne: attestation  

    

 i forbindelse med uddannelsespraktikperioder På given foranledning og efter anmodning fra nogle  

 arbejdsløshedskasser skal Styrelsen præcisere, at det er uddannelsesstedet  

 henholdsvis uddannelsespraktikstedet, som skal attestere om deltageren har  

 fulgt undervisningen henholdsvis været til stede i hele praktikperioden.
 Nogle arbejdsløshedskasser får ofte fra uddannelsesstederne  

 oplysning om, at uddannelsesstederne ikke kan påtage sig, at oplyse om  

 eventuelt fravær i uddannelsespraktikperioder.
Styrelsen skal understrege, at det er uddannelsesstederne, som  

 har det samlede, overordnede ansvar for uddannelsernes tilrettelæggelse og  

 gennemførelse, og det er uddannelsesstedets ledelse, der udfædiger en attest  

 om, i hvilket omfang deltageren følger uddannelsen, jf. § 34 i ovennævnte  

 bekendtgørelse.
Styrelsen skal derfor anmode uddannelsesstederne om at  

 indføre  

 procedurer, der sikrer, at arbejdsløshedskasserne ikke selv skal indhente  

 oplysninger om eventuelt fravær i uddannelsespraktikperioder fra  

 praktikvirksomhederne.
 Styrelsen kan umiddelbart foreslå, at praktikstedet indsender  

 oplysning om eventuelt fravær m.v. til uddannelsesstedet, som herefter  

 påfører  

 oplysningerne på bevillingsskemaet.
