Betænkning afgivet af Erhvervsudvalget den 26. april 2007 Betænkning over Forslag  

 til lov om ændring af lov om økonomisk samordning (Etablering af Det Miljøøkonomiske Råd) [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 21. februar 2007 og var til 1.  

 behandling den 2. marts 2007. Lovforslaget blev efter 1. behandling henvist  

 til  

 behandling i Erhvervsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 19. december 2006 dette  

 udkast til udvalget, jf. alm. del  bilag 90. Den 23. februar 2007  

 sendte økonomi-  

 og erhvervsministeren de indkomne høringssvar og et notat herom til udvalget.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget udtaler, at de finder det  

 særdeles vigtigt, at fagområdet miljøøkonomi styrkes og udvikles på højt  

 kvalificeret grundlag.
Vi kan støtte forslaget om at etablere et  

 miljøøkonomisk  

 råd med en særskilt miljøvismand i regi af Det Økonomiske Råd.  

 Vi forventer, at denne konstruktion kan skabe  

 den nødvendige uafhængighed, og lægger i særlig grad vægt på, at der vil være  

 naturvidenskabeligt velfunderede medarbejdere i den faste stab, så  

 naturvidenskabelig tænkning og naturvidenskabelige kompetencer ikke blot  

 bliver  

 underordnede den traditionelle nationaløkonomi.
Vi betragter dette som  

 afgørende for, at Det Miljøøkonomiske Råd kan udvikle et unikt fagligt miljø,  

 som  

 der står respekt om nationalt og internationalt.
Vi har i denne forbindelse  

 noteret os, at økonomi- og erhvervsministeren ved førstebehandlingen  

 bekræftede, at det er hans forventning, at rådets sekretariat vil indeholde  

 såvel naturvidenskabelige som miljøøkonomiske kompetencer.
Vi betragter det som ærgerligt, at hverken Rådet for Bæredygtig  

 Erhvervsudvikling eller Det Økologiske Råd har fået mulighed for at udpege en  

 repræsentant til Rådet.
Begge må betragtes som særligt kvalificerede til  

 denne  

 opgave, og de ville helt klart kunne tilføre diskussionerne ekstra kvalitet.
Vi betragter det i øvrigt som positivt, at regeringen med  

 lovforslaget reelt erkender, at det var et fejlskud, at man i 2002 enerådigt  

 og  

 uden om alle normale procedurer valgte at etablere en institu-tion (Institut  

 for Miljøvurdering (IMV)) til en bestemt person (Bjørn Lomborg), hvis  

 stærkeste  

 kvalifikation i denne sammenhæng var hans højtprofilerede fornægtelse af  

 menneskeskabt drivhuseffekt og betydningen af at forebygge faretruende global  

 opvarmning.
Det virker dog noget bizart, at regeringen til trods for denne  

 erkendelse har fundet det vigtigt at overføre 2,5 mio. kr. årligt fra  

 IMVs  

 hidtidige bevilling til Copenhagen Consensus, der ledes af Bjørn Lomborg.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)  

  

  fmd.  

  

 Jacob Jensen (V)   

 Kurt Kirkegaard (V)   

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Kim Mortensen (S)   

 Jens Christian Lund (S)   

 Niels Sindal (S)   

 Simon Pihl Sørensen (S)   

 Poul Erik Christensen (RV)   

 Elsebeth Gerner Nielsen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 157 Bilagsnr.
