Betænkning afgivet af Udlændinge-, Integrations- og Boligudvalget den 19. maj 2016 Betænkning over Forslag til folketingsbeslutning om at undersøge mulighederne for at skærpe forholdene på tålt ophold [af Martin Henriksen (DF), Dan Jørgensen (S) og Simon Emil Ammitzbøll (LA) m.fl.]:
1. Udvalgsarbejdet Beslutningsforslaget blev fremsat den 12. maj 2016 og blev herefter henvist til behandling i Udlændinge-, Integrations- og Boligudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, DF, LA, SF og KF) indstiller beslutningsforslaget til vedtagelse uændret.
 Et mindretal i udvalget (V, EL, ALT og RV) indstiller beslutningsforslaget til forkastelse.
Enhedslistens medlemmer af udvalget mener ikke, at der er nogen grund til at skærpe forholdene for personer på tålt ophold.
Tålt ophold som juridisk begreb bør afskaffes, så den persongruppe, der i øjeblikket lever på tålt ophold, fordi de på grund af Danmarks internationale konventionsmæssige forpligtelser ikke kan udsendes af landet, i første omgang får en midlertidig opholdstilladelse i Danmark.
Opholdstilladelsen vil så skulle inddrages, hvis effektuering af udsendelsen inden for en kortere årrække viser sig mulig.
Det giver efter ELs opfattelse ikke mening at bruge millioner af skattekroner på at forsørge en gruppe mennesker, der på ubestemt tid lever en tilværelse uden grundlæggende rettigheder.
I stedet bør det tilstræbes, at de pågældende kommer ud på arbejdsmarkedet, så de kan bidrage til samfundet, indtil de eventuelt kan udsendes af landet.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Merete Dea Larsen (DF) Marcus Knuth (V) Britt Bager (V) Preben Bang Henriksen (V) Louise Schack Elholm (V) Erling Bonnesen (V) Jan E.
Jørgensen (V) Simon Emil Ammitzbøll (LA) Ole Birk Olesen (LA) Naser Khader (KF) Dan Jørgensen (S) Daniel Toft Jakobsen (S) Jan Johansen (S) Karen J.
Klint (S) Mattias Tesfaye (S) Yildiz Akdogan (S) Johanne Schmidt-Nielsen (EL) Søren Egge Rasmussen (EL) Roger Matthisen (ALT) Josephine Fock (ALT) Lotte Rod (RV) Sofie Carsten Nielsen (RV) Jacob Mark (SF) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
