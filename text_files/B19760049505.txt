 Bekendtgørelse om sejlads gennem Oddesundbroen.
 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende:
§ 1.  Broen, der er beliggende over Oddesund i retning  

 ca.
NV.t.V. - SØ.t.Ø. mellem V.-siden af Grisetåoddde og Ø.-spidsen af  

 Sunddraget, er en fast bro - hvilende på 9 strømpiller - med et bevægeligt  

 parti dannet af en enkeltfløjet klap mellem 3. og 4. strømpille regnet fra  

 Sunddrag-siden.
Stk. 2.  Gennemsejlingens fri bredde i klapfaget er 30  

 m.
Den fri højde fra daglig vande til underkant af broens dragere er 5 m i  

 midterfaget, aftagende ind mod land til begge sider til ca. 3,5 m.
Stk. 3.  Gennemsejlingsåbningen er afmærket med fyr, der  

 på NV.-siden viser rødt, fast lys og på SØ.-siden grønt, fast lys.
På toppen  

 af manøvrehuset på klappillen er der anbragt et vinkelfyr, som lyser i  

 SV.-lig retning.
På klappillen er endvidere etableret ledefyrlinjer bestående  

 af grønne samtidigt blinkende fyr, der lyser såvel SV. som NØ. efter.
På det  

 yderste af ledeværket S. for klappillen er anbragt hvide lys, der er  

 afskærmet således, at lyset kastes ned over ledeværket.
 Stk. 4.  Vedrørende fyrbelysningen henvises i øvrigt til  

 den som bilag optrykte kortskitse samt til søkort og fyrliste.
Stk. 5.  Tågesignal afgives med sirene ved  

 gennemsejlsningsåbningen.
Om natten holdes broen belyst.
 Lodstvang.
§ 2.  Skibe på over 200 registertons brutto må kun  

 passere Oddesundbroen med lods om bord.
Såfremt lods ikke er bestilt i  

 forvejen, må ventetid påregnes.
 Stk. 2.  Skibe, der inden for de sidste 6 måneder mindst  

 5 gange har passeret broen med samme fører, kan, så længe den pågældende  

 fortsat fører skibet, for et begrænset tidsrum fritages for at benytte lods  

 på vilkår, at skibet er udstyret med VHF-anlæg med kanalerne 16, 12 og 13.
 Signaler for strømretning og strømhastighed.
§ 3.  Fra broen vises signaler for strømmens retning  

 og fart, såfremt is eller andre årsager ikke hindrer dette.
Strømmens retning  

 angives på sortmalede skiver på begge sider at broen i midten af brofaget  

 umiddelbart SØ. for klapfaget.
Strømretningen angives med en hvidmalet viser,  

 der peger mod den kompasretning på skiven, hvorfra strømmen kommer.
På skiven  

 er verdenshjørnerne angivet med hvidmalede bogstaver.
Om natten og i  

 usigtbart vejr er skiverne belyste.
Stk. 2.  Strømhastigheden angives på tavler på begge  

 sider af broen ved siden af de ovennævnte skiver.
Strømhastigheden vises på  

 tavlerne ved tænding af henholdsvis 1, 2 eller 3 hvidt lysende vandrette  

 stiber, der blinker ca. 60 gange i minuttet.
 1. Når 1 stribe er tændt, er strømhastigheden mellem 0  

 og 1 knob.
 2. Når 2 stiber er tændt, er strømhastigheden mellem 1  

 og 2 knob.
 3. Når 3 striber er tændt, er strømhastigheden over 2  

 knob.
 Stk. 3.  De under stk. 1 og 2 nævnte signaler er kun  

 tændte i forbindelse med gennemsejling.
 Gennemsejling.
 § 4.  Skibe og fartøjer (undtagen fartøjer, der ved at  

 lægge masten kan passere broen) kan til enhver tid - bortset fra 15 minutter  

 før et tog kan ventes og indtil 5 minutter efter togets passage - forlange  

 fri gennemsejling, såfremt denne efter brovagtens skøn kan ske uden fare for  

 broanlæggets sikkerhed.
 § 5.  Skibe og fartøjer, der ønsker at passere broen,  

 skal tilkendegive dette ved i en afstand fra broen af mindst 0,5 sm at afgive  

 følgende signal:
 1. Om dagen: Det internationale signalflag N (eller i  

 mangel heraf nationalflaget) hejst på halv fortop og en lang og en kort tone  

 (-.) med fløjte eller tågehårn.
 2. Om natten: Et hvidt lys for boven og en lang og en  

 kort tone med føjte eller tågehorn.
 § 6.  Når et skib eller fartøj har givet signal for at  

 tilkendegive, at broen ønskes åbnet, vil der fra den på broen ved  

 manøvrehuset på klappillen anbragte signalmast blive afgivet følgende  

 svarsignal såvel om dagen som om natten:
 a. 1 rødt, fast lys, der betyder, at gennemsejling er forbudt.
 b. 2 røde, faste lys, der betyder, at skibe kommende fra øst kan passere  

 broen.
 c. 3 røde, faste lys, der betyder, at skibe kommende fra vest kan passere  

 broen.
 Om dagen vises fra signalmasten samtidig med de under a, b og c nævnte  

 lyssignaler tillige henholdsvis 1, 2 og 3 sorte kugler.
 Stk. 2.  Såvel om dagen som om natten vil en lang tone  

 (-) tilkendegive, at broen trods det afgivne signal for gennemsejling ikke  

 kan åbnes.
 Stk. 3.  Indtil gennemsejlingssignal afgives fra broen,  

 skal skibe så vidt muligt holde sig i en afstand af mindst 400 m fra denne.
 § 7.  Broåbningen må kun passeres af eet skib ad  

 gangen.
 Stk. 2.  Alle lystfartøjer, der er udstyret med brugbar  

 motor, skal benytte denne under passage af broen.
 § 8.  Inden for en afstand af 200 m på hver side af  

 broen må maskindrevne skibe kun gå med den for bevarelse af skibets  

 manøvreevne fornødne fart.
§ 9.  Fortøjning ved broen eller ledeværket er  

 forbudt.
Ligeledes er det forbudt at bestige broen fra både og fartøjer.
 Stk. 2.  Fartøjer, der passerer under eller langs med  

 broen, må ikke derved benytte bådshager mod denne.
Stk. 3.  Brofaget 5-6 umiddelbart øst for  

 gennemsejlingsfaget er på grund af automatiske strømmålere spærret for al  

 gennemsejling.
I brofaget er anbragt et skilt med påskriften: SPÆRRET.  

 Skiltet er belyst om natten.
 Ankring m.v.
 § 10.  Ankring er forbudt inden for en afstand af 400  

 m fra broen (kabelfelter).
 Stk. 2.  Kommer et skib under isforhold eller af anden  

 årsag i drift, således at der er fare for, at det vil tørne mod broen eller  

 ledeværket, bør skibet på det tidligst mulige tidspunkt optage kontakt med  

 brovagten, der er udstyret med VHF-anlæg, kanal 16, 12 og 13, og så vidt  

 muligt efterkomme de anvisninger, der af denne måtte blive givet for at  

 afværge broens beskadigelse.
Almindelige bestemmelser § 11.  Skibe og fartøjer, der befinder sig inden for  

 en afstand af 200 m fra broen, skal efterkomme de af brovagten givne ordrer.
 Stk. 2.  Brovagten bærer under tjenesten uniform eller  

 uniformskasket.
 § 12.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 13.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 501 af 13. november 1969  

 angående sejlads gennem Oddesundbroen ophæves.
 Handelsministeriet, den 10. september  

 1976.
 Per Hækkerup.
/Sv.
Rasmussen.
 Bilag.
