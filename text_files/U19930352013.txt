Fagforbundet V indklagede 27/2-90 virksomheden I for Arbejdsretten  

 under nedlæggelse af en række påstande, der alle byggede på, at I siden  

 dannelsen af V den 25/1-88 havde forholdt sig således over for V, at der var  

 opstået overenskomstmæssige relationer mellem I og V.
I havde siden dannelsen  

 af V i et vist omfang ført forhandlinger med tillidsmænd, der var medlemmer  

 af V. 2/12-88 meddelte I's arbejdsgiverforening V, at man ikke kunne  

 anerkende Fagforbundet V indklagede 27/2-90 virksomheden I for Arbejdsretten  

 under nedlæggelse af en række påstande, der alle byggede på, at I siden  

 dannelsen af V den 25/1-88 havde forholdt sig således over for V, at der var  

 opstået overenskomstmæssige relationer mellem I og V.
I havde siden dannelsen  

 af V i et vist omfang ført forhandlinger med tillidsmænd, der var medlemmer  

 af V. 2/12-88 meddelte I's arbejdsgiverforening V, at man ikke kunne  

 anerkende nogle opsigelser fra V's side, da det ikke var fastslået, at V også  

 var berettiget til at udøve partsbeføjelser som f. eks.
opsigelse af overenskomster.
Ved Højesterets dom af 4/6-91 blev det  

 fastslået, at V ikke var lovligt udmeldt af Dansk Funktionærforbund  

 Arbejdsretten udtalte, at det i hvert fald efter 2/12-88 måtte have stået V  

 klart, hvilken holdning arbejdsgiverorganisationerne havde til V, der  

 herefter ikke kunne have haft nogen berettiget forventning om, at fortsatte  

 forhandlinger med I kunne skabe en overenskomstlignende situation med denne  

 virksomhed.
Det måtte lægges til grund, at de tillidsmænd, som I havde  

 forhandlet med inden den 2/12-88, var lovligt valgt, og der var ikke indtil  

 da rejst indsigelse mod deres virksomhed som tillidsmænd.
Hertil kom, at  

 spørgsmålet om, hvorvidt V var overenskomstpart, var uafklaret indtil  

 højesteretsdommen af 4/6-91. Under disse omstændigheder kunne det ikke  

 antages, at der var opstået noget overenskomstforhold mellem I og V på  

 grundlag af, at I havde ført forhandlinger med de pågældende tillidsmænd.
 Denne sag vedrører spørgsmålet om, hvorvidt ISS Securitas A/S har forholdt  

 sig således overfor Dansk Vagt-Forbund, at der siden dannelsen af Dansk  

 Vagt-Forbund i januar 1988 er opstået overenskomstmæssige relationer mellem  

 virksomheden og forbundet.
 Dette gøres gældende af forbundet, som i konsekvens heraf har nedlagt  

 følgende påstande:
 1. Den indklagede virksomhed tilpligtes at overholde de gældende  

 tillidsmandsregler.
 2. Den indklagede virksomhed tilpligtes at anerkende, at tillidsmand  

 Victor Sten Pedersen fortsat er tillidsmand for region Fyn.
 3. Den indklagede virksomhed tilpligtes at anerkende, at vægter Hans  

 Hessellund er gyldig valgt og anmeldt tillidsmand for region Århus.
 4. De indklagede arbejdsgiverorganisationer og den indklagede virksomhed  

 tilpligtes, som følge af delagtighed i og brud på gældende  

 tillidsmandsregler, hver at betale en alvorlig bod, hvis størrelse fastsættes  

 nærmere af Arbejdsretten.
 5. De indklagede arbejdsgiverorganisationer og den indklagede virksomhed  

 tilpligtes at anerkende, at der i medfør af Arbejdsretslovens § 9, stk 1, nr.  

 4 foreligger kollektiv overenskomst mellem den indklagede virksomhed og Dansk  

 Vagt-Forbund, jf. bilag 15-40.
 6. De indklagede arbejdsgiverorganisationer og den indklagede virksomhed  

 tilpligtes at anerkende, at det jf. påstand 5 nævnte overenskomstforhold  

 mandag den 19. marts 1990 er ulovligt opsagt.
I replikken havde klageren, som tilføjelse til påstand 2, yderligere  

 nedlagt påstand om, at 9 nærmere angivne tillidsmænd fortsat skulle  

 anerkendes som tillidsmænd.
Under domsforhandlingen blev det af de indklagede  

 gjort gældende, at der var forskellige fejl i denne supplerende påstand, der  

 herefter blev frafaldet af klageren, idet de indklagede gav tilsagn om at  

 ville følge dommens resultat også for så vidt angår de personer, der var  

 nævnt i den supplerende klage.
 De indklagede har taget bekræftende til genmæle overfor påstand 1, men har  

 har i øvrigt nedlagt påstand om frifindelse.
Sagen er en udløber af den tvist mellem Dansk Vagt-Forbund og Dansk  

 Funktionærforbund, der blev afgjort af Højesteret ved dom afsagt den 4. juni  

 1991, jfr.
Ugeskrift for Retsvæsen 1991, side 624.
 De nærmere omstændigheder i denne sag kan kort resumeres således:
Vagt- og Sikkerhedsfunktionærernes Landssammenslutning var sammen med  

 andre landssammenslutninger tilknyttet Dansk Funktionærforbund.
I foråret  

 1987 blev der med Dansk Funktionærforbunds samtykke etableret strejke af  

 offentligt ansat personale under Vagt- og Sikkerhedsfunktionærernes  

 Landssammenslutning.
Efter nogle underhåndsforhandlinger med det offentlige  

 besluttede Dansk Funktionærforbunds hovedbestyrelse den 1. juli 1987 at  

 bemyndige forretningsudvalget til at afslutte forlig.
Et af forligsmanden  

 fremsat mæglingsforslag blev forkastet ved urafstemning blandt de strejkende,  

 men efter en kongres i Dansk Funktionærforbund blev forslaget vedtaget som  

 forlig.
På et i Vagt- og Sikkerhedsfunktionærernes Landssammenslutning  

 afholdt delegeretmøde vedtoges - men ikke med den i Dansk Funktionærforbunds  

 love krævede majoritet - en udmeldelse af Dansk Funktionærforbund.
Vagt- og  

 Sikkerhedsfunktionærernes Landssammenslutning dannede herefter den 25. januar  

 1988 sit eget forbund, Dansk-Vagt Forbund, og påstod under sagen blandt  

 andet, at forbundet lovligt var udtrådt af Dansk Funktionærforbund.
Ved  

 Højesterets dom, der i så henseende var en stadfæstelse af Østre Landsrets  

 dom af 30. juni 1989, fik forbundet ikke medhold i denne påstand.
ISS Securitas havde pr. 1. marts 1987 overenskomst med Vagt- og  

 Sikkerhedsfunktionærernes Landssammenslutning.
Overenskomsten kunne tidligst  

 opsiges til den 1. marts 1991, medens overenskomstens betalingssatser kunne  

 opsiges til den 1. marts 1989. Ifølge en tilføjelse til overenskomsten var  

 parterne enige om efter overenskomstsituationens afslutning at optage  

 drøftelse om de gældende protokollater, lokalaftaler, blivende bestemmelser  

 og tjenestereglementer.
De gældende tillidsmandsregler gik ud på, at  

 tillidsmanden skulle vælges mellem de medarbejdere, der var fast beskæftiget  

 i virksomheden: den pågældende skulle have arbejdet i virksomheden i mindst 1  

 år inden for de sidste 2 år.
Valget var ikke gyldigt, før det var godkendt af  

 Vagt- og Sikkerhedsfunktionærernes Landssammenslutning og meddelt  

 virksomhedens ledelse.
Denne meddelelse skulle ske hurtigst muligt, senest 14  

 dage efter valget, og eventuel indsigelse fra virksomhedens side mod det  

 foretagne valg skulle være landssammenslutningen i hænde senest 14 dage efter  

 modtagelse af meddelelse om valget.
Til belysning af sagen er der - som anført under påstand 5 - fremlagt et  

 betydeligt bilagsmateriale.
For perioden fra den 4. januar 1988 til den 28.  

 november 1988 er der således fremlagt ialt 10 lokalaftaler vedrørende en  

 række forskellige forhold.
De er indgået mellem ISS Securitas A/S på den ene  

 side og tillidsmænd, der efter det oplyste var medlemmer af Dansk  

 Vagt-Forbund, på den anden side.
Der er endvidere fremlagt en meddelelse af  

 1. juni 1988 fra virksomheden til tillidsmændene.
Den 2. december 1988 meddelte Vagt- og Alarmbranchens Arbejdsgiverforening  

 Dansk Vagt-Forbund, at man havde modtaget en opsigelse blandt andet  

 vedrørende betalingssatserne.
I den anledning meddelte man, at man ikke kunne  

 anerkende opsigelserne fra forbundets side, da det ikke var fastslået, om  

 forbundet, udover at være forpligtet af de nævnte overenskomster, også var  

 berettiget til at udøve partsbeføjelser som for eksempel opsigelse af  

 overenskomstens betalingssatser.
I denne forbindelse har de indklagede yderligere henvist til oplysningerne  

 i Arbejdsrettens dom af 18. august 1992 i sag nr. 89.370 (Arbejdsretligt  

 Tidsskrift 1992, side 13), hvori er omtalt et fællesmødeprotokollat af 19.  

 april 1988 i Dansk Arbejdsgiverforening i anledning af en af Vagt- og  

 Alarmbranchens Arbejdsgiverforening rejst klage over, at et antal medlemmer  

 af Dansk Vagt-Forbund, som var beskæftiget hos ISS Securitas A/S, Fyns  

 afdeling, havde etableret en overenskomststridig kollektiv arbejdsnedlæggelse  

 den 14. april 1988. I dette mødereferat var det anført, at arbejdsgiversiden  

 erkendte, at Dansk Vagt-Forbund var forhandlingsberettiget for så vidt angår  

 sine medlemmer, idet der dog blev taget forbehold for, om Dansk Vagt-Forbund  

 er part i den gældende overenskomst, eller om Dansk Vagt-Forbund har  

 selvstændigt krav på at forhandle en overenskomst.
Man henviste i så  

 henseende til den ved Østre Landsret verserende retssag mellem Dansk  

 Funktionærforbund og Dansk Vagt-Forbund.
I marts 1989 opstod der problemer i anledning af, at Vagt- og  

 Alarmbranchens Arbejdsgiverforening havde gennemført de såkaldte  

 midtvejsforhandlinger med Dansk Funktionærforbund.
I den anledning meddelte  

 ISS Securitas A/S den 14. marts 1989, at man sammen med organisationerne på  

 arbejdsgiverside havde den opfattelse, at Dansk Funktionærforbund måtte anses  

 som rette lønmodtagerpart i de eksisterende overenskomster indgået i 1987,  

 indtil det modsatte var godtgjort.
 Den 21. februar 1990 meddelte Dansk Funktionærforbund ISS Securitas A/S,  

 at virksomheden i det fremtidige samarbejde i koncernens samarbejdsudvalg  

 alene måtte indkalde tillidsrepræsentanter valgt fra et LO-forbund.
 Den 27. februar 1990 indgav klageren herefter klageskrift til  

 Arbejdsretten.
 Den 19. marts 1990 meddelte ISS Securitas A/S »at ISS bryder med  

 Dansk Vagt-Forbund«, idet man anførte, at man havde overenskomst med  

 Dansk Funktionærforbund, at en landsretsdom fra juni 1989 klart gav udtryk  

 for, at Dansk Vagt-Forbunds udmeldelse af Dansk Funktionærforbund var  

 ulovlig, og at der forelå en skriftlig henvendelse fra LO, der utvetydigt  

 gjorde opmærksom på, at man anså det for overenskomststridigt at lade andre  

 end LO-organiserede medlemmer deltage i samarbejdsudvalg m.v.
I tiden fra den 2. december 1988 indtil bruddet i 1990 har klageren  

 dokumenteret, at der foreligger en del lokalaftaler, et forlig vedrørende en  

 afskediget medarbejder, nogle dispensationer fra den faglige klub, en  

 henvendelse vedrørende det såkaldte ERN-system, mødereferater vedrørende  

 møder den 16. oktober og den 18. oktober 1989 og en tilkendegivelse fra  

 arbejdstagersiden vedrørende den såkaldte vagtmanual.
I alle disse tilfælde  

 er det oplyst, at forhandlingerne er foretaget med tillidsmænd, der var  

 medlem af Dansk Vagt-Forbund.
 Omkring årsskiftet 1989/90 opstod der mellem parterne den tvist, der har  

 givet sig udslag i klagerens påstand 2 og påstand 3.
 Der er afgivet forklaring af vægter Jørgen Hansen og direktør Jens  

 Ottosen-Støtt.
Jørgen Hansen har forklaret, at han har været ansat i virksomheden siden  

 oktober 1973. Han blev tillidsmand den 1. april 1986 og senere  

 fællestillidsmand for region Øst.
Den 19. marts 1990 blev han fyret som  

 tillidsmand.
Nu er han formand for fællesklubben og i øvrigt medarbejdervalgt  

 bestyrelsesmedlem.
I overenskomsten af 1987 var det forudsat, dels at der  

 skulle udarbejdes manualer, dels at der hen ad vejen skulle udarbejdes  

 lokalaftaler.
Allerede i juni 1987 startedes forhandlingerne om, hvad der  

 skulle med i manualen, men på grund af chefskifter i virksomheden tog det  

 længere tid end ventet.
I 1989 var der møder, blandt andet den 6. oktober og  

 den 17. oktober, og den 4. januar 1990 blev der afholdt et afsluttende møde.  

 Under ingen af møderne blev der taget forbehold om, at han ikke kunne  

 repræsentere medarbejderne, selv om det var kendt, at han var medlem af Dansk  

 Vagt-Forbund.
Jens Ottosen-Støtt har forklaret, at han blev ansat som direktør den 9.  

 maj 1988. I virksomheden var man udmærket klar over, hvem der var medlemmer  

 af Dansk Vagt-Forbund, idet det var kodet ind, således at der blev trukket  

 kontingent til forbundet i lønnen.
Han var heller ikke i tvivl om, at Jørgen  

 Hansen var medlem af dette forbund.
Baggrunden for reaktionen den 19. marts  

 1990 var en henvendelse fra LO om, at man alene kunne acceptere tillidsmænd  

 med relation til LO, idet Dansk Funktionærforbund var den organisation, der  

 havde overenskomst med virksomheden.
Jørgen Hansen var lovlig valgt som  

 tillidsmand, og så længe der ikke var rejst nogen indsigelse herimod,  

 forhandlede man med ham.
Der er fra virksomhedens side aldrig givet udtryk  

 for, at man skulle anerkende Dansk Vagt-Forbund som overenskomstpart,  

 tværtimod var det »et fast inventar«, at man under forhandlingerne  

 gav udtryk for, at man ikke herved havde anerkendt forbundet.
Til støtte for klagen har klageren anført, at langt de fleste vægtere er  

 medlem af Dansk Vagt-Forbund, der indtil højesteretsdommen anså sig som  

 overenskomstpart.
Uanset at Højesteret har fastslået, at der ikke er  

 identitet mellem forbundet og Vagt- og Sikkerhedsfunktionærernes  

 Landssammenslutning, kan forbundet dog alligevel have rettigheder som  

 overenskomstpart, idet de er opstået ved, at virksomheden har behandlet  

 tillidsmændene som faglige, stedlige repræsentanter for organisationen.  

 Overenskomsten skal ses i sammenhæng med den manual og de lokalaftaler, der  

 er forudsat i denne, og efter 1987 er forhandlingerne fortsat i 1988 og 1989  

 indtil bruddet i 1990. Den 2. december 1988 har Vagt- og Alarmbranchens  

 Arbejdsgiverforening ganske vist givet udtryk for, at Dansk Vagt-Forbund ikke  

 var forhandlingsberettiget, men allerede inden dette tidspunkt var der  

 opstået et overenskomstforhold mellem ISS Securitas A/S og forbundet.
Dette  

 bestyrkes af, at forhandlingerne fortsatte i 1989. Virksomheden kan ikke  

 »ride på 2 heste« i hele 1989 - ved på den ene side at fastholde,  

 at forbundet ikke var forhandlingsberettiget og på den anden side forhandle  

 med tillidsrepræsentanter fra forbundet.
Virksomheden har, i hvert fald også  

 formelt, erkendt dette, idet man selv har betegnet det, der skete den 19.  

 marts 1990, som at man »bryder« med Dansk Vagt-Forbund.
De indklagede har anført, at ISS Securitas A/S har accepteret, at  

 tillidsmændene var valgt i overensstemmelse med de gældende  

 tillidsmandsregler, og virksomheden har ikke blandet sig i dette valg.
Det  

 har derfor været helt naturligt at forhandle med disse tillidsmænd indtil  

 bruddet i marts 1990. I hvert fald den 2. december 1988 har virksomheden  

 klart tilkendegivet, at man ikke betragter Dansk Vagt-Forbund som  

 overenskomstpart, og under hensyn til at forbundet blev stiftet så sent som  

 den 25. januar 1988, kan der ikke være opstået nogen stiltiende overenskomst  

 eller noget overenskomstforhold mellem virksomheden og forbundet.
Noget  

 sådant må efter teori og praksis forudsætte et langt længere tidsrum.
Dette  

 gælder i ganske særlig grad i en situation som den foreliggende, hvor der  

 foreligger overenskomst med et andet forbund.
I øvrigt har de indklagede  

 henvist til, at Dansk Arbejdsgiverforening allerede den 19. april 1988 klart  

 tilkendegav arbejdsgiverorganisationernes holdning til Dansk Vagt-Forbund.
 Arbejdsretten skal udtale:
Den 2. december 1988 meddelte Vagt- og Alarmbranchens Arbejdsgiverforening  

 Dansk Vagt-Forbund, at man ikke kunne anerkende nogle opsigelser fra  

 forbundets side, da det ikke var fastslået, at forbundet også var berettiget  

 til at udøve partsbeføjelser som for eksempel opsigelse af overenskomster.
I  

 hvert fald efter dette tidspunkt må det have stået forbundet klart, hvilken  

 holdning arbejdsgiverorganisationerne havde til forbundet, der herefter ikke  

 kan have haft nogen berettiget forventning om, at fortsatte forhandlinger med  

 ISS Securitas A/S kunne skabe en overenskomstlignende situation med denne  

 virksomhed.
I perioden forud - nemlig fra dannelsen af Dansk Vagt-Forbund den  

 25. januar 1988 indtil den 2. december 1988 - har ISS Securitas i et vist  

 omfang ført forhandlinger med tillidsmænd, der var medlemmer af Dansk  

 Vagt-Forbund.
Imidlertid må det lægges til grund, at de pågældende  

 tillidsmænd var lovligt valgt, og der ikke i dette tidsrum har været rejst  

 indsigelse mod deres virksomhed som tillidsmænd.
Hertil kommer, at i tiden  

 indtil Højesterets dom af 4. juni 1991 var spørgsmålet om, hvorvidt Dansk  

 Vagt-Forbund var overenskomstpart, uafklaret.
Under disse omstændigheder kan  

 det ikke antages, at der er opstået noget overenskomstforhold mellem ISS  

 Securitas A/S og Dansk Vagt-Forbund på grundlag af, at virksomheden i denne  

 periode har ført forhandlinger med de pågældende tillidsmænd.
 Som følge heraf frifindes de indklagede for de nedlagte påstande 2 - 6.
 T h i k e n d e s f o r r e t :
ISS Securitas A/S tilpligtes at overholde gældende tillidsmandsregler.
I  

 øvrigt frifindes de indklagede for klagerens påstande i nærværende sag.
 I sagsomkostninger til Arbejdsretten skal klageren betale 2.000 kr.
 (* 1) Henvisninger: K.89.370 (A 1992, s.13) Højesteretsdom i UfR. 1991,  

 s.624.
