I forbindelse med den netop foretagne forlængelse af  

 edb-assistentuddannelserne ønsker direktoratet at åbne mulighed for en mere  

 flexibel udnyttelse af skolernes ressourcer.
Der indføres derfor som noget  

 nyt en mulighed for halvårlig optagelse også til den 2 1/2-årige  

 edb-assistentuddannelse.
Denne ordning supplerer de eksisterende  

 optagelsesprocedurer for uddannelserne.
 Med hjemmel i § 2, jfr. § 3, stk. 2, i Undervisningsministeriets  

 lovbekendtgørelse nr. 974 af 19. december 1986 om undervisning på de  

 godkendte handelsskoler fastsættes følgende optagelsesprocedurer:
1 1/2-årige Edb-assistentuddannelse Der kan optages elever to gange om året, primo august og primo januar.  

 Ansøgningsfristerne er henholdsvis 1. maj og 1. november.
Antallet af hold på  

 hvert af de to optagelsestidspunkter godkendes af direktoratet.
2 1/2-årige Edb-assistentuddannelse Efter den nugældende ordning optages der kun elever en gang årligt, i  

 august.
Skoler, der udbyder den 2 1/2-årige uddannelse, vil efter særskilt  

 godkendelse i direktoratet have mulighed for at optage elever til hold to  

 gange om året i august og i januar.
De skoler, der ikke søger eller opnår  

 sådan godkendelse, vil fortsat alene kunne optage elever en gang om året, i  

 august, med ansøgningsfrist den 1. maj.
 For skoler, med tilladelse til elevoptag to gange årligt, vil følgende  

 fremgangsmåde skulle iagttages fra og med foråret 1988, med henblik på  

 optagelse af elever på hold, der påbegynder uddannelse i august 1988 og i  

 januar 1989:
Ansøgningsfristen er som udgangspunkt 1. maj.
Ansøgningsskemaerne skal  

 give ansøgerne mulighed for at tilkendegive, om de helst vil påbegynde  

 uddannelsen i august eller i januar.
Alle kvalificerede ansøgere, der er  

 plads til på holdene, optages med angivelse af, om uddannelsen skal  

 påbegyndes i august eller i januar.
Ansøgere, der opnår plads pr. januar, kan  

 således planlægge udfra denne sikre viden.
 Hvis der herefter er ledige pladser på januar-holdene, foretages  

 supplerende optagelse med ansøgningsfrist den 1. november.
Generelt Såfremt der er flere kvalificerede ansøgere, end skolen har plads til,  

 optages de elever først, der efter skolens skøn er bedst egnet til  

 uddannelsen.
De øvrige kvalificerede ansøgere sættes på prioriteret  

 venteliste med henblik på supplerende optagelse.
Ventelisten falder bort  

 efter uddannelsens påbegyndelse.
Alle ansøgere skal have besked fra skolen om, hvorvidt de er optaget, sat  

 på venteliste, eller afvist på grund af manglende kvalifikationer.
De elever,  

 der sættes på venteliste informeres om, hvilken plads de har på denne.
 P.d.v.
