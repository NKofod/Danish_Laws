Bekendtgørelse om bygge- og  

 beskyttelseslinjer1) I medfør af § 15, stk. 32) , § 67,  

 stk. 2, § 69, stk. 3, og § 87, stk. 4, i lov om naturbeskyttelse, jf.  

 lovbekendtgørelse nr. 835 af 1. november 1997, som ændret ved  

 lov nr. 282 af 12. maj 1999 fastsættes:
Kapitel 1 Strandbeskyttelseslinjen § 1. Bestemmelserne i naturbeskyttelseslovens § 15  

 stk. 13) , gælder ikke for:
1)	diger, høfder, bølgebrydere og andre foranstaltninger,  

 der udføres som led i en kystbeskyttelse af flere ejendomme langs  

 kysten, og hvortil der på forhånd er meddelt tilladelse i henhold  

 til lov om kystbeskyttelse, 2)	udstykning, matrikulering eller arealoverførsel, hvorved der  

 fastlægges skel med henblik på foranstaltninger efter nr. 1,  

 og 3)	sådanne mindre bade- og bådebroer, der er omfattet af §  

 2 i bekendtgørelse nr. 489 af 28. september 1981 om bade- og  

 bådebroer.
 Stk. 2. Etablering af kystbeskyttelsesforanstaltninger og  

 af mindre bade- og bådebroer må ikke forhindre eller  

 vanskeliggøre offentlighedens adgang til naturen, jf.  

 naturbeskyttelseslovens § 22, stk. 3.
Skovbyggelinjen § 2. Før der træffes afgørelse  

 om dispensation fra bestemmelsen i naturbeskyttelseslovens § 17, stk. 1,  

 vedrørende skovbyggelinjen i landzone, skal amtsrådet give den  

 pågældende skovejer lejlighed til at udtale sig om det  

 ansøgte.
Tilsvarende gælder for kommunalbestyrelsen i sager  

 vedrørende skovbyggelinjen i byzone- og sommerhusområder, jf.  

 naturbeskyttelseslovens § 65, stk. 5 4)  

 .
Kapitel 2 Levestedsbeskyttelse § 3. Ved administrationen af  

 dispensationsbestemmelsen i naturbeskyttelseslovens § 65, stk. 3, og stk. 55) , kan der ikke gøres undtagelse fra  

 bestemmelserne i § 15, stk. 1, og § 16, stk. 1, hvis dette vil være i  

 strid med art. 12, stk. 1, litra d) eller art. 13, stk. 1, litra a), i  

 Rådets direktiv nr. 92/43 af 21. maj 1992 med senere ændringer  

 (EF-habitatdirektivet), ved at indebære 1)	beskadigelse eller ødelæggelse af yngle- eller  

 rasteområder for de dyrearter, der er optaget i bilag IV, litra a),  

 eller 2)	ødelæggelse af de plantearter, som er optaget i bilag  

 IV, litra b) i dette direktiv.
 Stk. 2. Fravigelse af stk. 1 kan kun finde sted,  

 når de i EF-habitatdirektivets art. 16 anførte betingelser er  

 opfyldt.
 Stk. 3. For de af naturbeskyttelseslovens § 15 eller § 16  

 beskyttede områder, som rummer levesteder for arter omfattet af  

 EF-habitatdirektivets bilag IV, litra a) eller litra b), og som er udpeget  

 som EF-habitatområde for en eller flere af disse arter, gælder  

 tillige reglerne i bekendtgørelse nr. 782 af 1. november 1998 om  

 afgrænsning og administration af internationale  

 naturbeskyttelsesområder.
Kapitel 3 Forudgående orientering m.v.
 § 4. Kommunalbestyrelsen kan først  

 træffe afgørelse om dispensation fra bestemmelserne i  

 naturbeskyttelseslovens § 16, stk. 1, og § 17, stk. 1, efter at  

 kommunalbestyrelsen har givet skriftlig orientering om ansøgningen  

 til:
1)	naboerne til den omhandlede ejendom og andre, som efter  

 kommunalbestyrelsens vurdering har interesse i sagen, og 2)	de foreninger eller lignende med lokalt tilhørsforhold, som  

 over for kommunalbestyrelsen har fremsat skriftlig anmodning om at blive  

 orienteret om ansøgninger.
 Stk. 2. Orienteringen efter stk. 1 skal indeholde  

 oplysning om, at bemærkninger skal fremsendes til kommunalbestyrelsen  

 inden 2 uger.
 Stk. 3. Bestemmelsen i stk. 1 gælder ikke, hvor  

 forudgående orientering efter kommunalbestyrelsens skøn er af  

 underordnet betydning for de i stk. 1, nr. 1 og 2 nævnte personer og  

 foreninger m.v.
 Stk. 4. Kommunalbestyrelsen skal give skriftlig  

 underretning om afgørelsen til dem, der rettidigt har fremsat  

 bemærkninger efter at være orienteret i henhold til stk. 1.
Underretning § 5. Amtsrådet, henholdsvis  

 kommunalbestyrelsen, skal skriftligt meddele afgørelser  

 vedrørende naturbeskyttelseslovens §§ 15 - 19 til:
1)	adressaten for afgørelsen, 2)	ejeren af den ejendom, som afgørelsen vedrører, 3)	kommunalbestyrelsen, 4)	Skov- og Naturstyrelsen i sager, der ikke anses for at være af  

 underordnet betydning, og 5)	offentlige myndigheder, der må antages at have en interesse i  

 sagen.
 Stk. 2. Alle afgørelser om naturbeskyttelseslovens  

 § 15, stk. 1, og § 16, stk. 1, der indebærer en fravigelse af  

 beskyttelsen efter art. 12, stk. 1, litra d), eller art. 13, stk. 1, litra  

 a), i EF-habitatdirektivet, skal meddeles Skov- og Naturstyrelsen.
 Stk. 3. De i stk. 1 nævnte afgørelser skal  

 endvidere meddeles skriftligt til følgende foreninger og  

 organisationer, såfremt de har anmodet amtsrådet, henholdsvis  

 kommunalbestyrelsen, herom:
1)	lokale foreninger og organisationer, som har en væsentlig  

 interesse i afgørelsen, 2)	landsdækkende foreninger og organisationer, hvis  

 hovedformål er beskyttelse af natur og miljø, og 3)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen vedrører sådanne interesser.
 Stk. 4. Amtsrådets, henholdsvis  

 kommunalbestyrelsens, underretning om dispensationer fra bestemmelserne i  

 naturbeskyttelseslovens §§ 15-19, skal indeholde oplysning om, at  

 dispensationer ikke må udnyttes, før klagefristen er  

 udløbet, og at rettidig klage har opsættende virkning for den  

 påklagede afgørelse, medmindre klagemyndigheden bestemmer andet,  

 jf. naturbeskyttelseslovens § 87, stk. 3.
 Stk. 5. Amtsrådet, henholdsvis kommunalbestyrelsen,  

 giver den, som har fået en tilladelse, underretning om en indgivet  

 klage og om klagens opsættende virkning.
Offentliggørelse af afgørelser om  

 dispensation § 6. Amtsrådet, henholdsvis  

 kommunalbestyrelsen, skal offentliggøre dispensationer fra  

 bestemmelserne i naturbeskyttelseslovens §§ 15 - 19, hvis afgørelserne  

 anses for at være af større betydning eller af almindelig  

 offentlig interesse.
Amtsrådet, henholdsvis kommunalbestyrelsen, skal  

 endvidere offentliggøre andre sådanne afgørelser,  

 når disse ikke er af underordnet betydning, og når de må  

 anses for at have interesse for andre klageberettigede end de, som er  

 underrettet efter reglerne i § 5, stk. 1 og 3.
 Stk. 2. Offentliggørelse sker ved  

 bekendtgørelse i stedlige blade efter amtsrådets eller  

 kommunalbestyrelsens nærmere bestemmelse.
 Stk. 3. Bekendtgørelsen efter stk. 2 skal  

 indeholde oplysning om:
1)	hovedindholdet af afgørelsen, 2)	hvilke ejendomme eller dele af ejendomme, der er omfattet af  

 afgørelsen, 3)	det eller de steder, hvor afgørelsen er fremlagt, og 4)	klageadgangen.
 Stk. 4. Amtsrådet, henholdsvis kommunalbestyrelsen,  

 skal offentliggøre klagemyndighedens afgørelse i en klagesag  

 efter klagemyndighedens nærmere bestemmelse.
Offentliggørelse af miljø- og  

 energiministerens afgørelser om ophævelse af bygge- og  

 beskyttelseslinjer § 7. Kommunalbestyrelsen skal offentliggøre  

 de afgørelser, som Skov- og Naturstyrelsen træffer i henhold til  

 naturbeskyttelseslovens § 69, stk. 1 og 4, vedrørende ændring  

 eller ophævelse af bygge- og beskyttelseslinjerne i lovens §§ 15 -  

 18.
 Stk. 2. Offentliggørelse finder sted i  

 overensstemmelse med bestemmelserne i bekendtgørelsens § 6, stk. 2, og  

 stk. 3, pkt. 1-2.
 § 8. Bekendtgørelsen træder i kraft  

 den 1. august 2001.
 Stk. 2. Samtidig ophæves bekendtgørelse nr.  

 547 af 22. juni 1992 om bygge- og beskyttelseslinjer.
Miljø- og Energiministeriet, den 25. juni  

 2001 Svend Auken /Jens Peter Simonsen 1)   Bekendtgørelsen indeholder  

 bestemmelser, der gennemfører Rådets direktiv 92/43 af 21. maj  

 1992 om bevaring af naturtyper samt vilde dyr og planter med senere  

 ændringer (EF-habitatdirektivet). (EF-Tidende nr.
L 206 af  

 22.7.92).
 2)   I takt med ikrafttrædelsen af §  

 2 nr. 2, i lov nr. 282 af 12. maj 1999 om ændring af lov om  

 naturbeskyttelse og af lov om ændring af lov om planlægning og  

 lov om naturbeskyttelse (ændring af reglerne om ikrafttrædelse  

 mv. af den udvidede klitfrednings- og strandbeskyttelseslinje samt om  

 fastlæggelsen heraf i byzone), jf. § 2, nr. 3, bliver § 15, stk. 3 til  

 § 15, stk. 6.
 3)   Undtagelsen vedrører § 15, stk.  

 1 og 2, når bestemmelsen i de i note 2 nævnte bestemmelser er  

 trådt i kraft.
 4)   § 65, stk. 5, ændres til § 65,  

 stk. 6, når de i note 2 nævnte bestemmelser er trådt i  

 kraft.
 5)   Der henvises  

 til note 4.
