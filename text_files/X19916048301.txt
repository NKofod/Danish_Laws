Tilsynet har, på baggrund af konkrete henvendelser, tilladt en række  

 nærmere beskrevne værdipapirer henført til Lov om forsikringsvirksomhed §  

 128, stk. 1, nr. 7 / Lov om tilsyn med firmapensionskasser § 46, stk. 1, nr.  

 6 På grundlag af konkrete henvendelser er det meddelt, at følgende  

 værdipapirer kan henføres til disse lovbestemmelser:
 - Obligationer i d.kr. og noteret på Københavns Fondsbørs udstedt af  

 »Den Nordisk Investeringsbank«, »Den Europæiske  

 Investeringsbank«, Verdensbanken (The International Bank for  

 Reconstruction and Development), en EF-medlemsstat, et EF-medlemslands  

 nationalbank/centralbank eller en af de nordiske stater.
 - Obligationer i ECU og noteret på Københavns Fondsbørs udstedt af  

 »Den Europæiske Investeringsbank«.
 - Værdipapirer udstedt af El-kraft AmbA.
 - Investering i en investeringsforening(safdeling), der alene investerer i  

 fondsaktiver som nævnt i LFV §128, stk. 1, forudsat den pågældende  

 investeringsforening(safdeling) er noteret på Københavns Fondsbørs, og at det  

 i den pågældende investeringsforening(safdeling)»s vedtægter klart er  

 præciseret, at investering kun kan ske i aktiver som nævnt i §128, stk. 1,  

 nr. 1-3 i lov om forsikringsvirksomhed.
 - Aktier og anparter i et livsforsikringsselskabs/pensionskasses eget  

 ejendomsselskab, forudsat selskabet/pensionskassen ejer alle aktier i  

 ejendomsselskabet, og at disse ejendomsaktieselskaber alene indeholder  

 ejendomme som nævnt i LFV §128, stk. 1, nr. 4 eller PKL §46, stk. 1, nr. 4.
 Finanstilsynet modtog forespørgsel om, hvorvidt konvertible obligationer  

 kan betragtes som et »guldrandet« aktiv (dvs. stilles i klasse med  

 danske realkreditobligationer og danske statspapirer), såfremt erhververen  

 fra et dansk forsikringsselskab opnår en betryggende garanti for betalingen  

 af obligationslånet.
 Tilsynet lagde til grund, at værdien af en konvertibel obligation kan  

 deles i værdien af en obligationsdel og værdien af en aktietegningsret.
 På denne baggrund tilkendegav tilsynet, at under forudsætning af, at  

 debitorrisikoen på obligationslånet blev afdækket i et dansk  

 forsikringsselskab eller pengeinstitut, kunne værdien af obligationsdelen  

 henregnes som en »guldrandet« investering, medens værdien af  

 tegningsretten ikke kunne henregnes som en »guldrandet investering«  

 i henhold til bestemmelsen i lov om forsikringsvirksomhed §128, stk. 1.
