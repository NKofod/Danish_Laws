Klage  

 over tvangsbehandling, evt. som depot Sundhedsvæsenets Patientklagenævn fandt efter en samlet  

 vurdering, at patienten var sindssyg, og at det ville være uforsvarligt ikke  

 at  

 tvangsbehandle ham, idet han befandt sig i en psykotisk tilstand, præget af  

 vrangforestillinger af storhedskarakter, og idet han var forpint og uden  

 sygdomserkendelse.
Nævnet fandt endvidere, at tvangsbehandlingen opfyldte  

 kravet om mindst indgribende foranstaltning, idet patienten gennem 14 dage  

 blev  

 forsøgt motiveret for frivillig behandling, før beslutning om  

 tvangsmedicinering blev truffet, og idet han tidligere havde modtaget  

 antipsykotisk medicin med god effekt på tilstanden samtidig med, at der blev  

 truffet beslutning om tvangsbehandling med tablet Zyprexa, subsidiært  

 injektion  

 Cisordinol, eventuelt med overgang til injektion Cisordinol Depot 100-200 mg  

 hver eller hveranden uge.
Betingelserne for tvangsbehandling var således  

 opfyldt.
 Sundhedsvæsenets Patientklagenævn fandt endvidere, at  

 behandlingen opfyldte kravet om anvendelse af afprøvede lægemidler i  

 sædvanlig  

 dosering og med færrest mulige bivirkninger, idet Zyprexa og Cisordinol er  

 almindeligt anvendte og vel afprøvede antipsykotiske lægemidler, ligesom de  

 besluttede doseringer er sædvanlige.
Sundhedsvæsenets Patientklagenævn fandt imidlertid ud  

 fra en konkret vurdering, at beslutningen om eventuel anvendelse af  

 Cisordinol  

 i depotform ikke opfyldte kravet om mindst indgribende behandlingsform på det  

 tidspunkt, hvor beslutningen om tvangsbehandling blev truffet.
Nævnet  

 oplyste,  

 at beslutning om, hvorvidt en patient skal tvangsmedicineres med depotmedicin  

 bør foretages på grundlag af en vurdering af patientens aktuelle tilstand på  

 beslutningstidspunktet.
Nævnet lagde vægt på, at baggrunden for beslutningen  

 om  

 en eventuel tvangsbehandling med depotmedicin ikke var beskrevet i journalen  

 eller overlægens udtalelse til sagen.
 Sundhedsvæsenets Patientklagenævn tiltrådte herefter  

 delvist den afgørelse, der blev truffet af Det lokale Psykiatriske  

 Patientklagenævn.
