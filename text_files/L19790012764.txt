 Ved kgl. resolution af 8. oktober 1976 har Danmark ratificeret den i Athen  

 den 17. september 1976 undertegnede kulturaftale mellem Danmark og  

 Grækenland.
 Aftalen har følgende ordlyd:
AFTALE om kulturelt samarbejde mellem Kongeriget Danmarks regering og  

 Republikken Grækenlands regering Kongeriget Danmarks regering og Republikken Grækenlands regering, som ønsker at vedligeholde og styrke de venskabsbånd, som består mellem de  

 to lande, og at udvikle kendskabet til hinandens kultur og derigennem bidrage  

 til yderligere gensidig forståelse mellem befolkningen i Danmark og  

 Grækenland, er blevet enige om følgende:
Artikel I Parterne skal fremme samarbejde mellem de to landes videnskabelige,  

 undervisningsmæssige, kulturelle og kunstneriske institutioner og  

 organisationer under hensyntagen til gensidige fordele og interesser.
Artikel II I denne forbindelse skal parterne Artikel III Hver af parterne skal inden for rammerne af de inden for deres område  

 gældende love og bestemmelser yde den anden part alle rimelige lettelser i  

 forbindelse med indrejse, ophold og udrejse af personer og med indførsel af  

 sådant materiale og udstyr, som er nødvendigt for at gennemføre de programmer  

 eller udvekslinger, som måtte blive iværksat i overensstemmelse med denne  

 aftale.
Artikel IV Programmerne for udvekslinger og andre aktiviteter i henhold til denne  

 aftale skal udarbejdes ved forhandlinger mellem repræsentanter for de to  

 parter.
Sådanne forhandlinger kan finde sted efter anmodning fra hver af  

 parterne gennem de diplomatiske kanaler.
De i denne aftale forudsete  

 udvekslinger skal hvile på et gensidighedsprincip og skal arrangeres gennem  

 de to parters diplomatiske kanaler.
Artikel V Udfærdiget i Athen den 17. september 1976 i to originale eksemplarer på  

 engelsk, begge med samme gyldighed.
For Kongeriget Danmarks regering K.B.
Andersen For Republikken Grækenlands regering Dimitrios S.
Bitsios De i artikel V, stk. 1, omhandlede notifikationer blev afgivet fra dansk  

 og græsk side henholdsvis den 10. december 1976 og den 18. juni 1979.  

 Overenskomsten trådte herefter i medfør af artikel V i kraft den 18. juni  

 1979.
Udenrigsministeriet, den 9. november  

 1979 Lise Østergaard Program for videnskabeligt, uddannelsesmæssigt og kulturelt samarbejde  

 mellem Kongeriget Danmarks regering og Republikken Grækenlands regering i  

 perioden fra 1. januar 1985 til 31. december 1987 I henhold til kulturaftalen med Grækenland af 17. september 1976 er der  

 efter forhandlinger i Athen i dagene 9. - 12. oktober 1984 mellem en dansk og  

 en græsk delegation vedtaget et nyt samarbejdsprogram for perioden 1. januar  

 1985 - 31. december 1987.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Ministeriet for Kulturelle Anliggender eller  

 Undervisningsministeriet.
