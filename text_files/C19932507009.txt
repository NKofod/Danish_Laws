Formål § 1.  Forsvarets Støjkommission skal ved samarbejde  

 med Forsvarsministeriets myndigheder samt i fornødent omfang med myndigheder  

 uden for Forsvarsministeriet søge den samlede indsats på  

 støjbekæmpelsesområdet fremmet inden for Forsvarsministeriets område.
Organisation § 2.  Kommissionen henhører under Forsvarsministeriet  

 og er sammensat af repræsentanter fra Forsvarsministeriet,  

 Forsvarskommandoen, Hjemmeværnskommandoen, Forsvarets Bygningstjeneste samt  

 Forsvarets Forskningstjeneste.
Forsvarets Bygningstjeneste varetager formandskab og  

 sekretariatsvirksomhed for kommissionen § 3.  Kommissionen fastlægger selv sin  

 forretningsorden og mødefrekvens.
Virksomhed § 4.  Kommissionen koordinerer behandlingen af sager  

 samt rådgiver Forsvarsministeriet vedrørende støj og støjbekæmpelse inden for  

 Forsvarsministeriets ressort.
 Kommissionen skal skabe grundlag for en ensartet procedure ved  

 behandlingen af sager vedrørende støj.
 Kommissionen skal have indseende med indsatsen på støjbekæmpelsesområdet  

 og i den forbindelse råde og vejlede Forsvarsministeriets myndigheder.
 § 5.  Kommissionen skal definere og klassificere alle  

 former for støj hidrørende fra Forsvarsministeriets myndigheders virksomhed  

 og gennem sit arbejde opbygge et grundigt kendskab til samtlige former for  

 støj.
 Kommissionen skal fastlægge, ajourføre og angive målemetoder og  

 grænseværdier for støj.
 § 6.  Kommissionen skal kortlægge de områder, der  

 berøres af støj fra Forsvarsministeriets myndigheders virksomhed, og til  

 stadighed holde kortlægningen ajour.
 Kommissionen skal medvirke til, at der på grundlag af støjkortlægningen  

 udlægges støjkonsekvensområder, og at der udarbejdes ensartede regler og  

 bestemmelser om støj fra Forsvarsministeriets myndigheders virksomhed.
 § 7.  Kommissionen behandler løbende sager af  

 rådgivende karakter vedrørende støj.
 Kommissionen udarbejder i principielle sager af undersøgende eller  

 planlæggende karakter vedrørende støj, forslag til konkrete eller overordnede  

 tiltag i forbindelse med afhjælpning af støjgener.
 Kommissionen behandler egentlige ad hoc sager vedrørende støj, hvor det af  

 hensyn til sagens betydning og substans findes naturligt og hensigtsmæssigt,  

 idet de respektive basisorganisationer inddrages i arbejdet.
 § 8.  Kommissionen rådgiver Forsvarsministeriets  

 myndigheder med hensyn til løsning af problemer, der måtte opstå i  

 forbindelse med støj fra myndighedernes virksomhed, herunder om de  

 forholdsregler, der bør træffes af de myndigheder, der administrerer reglerne  

 herom.
 § 9.  Kommissionen er Forsvarsministeriets sagkyndige  

 organ ved klager over støj fra Forsvarsministeriets myndigheders virksomhed.
 § 10.  Sager af støjmæssig karakter kan forelægges  

 kommissionen direkte af Forsvarsministeriets myndigheder, ligesom  

 kommissionen selv kan tage initiativer på det støjmæssige område, der skønnes  

 af betydning for Forsvarsministeriets myndigheders virksomhed i relation til  

 den øvrige del af samfundet.
Rapportering § 11.  Kommissionen skal holde Forsvarsministeriet,  

 Forsvarskommandoen, Hjemmeværnskommandoen og Forsvarets Bygningstjeneste  

 underrettet om sit arbejde og 1 gang årligt pr. 1. april tilsende såvel  

 Forsvarsministeriet som myndighederne en samlet redegørelse for kommissionens  

 virksomhed i det foregående år.
 Ikrafttrædelse m.v.
 § 12.  Kommissionen er nedsat pr. 1. september 1990.
 P.M.V.
 E.B.
