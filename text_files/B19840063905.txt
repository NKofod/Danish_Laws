 I medfør af § 68, stk. 6, i lov nr. 681 af 23. december 1975 om  

 arbejdsmiljø, som ændret senest ved lov nr. 247 af 8. juni 1979 fastsættes:
§ 1.  Arbejdsmiljøfondets midler tilvejebringes ved  

 bidrag fra Stk. 2.  Bidragene udgør årligt i alt 40 mill. kr.  

 Arbejdsministeren regulerer bidragene under hensyn til prisudviklingen og  

 fondets aktivitet efter indstilling fra arbejdsmiljørådet og med tilslutning  

 fra folketingets finansudvalg.
 § 2.  Statens bidrag beregnes som en andel af det  

 samlede bidrag svarende til den andel, som de statsansatte udgør af det  

 samlede antal arbejdstagere inden for lovens område.
 Stk. 2.  Arbejdsministeren fastsætter bidraget for hvert  

 finansår på grundlag af den senest foreliggende opgørelse fra Danmarks  

 Statistik over antallet af arbejdstagere.
 Stk. 3.  Bidraget udbetales af arbejdsministeriet til  

 fondet, normalt i kvartårlige rater.
§ 3.  Sikringsstyrelsen beregner og fordeler de  

 bidrag, der skal udredes af de forsikringsselskaber, kommuner, og  

 arbejdsgivere, som er nævnt i § 1. Beregningen foretages i forhold til de  

 bidragspligtiges præmieindtægt af pligtig arbejdsskadeforsikring i det  

 regnskabsår, fordelingen vedrører.
For kommuner og arbejdsgivere, der ikke  

 har tegnet forsikring, fastsættes bidraget i forhold til et præmiebeløb, der  

 skønsmæssigt er beregnet af sikringsstyrelsen, og som svarer til de  

 pågældendes risiko efter arbejdsskadeforsikringsloven.
Stk. 2.  Inden udgangen af henholdsvis februar og maj  

 måned indbetaler de bidragspligtige a conto et beløb til arbejdsmiljøfondet  

 svarende til 25 pct. af det senest endeligt pålignede årlige bidrag.
For 1985  

 udgør a contobeløbet 1/3 af det senest pålignede årlige bidrag.
Stk. 3.  Inden udgangen af juli måned giver  

 sikringsstyrelsen de bidragspligtige meddelelse om størrelsen af det  

 foreløbigt regulerede bidrag på grundlag af de bidragspligtiges præmieindtægt  

 for det forudgående regnskabsår.
Efter fradrag af betalt a conto bidrag  

 indbetales det regulerede bidrag til arbejdsmiljøfondet med halvdelen inden  

 udgangen af august måned og den anden halvdel inden udgangen af november  

 måned.
Stk. 4.  Inden udgangen af juli måned i det følgende år  

 giver sikringsstyrelsen de bidragspligtige meddelelse om størrelsen af det  

 endelige bidrag på grundlag af præmiebeløbet for det regnskabsår, fordelingen  

 vedrører.
Efter fradrag af det betalte, foreløbigt regulerede beløb  

 indbetales restbidraget til arbejdsmiljøfondet inden udgangen af august  

 måned.
Hvis det betalte, foreløbigt regulerede beløb overstiger det endeligt  

 beregnede bidrag, modregnes differencen i det a conto beløb, der samtidigt  

 skal betales efter stk. 3.
 § 4.  Bekendtgørelsen træder i kraft den 1. januar  

 1985.
 § 5.  Samtidigt ophæves arbejdsministeriets  

 bekendtgørelse nr. 279 af 20. juni 1979.
