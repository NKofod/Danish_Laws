Cirkulæreskrivelse om meddelelse om 1/12  

 lønnede rengøringsassistenter på skoler.
Tilmelding til  

 arbejdsformidlingen og rådighed for arbejdsmarkedet Kommentar m.v.:
Der kan alene stilles krav om, at  

 rengøringsassistenter på skoler, der får lønnen  

 udbetalt på månedslønslignende vilkår med 1/12 af  

 den årlige løn, skal stå tilmeldt Arbejdsformidlingen i  

 perioder, hvor medlemmerne beder om dagpenge.
Et medlem, der måtte  

 anses for at have indrettet sig på at arbejde 15 timer om ugen uden  

 supplerende dagpenge, kunne ikke anses for at stå til rådighed  

 for arbejdsmarkedet.
Se endvidere DfA-meddelelse nr. 14/91 af 29. maj  

 1991.
 Meddelelse om afgørelsen:
I en konkret sag fandt Arbejdsmarkedets Ankenævn, at  

 et deltidsforsikret medlem måtte anses for at have indrettet sig  

 på at arbejde 15 timer om ugen uden supplerende dagpenge fra  

 arbejdsløshedsforsikringssystemet, idet medlemmet gennem en  

 årrække kun havde arbejdet 15 timer om ugen uden at få  

 supplerende dagpenge, og medlemmet alene bad om dagpenge i  

 sommerferieperioden, hvor skolen havde lukket.
Arbejdsmarkedets  

 Ankenævn lagde til grund, at medlemmet alene havde været aktivt  

 arbejdssøgende i lukningsperioderne.
******************** Direktoratet skal endvidere meddele, at  

 rengøringsassistenter på skoler, der får lønnen  

 udbetalt på månedslønslignende vilkår med 1/12 af  

 den årlige løn, er omfattet af reglerne om supplerende dagpenge.  

 Der kan herefter alene stilles krav om, at medlemmerne står til  

 rådighed og er tilmeldt Arbejdsformidlingen i perioder, hvor  

 medlemmerne anmoder om dagpenge.
Det er således ikke et krav for  

 udbetalingen af dagpenge i ledighedsperioder, at et medlem skal stå  

 tilmeldt Arbejdsformidlingen hele året, også mens medlemmet  

 arbejder.
 Direktoratet skal henstille til  

 arbejdsløshedskasserne, at de ikke vejleder de pågældende  

 medlemmer om at stå tilmeldt Arbejdsformidlingen hele året af  

 hensyn til Arbejdsformidlingens udsendelse af kontaktbreve og lignende til  

 medlemmerne i perioderne med arbejde.
