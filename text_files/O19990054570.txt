Resumé  



  

 En borger klagede over at en kommune havde undladt at give ham aktindsigt i  

 interne arbejdsdokumenter i hans klagesag.
Sagen havde været indbragt for  

 tilsynsrådet som havde afvist klagen.
Ombudsmanden udtalte at han var enig i  

 kommunens og tilsynsrådets vurdering af at de pågældende dokumenter var  

 interne  

 og dermed som udgangspunkt undtaget fra aktindsigt efter forvaltningslovens §  

 12. Ombudsmanden var endvidere enig med tilsynsrådet i at dokumenterne ikke  

 indeholdt oplysninger som skulle ekstraheres efter forvaltningslovens § 12,  

 stk. 2.
Imidlertid kritiserede ombudsmanden at kommunen ikke efter  

 princippet om meroffentlighed  jf. offentlighedslovens § 4, stk. 1, 2.  

 pkt. -  

 havde overvejet om der alligevel burde gives indsigt i dokumenterne.  

 Ombudsmanden lagde herved vægt på at klagerens anmodninger om aktindsigt  

 måtte  

 sidestilles med en begæring om meroffentlighed.
Ombudsmanden kritiserede  

 kommunens begrundelser for de trufne afgørelser om aktindsigt.
Ombudsmanden  

 kritiserede også tilsynsrådet for at det ikke i sin udtalelse om sagen havde  

 omtalt punkterne om meroffentlighed og begrundelse.
 Ombudsmanden bad herefter kommunen om at tage stilling til om  

 klageren efter meroffentlighedsprincippet kunne få aktindsigt i de pågældende  

 dokumenter. (J.nr. 1998-2679-401).
Aktindsigt.
Interne arbejdsdokumenter.
Meroffentlighed.  

 Begrundelse A klagede til mig over  

 Gentofte Kommunes afgørelser om hans anmodninger om aktindsigt, herunder at  

 han  

 ikke havde fået indsigt i interne arbejdsdokumenter.
 Det fremgik af sagen at A  

 havde klaget til såvel Gentofte Kommune som Tilsynsrådet for Københavns Amt  

 over kommunens repræsentant i Gentofte Boligforening.
 Den 24. marts 1997 bad A  

 Gentofte Kommune om aktindsigt i sagen som angik hans klage over kommunens  

 repræsentant i Gentofte Boligforening.
 Den 3. april 1997 besvarede  

 kommunen As anmodning således:
De har ved skrivelse af den  

 24. marts 1997 begæret aktindsigt i sagen.
Ved sagen  

 forstår jeg klager fra  

 (B), (C) og Dem over det af Gentofte Kommunalbestyrelse udpegede medlem i  

 Gentofte Boligselskabs bestyrelse, (D). Kopi af dokumenter herom  

 vedlægges. I brev af 8. april 1997 skrev  

 A bl.a. følgende til kommunen:
Jeg har modtaget de  

 fremsendte dokumenter angående aktindsigt i ovennævnte klagesag.
Men da hele  

 den interne del af kommunens behandlingsprocedure ikke er vedlagt, må jeg  

 uheldigvis ulejlige Dem endnu engang.
Jeg anmoder Dem hermed om at  

 De vil tilsende mig de manglende interne kommunale behandlingsbilag eller  

 dokumenter af min begærede aktindsigt, eller meddele mig hvordan jeg kan  

 rekvirere denne part af den ønskede aktindsigt i klagesagen over (D)s  

 bestyrelsesarbejde  

 i Gentofte Boligforenings bestyrelse. Kommunen besvarede den 16.  

 april 1997 As begæring således:
De har ved skrivelse af den  

 8. april 1997 anmodet om, at få tilsendt de manglende interne kommunale  

 behandlingsbilag.
De har ved skrivelse af den 3. april 1997 fået  

 tilsendt kopi  

 af samtlige de dokumenter i sagen, som er undergivet aktindsigt.
Interne  

 arbejdsdokumenter er således i henhold til forvaltningslovens § 12, stk. 1,  

 ikke undergivet aktindsigt. Den 28. april 1997 bad A igen  

 kommunen om kopi af de pågældende dokumenter, og endvidere bad A om en  

 begrundelse hvis han fortsat ikke kunne få den begærede aktindsigt.
A skrev  

 bl.a. følgende:
 Jeg har modtaget Deres svar  

 af 16. ds., men kan ikke se at § 12 stk. 1 i forvaltningsloven som De  

 henviser  

 til, kan være en hindring for at jeg kan få udleveret de dokumenter jeg har  

 udbedt mig i mit brev af 8. ds.
Skulle De fortsat have den  

 samme opfattelse vil jeg venligst bede Dem begrunde denne.
For det er mulig,  

 at  

 De som jurist har en anden udlægning af det skrevne i § 12 stk. 1, end den  

 jeg  

 kan se. Det fremgik af sagen at A  

 ikke havde fået svar på sit brev af 28. april 1997.
Den 14. maj 1997 klagede A  

 til mig over bl.a. kommunens afgørelse om aktindsigt.
Jeg videresendte  

 As  

 klage til Tilsynsrådet for Københavns Amt den 26. september 1997.
Tilsynsrådet bad den 7.  

 oktober 1997 kommunen om en udtalelse om bl.a.
As klage over kommunens  

 afgørelse om aktindsigt.
Den 17. juni 1998 afgav  

 tilsynsrådet udtalelse i sagen.
Om klagen over kommunens afgørelse om  

 aktindsigt udtalte tilsynsrådet følgende:
 ...
 Tilsynsrådet har gennemgået  

 de akter, som kommunen har tilbageholdt.
Det drejer sig om i alt 7  

 bilag.
Disse bilag indeholder en intern korrespondance mellem medarbejdere i  

 kommunen samt en oversigt - udarbejdet af en af kommunens medarbejdere - over  

 korrespondance i perioden august - november 1996 først og fremmest mellem (C)  

 og (D).
 Det er Tilsynsrådets  

 opfattelse, at der er tale om interne bilag, som er undtaget fra retten til  

 aktindsigt i henhold til forvaltningslovens § 12, stk. 1, nr. 1 og 2.
 Med hensyn til Deres ønske om  

 aktindsigt i det responsum, som borgmesterens juridiske rådgiver har  

 udarbejdet, er det telefonisk oplyst fra kommunen, at et sådant responsum  

 ikke  

 er udarbejdet.
 Tilsynsrådet skal i denne  

 forbindelse i øvrigt bemærke, at et eventuelt responsum eller oplæg fra en  

 medarbejder i kommunen klart ville blive betragtet som et internt bilag, som  

 er  

 undtaget fra retten til aktindsigt i henhold til forvaltningslovens § 12,  

 stk.  

 1.
 Da kommunen således ved  

 afgørelsen af aktindsigtssagen ikke har tilsidesat lovgivningen, foretager  

 Tilsynsrådet ikke videre vedrørende dette klagepunkt.
... I brev af 6. juli 1998 bad A  

 tilsynsrådet om at sende sagens akter til mig således at jeg kunne behandle  

 hans klage over tilsynsrådets afgørelse om bl.a. spørgsmålet om aktindsigt.
A  

 skrev herom bl.a. følgende:
Jeg har meget vanskeligt ved  

 at forstå at § 12, stk. 2 ikke giver mig aktindsigt, da der ikke findes andre  

 bilag til sagen fra kommunens side.
I øvrigt mener jeg også at § 13 stk 1 - 2  

 og 3 kan komme i betragtning.
 ...
Vi er faktisk i den  

 situation, da der er en kommunalansat person involveret i min klage, at  

 aktindsigten er begrænset til egne dokumenter, alt andet - det interne  

 behandlingsgrundlag - foregår tilsyneladende mundtligt, eller er fortrolige  

 notater.
Ville det ikke være mere betryggende, at man - her tænker jeg særlig  

 på borgmesteren - så bort fra den kommunale ansættelse, der ikke vedrører  

 klagens indhold, og behandlede min klage, som en klage over et  

  

 af kommunalbestyrelsens valgte  

 bestyrelsesmedlemmer i Gentofte Boligforenings bestyrelse.  

  

 Og behandle  

 indlæggene fra dette bestyrelsesmedlem som bilag i sagen, i stedet for som  

 interne behandlingsbilag, hvad de faktisk ikke burde være. Tilsynsrådet besvarede As  

 brev den 16. juli 1998 og skrev bl.a. følgende:
 Med hensyn til  

 aktindsigtsspørgsmålet bemærkes, at Tilsynsrådet - som omtalt i udtalelsen af  

 17. juni 1998 - har gennemgået de bilag, der ikke er givet aktindsigt i.
 Det er fortsat Tilsynsrådets  

 opfattelse, at det drejer sig om interne bilag, der kan undtages fra  

 aktindsigt, jfr. forvaltningslovens § 12.
Det tilføjes, at den  

 omhandlede interne brevveksling består af kortfattede breve (ca. ½ side eller  

 derunder), og at brevene efter Tilsynsrådets opfattelse ikke indeholder  

 oplysninger, der skal udleveres efter forvaltningslovens § 12, stk. 2 eller §  

 13. Den 20. juli 1998 skrev A til  

 tilsynsrådet at han betragtede sagen som afsluttet dér.
A bad samtidig  

 tilsynsrådet om at sende sagens akter til mig ligesom A sendte mig en kopi af  

 brevet.
 Den 25. september 1998 bad  

 jeg tilsynsrådet og kommunen om en udtalelse om As klage over  

 afgørelsen om  

 aktindsigt og om udlån af sagens akter.
 Kommunen anførte i sin  

 udtalelse af 28. oktober 1998 følgende:
 ...
 Den interne brevveksling  

 består af kortfattede breve (ca. ½ side eller derunder).
 Gentofte Kommune er fortsat  

 af den opfattelse, at der foreligger interne bilag, der er undtaget fra  

 aktindsigt iflg. § 12, stk. 1, i forvaltningsloven, og at ingen af  

 dokumenterne  

 er omfattet af aktindsigt efter forvaltningslovens § 13.
 (A) omtaler i sit brev af 6.  

 juli 1998, at administrationen den 4. marts 1997 telefonisk indhentede  

 oplysninger fra ham vedrørende spørgsmålet om evt. aflysning af en  

 deklaration  

 tinglyst på boligforeningens ejendom med Gentofte Kommune som  

 påtaleberettiget.  

 Gentofte Kommune kan i den forbindelse bekræfte, at der ikke er udfærdiget  

 noget juridisk responsum om dette forhold.
... Tilsynsrådet anførte i sin  

 udtalelse af 4. november 1998 følgende:
 ...
 Som det fremgår af  

 Tilsynsrådets breve af 17. juni og 16. juli 1998 vedrører klagen aktindsigt i  

 et responsum, som ifølge kommunens oplysninger ikke er udfærdiget, samt  

 aktindsigt i 7 bilag, som kommunen har tilbageholdt under henvisning til, at  

 det drejer sig om interne arbejdsdokumenter.
 Tilsynsrådet fastholder sine  

 udtalelser af 17. juni og 16. juli 1998, og er således fortsat af den  

 opfattelse, at der er tale om interne bilag.
... I brev af 25. november 1998  

 fremkom A med sine bemærkninger til kommunens udtalelse.
Han skrev bl.a.  

 følgende:
 Et responsum angående  

 deklarationen som borgmesteren nævner i sit brev har jeg ikke efterlyst -  

 hvorfor skulle jeg gøre det? - jeg oplyste hvor dokumentet fandtes, og  

 hvorfra  

 det blev tilsendt - ikke til (E) - men - til (D) den 5. marts 1997 kl. 13.51.
 Derimod har jeg efterlyst et  

 juridisk responsum om den juridiske sagsbehandling af hele min klagesag  

 angående (D) - det gør jeg stadig.
 ...
 Endvidere, da borgmesteren  

 gentager sin afvisning i henhold til forvaltningslovens § 12 stk. 1, ønsker  

 jeg  

 her atter at bemærke følgende: går man videre i § 12 til stk. 2, er der for  

 mig  

 at se ikke nogen hindring for at give mig indsigt i de interne papirer.
... As brev blev kommenteret af  

 kommunen i brev af 27. januar 1999 hvori kommunen bl.a. anførte følgende:
(A) oplyser, at han derimod  

 har efterlyst et juridisk responsum om den juridiske sagsbehandling af hans  

 klagesag vedrørende (D). Det kan oplyses, at der ikke er udarbejdet og ej  

 heller findes at være grundlag for at udarbejde et sådant. I brev af 13. februar 1999  

 skrev A nogle yderligere bemærkninger til kommunens sagsbehandling.
Ombudsmandens udtalelse Som sagen er oplyst for mig, er der syv dokumenter som De ikke har fået  

 aktindsigt i.
Kommunen har oplyst at der ikke findes et juridisk responsum om  

 behandlingen af Deres klage over kommunens repræsentant i Gentofte  

 Boligforening.
Jeg lægger derfor til grund at et sådant ikke findes og at det  

 således ikke er muligt at give Dem aktindsigt heri.
 Jeg har således taget stilling til spørgsmålet om aktindsigt i de omtalte syv  

 dokumenter.
1. Kommunens begrundelse for afgørelserne om aktindsigt Forvaltningslovens (lov nr. 571 af 19. december 1985) §§ 22 og 24, stk. 1 og  

 2, lyder således:
§ 22.  

  

 En afgørelse skal, når den meddeles skriftligt, være ledsaget af en  

 begrundelse, medmindre afgørelsen fuldt ud giver den pågældende part  

 medhold. § 24.  

  

 En begrundelse for en afgørelse skal indeholde en henvisning til de  

 retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk. 2.  

  

 Begrundelsen skal endvidere om fornødent indeholde en kort redegørelse for de  

 oplysninger vedrørende sagens faktiske omstændigheder, som er tillagt  

 væsentlig betydning for afgørelsen. De bad den 24. marts 1997 kommunen om aktindsigt i hele sagen.
Kommunen  

 sendte Dem med brev af 3. april 1997 en del af sagens akter.
Det fremgik dog  

 ikke af brevet at De ikke havde fået aktindsigt i hele sagen, og brevet  

 indeholdt ingen begrundelse.
Men af kommunens senere afgørelse af 16. april  

 1997 fremgik det at der i sagen var nogle interne arbejdsdokumenter som  

 kommunen havde undtaget fra aktindsigt.
 Kommunen gav Dem således i  

 sin afgørelse af 3. april 1997 ikke fuldt ud medhold, og kommunen havde  

 derfor  

 pligt til at give en begrundelse for sin afgørelse.
Kommunens afgørelse af 16.  

 april 1997 indeholdt en henvisning til forvaltningslovens § 12, stk. 1.  

 Bortset  

 fra dette var afgørelsen ikke begrundet.
Det var således ikke oplyst hvilke  

 dokumenter der var undtaget fra aktindsigt.
Videre indeholdt afgørelsen ikke  

 en  

 redegørelse for hvilke faktiske omstændigheder der var tillagt vægt ved  

 vurderingen af at dokumenterne var omfattet af § 12, stk. 1.
 Jeg mener det er kritisabelt  

 at kommunens afgørelser ikke opfyldte forvaltningslovens begrundelseskrav.  

 Desuden burde tilsynsrådet have gjort opmærksom på at kommunen havde  

 tilsidesat  

 sin pligt på dette punkt.
2. Kommunens afgørelse om aktindsigt Gentofte Kommune gav Dem  

 afslag på aktindsigt i syv dokumenter med henvisning til forvaltningslovens §  

 12, stk. 1. § 12 lyder således:
§ 12.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses 1)  

 	  

 dokumenter, der  

 udarbejdes af en myndighed til eget brug ved behandling af en sag, 2)  

 	  

 brevveksling mellem  

 forskellige enheder inden for samme myndighed og 3)  

 	  

 brevveksling mellem  

 en kommunalbestyrelse og dennes udvalg, afdelinger og andre administrative  

 organer eller mellem disse organer indbyrdes.
Stk. 2.  

  

 Oplysninger vedrørende sagens faktiske omstændigheder, der  

 er af væsentlig betydning for sagens afgørelse, og som alene indeholdes i  

 interne arbejdsdokumenter, skal uanset bestemmelsen i stk. 1 meddeles i  

 overensstemmelse med reglerne i dette kapitel. Efter en gennemgang af de  

 pågældende dokumenter er jeg enig i kommunens og tilsynsrådets vurdering af  

 at  

 de er interne arbejdsdokumenter.
Jeg er endvidere enig med tilsynsrådet i at  

 de pågældende dokumenter ikke indeholder oplysninger der skal udleveres  

 efter forvaltningslovens § 12, stk. 2.
 Imidlertid burde kommunen i  

 medfør af princippet om meroffentlighed have taget stilling til om De skulle  

 have indsigt i de pågældende dokumenter, uanset at De ikke havde krav på det  

 efter lovens bestemmelser.
 Af John Vogter,  

 Forvaltningsloven med kommentarer (1992), s. 141, fremgår følgende om  

 princippet om meroffentlighed:
 ...
I offentlighedslovens § 4,  

 stk. 1, 2. pkt., er det nu udtrykkeligt fremhævet, at en  

 forvaltningsmyndighed  

 kan give aktindsigt i videre omfang, end myndigheden er forpligtet til efter  

 offentlighedsloven, medmindre andet følger af regler om tavshedspligt m.v.  

 Der  

 er ikke medtaget en tilsvarende bestemmelse i forvaltningslovens kapitel 4.  

 Det  

 er åbenbart at der ikke kan sluttes modsætningsvis fra bestemmelsen i  

 offentlighedslovens § 4. Reglerne i forvaltningslovens kapitel 4 regulerer  

 ligesom offentlighedslovens regler kun spørgsmålet om, i hvilket omfang  

 forvaltningen er forpligtet til at give adgang til aktindsigt.
Vedkommende  

 myndighed er derfor ikke afskåret fra efter eget skøn at give parterne i en  

 sag  

 adgang til aktindsigt i videre omfang end fastsat i forvaltningsloven,  

 medmindre dette kommer i strid med gældende regler om tavshedspligt.
Der kan  

 i  

 denne forbindelse være grund til at fremhæve, at videregivelse af oplysninger  

 til sagens parter i praksis i en række tilfælde må anses for at være  

  

 berettiget  

  

 og derfor ikke vil indebære  

 et brud på reglerne om tavshedspligt.
... Videre skriver Jon Andersen  

 mfl. i Forvaltningsret (1994), s. 265, at lovfæstelsen af  

 meroffentlighedsadgangen  

 må medføre, at myndighederne har pligt til på begæring at overveje  

 meroffentlighed.
I Deres breve til kommunen  

 har De ikke udtrykkeligt bedt kommunen om at give Dem indsigt i de pågældende  

 dokumenter uanset at de efter kommunens opfattelse måtte være interne  

 arbejdsdokumenter og dermed som udgangspunkt undtaget fra retten til  

 aktindsigt.
De har imidlertid den 8. april 1997 bedt om indsigt i hele  

 den  

 interne del af kommunens behandlingsprocedure.
Herefter bad De den 28.  

 april  

 1997 på ny kommunen om dokumenterne og i den forbindelse samtidig om en  

 begrundelse hvis kommunen fortsat var af den opfattelse at De ikke kunne få  

 adgang til de pågældende dokumenter.
 Under disse omstændigheder er  

 det min opfattelse at Deres anmodninger måtte sidestilles med en begæring om  

 meroffentlighed, og at kommunen derfor havde pligt til at overveje om de  

 pågældende dokumenter skulle udleveres til Dem samt til at gøre Dem bekendt  

 med sådanne overvejelser.
Jeg anser det for beklageligt  

 at kommunen ikke i sin afgørelse tog stilling til om De skulle have indsigt i  

 de pågældende dokumenter i medfør af princippet om meroffentlighed.
Jeg mener  

 endvidere at det er kritisabelt at tilsynsrådet ikke omtalte dette i sin  

 udtalelse  

 om kommunens afgørelser.
Jeg har i dag gjort Gentofte  

 Kommune og Tilsynsrådet for Københavns Amt bekendt med min opfattelse.
Jeg  

 har  

 endvidere bedt kommunen om at tage stilling til om De kan få indsigt i de  

 pågældende dokumenter efter princippet om meroffentlighed.
 Gentofte Kommune meddelte mig  

 efterfølgende at kommunen i medfør af meroffentlighedprincipper havde givet A  

 indsigt i de pågældende interne arbejdsdokumenter.
 Jeg foretog mig herefter ikke  

 mere i sagen.
