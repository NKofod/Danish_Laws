 Ankestyrelsens praksis om hjemvisning af arbejdsskadesager til ny  

 behandling i Arbejdsskadestyrelsen har undertiden givet anledning til debat.  

 I denne artikel redegøres for, hvilke forhold Ankestyrelsen lægger vægt på.
 Ankestyrelsens praksis om hjemvisning af arbejdsskadesager til ny  

 behandling i Arbejdsskadestyrelsen har undertiden givet anledning til debat.  

 I denne artikel redegøres for, hvilke forhold Ankestyrelsen lægger vægt på.
 Ankestyrelsen har været kontraktstyrelse siden den 1. januar 1993 og skal  

 som led heri opfylde en række krav om bl.a. øget produktivitet og kvalitet  

 samt nedsættelse af sagsbehandlingstiden.
 I slutningen af 1993 og i begyndelsen af 1994 er der gennemført en  

 undersøgelse til belysning af Ankestyrelsens brugeres og samarbejdspartneres  

 vurdering af styrelsens serviceniveau samt kvaliteten af styrelsens arbejde.  

 I marts 1994 forelå resultatet af undersøgelsen.
 Af rapporten fremgik bl.a., at der fra flere sider var rejst kritik af  

 Ankestyrelsens hjemvisningspraksis i arbejdsskadeforsikringssager.
Denne artikel behandler nogle af de rejste kritikpunkter.
Det skal dog  

 bemærkes, at det ud fra rapporten ikke i alle tilfælde har været muligt at  

 se, hvad der helt konkret har ligget til grund for kritikken, idet denne er  

 udformet i generelle vendinger.
Dette kan medføre, at artiklen ikke giver et  

 udtømmende svar på alle kritikpunkter.
HVORNÅR KAN/BØR/SKAL EN SAG HJEMVISES? I forvaltningsretten antages det, at hjemvisning kan ske, hvis en sag ikke  

 har været tilstrækkeligt oplyst i underinstansen, og hvor det inden  

 afgørelsen af klagesagen er nødvendigt at indhente manglende oplysninger, som  

 må antages at være af væsentlig betydning for afgørelsens resultat.
 Hjemvisning kan endvidere ske, hvor sagen på grund af nye oplysninger -  

 der har betydning for underinstansens oprindelige afgørelse - har ændret sig  

 væsentligt, og hvor det bl.a. af hensyn til, at parten fortsat skal have en  

 klagemulighed, bør overlades til underinstansen at træffe afgørelse i sagen  

 på det nye grundlag.
 Endelig kan hjemvisning ske i de tilfælde, hvor afgørelsen ophæves på  

 grund af sagsbehandlingsfejl i underinstansen.
BEGRUNDELSE FOR HJEMVISNING Det er bl.a. blevet anført, at Ankestyrelsen hjemviser flere sager end  

 rimeligt.
Ankestyrelsen bør f.eks. ikke hjemvise en sag til fornyet  

 behandling hos 1. instansen, hvis der ikke er nye momenter i sagen, og hvis  

 yderligere sagsoplysning ikke kan forventes at bringe noget nyt.
 I den forbindelse er det anført, at en eventuel ændring af en afgørelse må  

 forventes at ske som resultat af den remonstration, der ligger i, at klageren  

 fremsender sin klage gennem 1. instansen.
 Ankestyrelsen er enig i, at en sag, der er tilstrækkeligt oplyst, ikke  

 skal hjemvises til fornyet behandling i Arbejdsskadestyrelsen, hvis der ikke  

 er nye momenter i sagen, og hvis en yderligere sagsoplysning ikke kan  

 forventes at ændre afgørelsesgrundlaget og dermed afgørelsens resultat.
 Er en sag derimod ikke tilstrækkeligt oplyst, eller er der under sagens  

 behandling i Ankestyrelsen kommet nye oplysninger frem, der i væsentlig grad  

 har ændret grundlaget for Arbejdsskadestyrelsens oprindelige afgørelse, fører  

 forvaltningsretlige regler til, at afgørelsen bør gå ud på hjemvisning.
 Til antagelsen om underinstansens mulighed for at ændre sin afgørelse i  

 forbindelse med remonstration skal det særligt bemærkes, at der i forhold til  

 Arbejdsskadestyrelsen ikke er tale om en lovfæstet remonstrationsordning,  

 svarende til den ordning, der f.eks. gælder på førtidspensionslovens område.
På arbejdsskadeforsikringsområdet er der alene tale om en aftale mellem  

 Ankestyrelsen og Arbejdsskadestyrelsen om »omvendt postgang« for at  

 sikre en hurtigere og smidigere sagsgang i forbindelse med klagens  

 indgivelse.
Ordningen indebærer således normalt ikke, at  

 Arbejdsskadestyrelsen genvurderer sagen med henblik på, om der er grundlag  

 for at give klageren helt eller delvis medhold i klagen.
MINIUNDERSØGELSE Som led i Ankestyrelsens interne praksiskoordinering har Ankestyrelsen  

 lavet en miniundersøgelse af hjemvisningspraksis på arbejdsskadeområdet.
 Undersøgelsen omfattede de sager, der blev hjemvist til  

 Arbejdsskadestyrelsen i perioden 1. marts 1994 til 31. marts 1994, hvor  

 Arbejdsskadestyrelsens afgørelse om afvisning af at anerkende en anmeldt  

 lidelse som erhvervssygdom udelukkende var truffet på grundlag af  

 oplysningerne i anmeldelsen af formodet arbejdsbetinget lidelse.
I nogle af sagerne havde Ankestyrelsen hjemvist med den begrundelse, at  

 sagerne ikke var tilstrækkeligt oplyst til at kunne afgøres på det  

 foreliggende grundlag.
Hjemvisningen skete, uden at der var indhentet eller  

 modtaget yderligere oplysninger.
I de øvrige sager havde Ankestyrelsen  

 indhentet eller modtaget yderligere oplysninger.
Hjemvisningen i disse sager  

 blev herefter begrundet med, at Arbejdsskadestyrelsen som første instans  

 burde tage stilling til disse nye oplysninger.
 Det er således Ankestyrelsens vurdering, at oplysningerne i an- meldelsen  

 normalt ikke - hverken lægeligt eller juridisk - vil udgøre et tilstrækkeligt  

 og forsvarligt afgørelsesgrundlag, uanset at det ikke kan udelukkes, at der  

 vil være tilfælde, hvor resultatet af den fornyede behandling i  

 Arbejdsskadestyrelsen ikke vil føre til et ændret resultat.
Omvendt var der klare tilfælde, hvor det var helt åbenbart, at afgørelsen  

 - selv om sagen blev oplyst yderligere - ikke kunne føre til anerkendelse af  

 lidelsen som erhvervssygdom.
I disse tilfælde afgjorde Ankestyrelsen sagen  

 alene på anmeldelsen.
HENSYNET TIL KLAGER Nogle brugere og interessenter har anført, at de gerne ser, at  

 Ankestyrelsen omgør et større antal af Arbejdsskadestyrelsens afgørelser.
En  

 del har peget på, at de foretrækker, at Ankestyrelsen selv træffer afgørelsen  

 frem for at hjemvise sagen til Arbejdsskadestyrelsen.
 Omvendt er der fra andre brugere og interessenter udtrykt ønske om, at  

 Ankestyrelsen overfor Arbejdsskadestyrelsen tilkendegiver, at  

 Arbejdsskadestyrelsens sagsoplysning er utilstrækkelig ved at hjemvise  

 sagerne til Arbejdsskadestyrelsen.
 For Ankestyrelsen vil opgaven fortsat være at opretholde en administration  

 af hjemvisningspraksis, der er i overensstemmelse med gældende  

 forvaltningsretlige regler.
 Der vil imidlertid i praksis kunne findes eksempler på undtagelser, hvor  

 Ankestyrelsen i sager, hvor der var kommet nye oplysninger, har vurderet, at  

 hensynet til sagens parter talte for en hurtig afslutning af sagen, således  

 at Ankestyrelsen har valgt at træffe afgørelse på det nye grundlag fremfor at  

 forsinke sagen med en hjemvisning til ny afgørelse i Arbejdsskadestyrelsen  

 som 1. instans.
 For i øvrigt at modvirke, at hjemvisningen af en sag til  

 Arbejdsskadestyrelsen medfører, at sagsbehandlingen bliver unødigt forlænget,  

 har Ankestyrelsen indført rutiner til sikring af, at spørgsmålet om en  

 eventuel hjemvisning bliver vurderet på et tidligt stadium af  

 sagsbehandlingen.
NYE OPLYSNINGER Et særligt problem opstår i den situation, hvor Arbejdsskadestyrelsens  

 afgørelse var rigtig på afgørelsestidspunktet, men hvor der under sagens  

 behandling i Ankestyrelsen er fremkommet nye oplysninger, der vil kunne  

 medføre en ændret vurdering fra et tidspunkt, der ligger efter  

 Arbejdsskadestyrelsens afgørelse.
Som eksempel kan nævnes den situation, hvor Arbejdsskadestyrelsen har  

 givet afslag på erhvervsevnetabserstatning, fordi skadelidte på  

 afgørelsestidspunktet var i arbejde til normal løn.
Under Ankestyrelsens  

 behandling af sagen bliver det imidlertid oplyst, at skadelidte efterfølgende  

 er ophørt med at arbejde, og at der er søgt om førtidspension bl.a. på grund  

 af arbejdsskadens følger.
Da Ankestyrelsen som udgangspunkt tager stilling til  

 Arbejdsskadestyrelsens afgørelse efter forholdene på afgørelsestidspunktet,  

 vil sådanne sager normalt blive afgjort med tiltrædelse og samtidig  

 henvist/tilbagesendt til Arbejdsskadestyrelsen med anmodning om, at styrelsen  

 vurderer og afgør, om de nye oplysninger kan give grundlag for sagens gen-  

 optagelse.
Arbejdsskadestyrelsens beslutning herom meddeles i en afgørelse  

 med klagevejledning.
 Herved sikres, at der bliver truffet en 1. instans afgørelse på grundlag  

 af de nye oplysninger, og at muligheden for efterfølgende klageinstans  

 behandling bevares.
AFSLUTTENDE BEMÆRKNINGER Med disse bemærkninger om hjemvisningspraksis er det Ankestyrelsens håb,  

 at der vil være skabt større afklaring af regelgrundlaget og praksis for,  

 hvornår en afgørelse bør gå ud på hjemvisning.
