I medfør af § 45, stk. 5, i lov nr. 1072 af 20. december 1995 om værdipapirhandel m.v. fastsættes:
 § 1.  Modtagelsen af et prospekt omfattet af kapitel  

 12 i lov om værdipapirhandel m.v., som er godkendt af Fondsrådet,  

 offentliggøres i Erhvervs- og Selskabsstyrelsens edb-informationssystem.
 § 2.  For offentliggørelsen af modtagelsen af et  

 prospekt opkræves efterfølgende et gebyr på kr. 1.000,00 hos udstederen.
 § 3.  Bekendtgørelsen træder i kraft den 1. maj 1996.
 Stk. 2.  Bekendtgørelse nr. 272 af 3. maj 1991 og nr.  

 951 af 23. november 1994 ophæves.
