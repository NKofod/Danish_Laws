 Cirkulæreskrivelse om  

 indberetning til rigsregistraturen om fangers midlertidige fravær fra  

 anstalterne.
(Til samtlige  

 anstalter) Efter bestemmelsen I pkt.
II  

 i direktoratet for fængselsvæsenets cirkulærskrivelse af 7. august 1947 til  

 inspektørerne for de under fængselsvæsenet hørende anstalter bl.a. vedrørende  

 indberetning til regisregistraturen, Danske politiefterretninger, om  

 indsættelse og løsladelse af fanger, skal der, når en fange genindsættes i  

 vedkommende anstalt efter undvigelse, udlevering til politi eller lignende,  

 orlov eller anden fraværelse fra anstalten, der har medført, at fangen har  

 overnattet udenfor denne, afgives meddelelse om genindsættelse til Danske  

 politiefterretninger på den i cirkulærskrivelsens pkt.
I nævnte blanket (d.  

 f.  

 f. form. nr. 17) med oplysning om grunden til fraværelsen.
 I pkt. 10, stk. 1, i  

 justitsministeriets cirkulære af 28. februar 1957 til inspektørerne for de  

 under fængselsvæsenet hørende anstalter om udgangstilladelse til  

 fængselsfanger  

 for at skaffe sig arbejde i forbindelse med løsladelse på prøve er det derhos  

 pålagt anstaltslederne 1-2 dage før iværksættelsen af en udgangstilladelse,  

 der  

 medfører, at en fange overnatter udenfor anstalten, at afgive en kort  

 meddelelse til rigsregistraturen, politigården, København V. om  

 udgangstilladelsen.
 Da rigspolitichefen har  

 henstillet til direktoratet, at der fremtidig i alle tilfælde gives  

 rigsregistraturen  

 forhåndsmeddelelse om en fanges midlertidige fravær fra en af fængselsvæsenet  

 anstalter og i visse tilfælde tillige indberetning om genindsættelsen,  

 fastsætter direktoratet herved følgende, der træder i stedet for de i  

 nærværende skrivelse stk. 1 og 2 citerede bestemmelser:
a) Når en fange midlertidigt  

 vil være fraværende fra anstalten, og fraværelsen påregnes at ville medføre  

 overnatning udenfor denne, afgives der, uanset grunden til fraværelsen, og  

 uanset om fangen rejser med eller uden ledsagelse, indberetning herom til  

 rigsregistraturen, såvidt muligt et par dage inden fangen forlader anstalten.  

 Indberetningen, der afgives på en dertil bestemt blanket  d. f. f.  

 form. nr.  

 37  skal indeholde oplysning om fangens navn og fødselsår- og dato,  

 fraværelsens forventede varighed, årsagen til fraværelsen, samt hvor fangen  

 skal overnatte under fraværelsen.
Forlænges fristen for fangens tilbagevenden  

 til anstalten, afgives ny indberetning herom til rigsregistraturen på nævnte  

 blanket.
 b) Er der fastsat en frist  

 for fraværelsens varighed, og vender fangen tilbage senest ved fristens eller  

 den forlængede frists udløb, skal der ikke afgives fornyet indberetning til  

 rigsregistraturen om fangens tilbagekomst til anstalten.
c) Vender fangen ikke tilbage  

 senest ved fristens eller den forlængede frists udløb, afgives der  

 indberetning  

 herom til rigsregistraturen på direktoratet for fængselsvæsenets form. nr.  

 37,  

 således at der angives >>udeblevet fra orlov<< eller lignende.
I  

 disse tilfælde vil der derhos, når fangen på ny vender tilbage til anstalten  

 være at afgive indberetning til rigsregistraturen på den i direktoratets  

 cirkulærskrivelse  

 af 7. august 1947 pkt.
I nævnte blanket vedrørende indsættelse (d. f. f.  

 form.  

 nr. 17). Indberetning om udeblivelse fra orlov medfører ikke automatisk  

 efterlysning af den pågældende, hvorfor anmodning herom i givet fald bør ske  

 på  

 sædvanlig måde.
d) Såfremt en fange undviger  

 fra anstalten og ikke straks pågribes og tilbageføres, går man ud fra, at der  

 sker sædvanlig efterlysning gennem politiet.
I disse tilfælde skal der ikke  

 af  

 anstalten afgives særskilt indberetning til rigsregistraturen om undvigelsen.  

 Når  

 i disse tilfælde fangen efter pågribelsen genindsættes i anstalten, skal der  

 derimod afgives indberetning til rigsregistraturen på d. f. f. form. nr. 17.
Opmærksomheden henledes på  

 det I justitsministeriets cirkulære af 28. februar 1957 pkt. 9 fastsatte,  

 hvorefter anstalten, når en fange, der har fået udgangstilladelse for at søge  

 arbejde, prøveløslades under udgangen, skal afgive særskilt meddelelse om  

 løsladelsen til rigsregistraturen, Danske politiefterretninger på de dertil  

 bestemte blanketter d. f. f. form. nr. 18, jfr. herom direktoratet for  

 fængselsvæsenets cirkulærskrivelse af 7. august 1947 pkt.
III.
 Yderligere eksemplarer af d.  

 f. f. form. nr. 37 vil kunne rekvireres i statsfængslet i Nyborg.
