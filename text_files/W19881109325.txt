Antaget, at et apparat, der kan oplyse en abonnent, der modtager et  

 opkald, om nummeret på den abonnent, fra hvis telefon opkaldet foretages,  

 ikke er omfattet af registerlovgivningen.
Antaget, at spørgsmålet om  

 registrering af telefonnumre i forbindelse med indkomne telefonsamtaler skal  

 behandles efter registerlovgivningens almindelige bestemmelser.
Såfremt de  

 ansatte i en privat virksomhed er gjort bekendt med, at registrering  

 foretages, må registreringen i almindelighed anses for at være et naturligt  

 led i den normale drift af virksomheden m.v.
 Registertilsynet blev  

 af Trafik- og Kommunikationsministeriet, Generaldirektoratet for P anmodet om  

 en udtalelse vedrørende et af en privat virksomhed udviklet apparat, der ved  

 tilslutning til en digital central automatisk kan oplyse en abonnent, der  

 modtager et opkald, om nummeret på den abonnent, fra hvis telefon opkaldet  

 foretages.
 Det fremgik af sagen, at apparatet kan dekode informationer fra digitale  

 telefoncentraler om den opkaldende abonnents telefonnummer og således, før  

 telefonapparatet ringer, vise den kaldte abonnent nummeret på den telefon,  

 der ringes op fra.
 Det var endvidere oplyst, at det viste telefonnummer kan aflæses på  

 apparatet indtil forbindelsen afbrydes, og at det herefter ikke kan kaldes  

 frem igen, men at det vil være ganske enkelt at lave en version af apparatet,  

 der lagrer de viste telefonnumre med henblik på senere udskrivning.
I henhold til lov om private registre m.v. § 1, stk. 1, gælder loven for  

 registrering, der omfatter personoplysninger, og hvor der gøres brug af  

 elektronisk databehandling, og systematisk registrering, der omfatter  

 oplysninger om personers, institutioners, foreningers eller virksomheders  

 private eller økonomiske forhold eller i øvrigt oplysninger om personlige  

 forhold, som med rimelighed kan forlanges unddraget offentligheden.
Det  

 fremgår dog af forarbejderne til loven, at den ikke omfatter enkeltstående  

 eller mere tilfældige registreringer.
Lov om offentlige myndigheders registre  

 gælder for edb-registre, der føres for den offentlige forvaltning, og som  

 indeholder personoplysninger, jf. lovens § 1, stk. 1, og det fremgår af  

 bemærkningerne til denne bestemmelse, at det herved er forudsat, at en  

 ansamling af systematiserede oplysninger skal have en vis selvstændig  

 tilværelse for at kunne anses for et register.
 Registertilsynet fandt på denne baggrund, at anvendelse af apparatet i den  

 foreliggende udformning ikke vil være omfattet af registerlovgivningen.
 Det var imidlertid som nævnt endvidere oplyst, at apparatet uden  

 vanskeligheder kan udvikles til også at registrere de viste numre med henblik  

 på senere udskrivning.
Registertilsynet konstaterede herom indledningsvis, at lov om private  

 registre m.v. § 7 f ikke regulerer spørgsmålet om anvendelse af udstyr, der  

 kan foretage registrering af telefonnumre i forbindelse med indkommende  

 telefonsamtaler.
Dette spørgsmål skal således behandles efter  

 registerlovgivningens almindelige bestemmelser.
Registertilsynet udtalte herefter, at virksomheders anvendelse af et  

 apparat, der registrerer telefonnumre i forbindelse med indkommende  

 telefonsamtaler med henblik på senere udskrivning, må antages at være  

 omfattet af bestemmelsen i § 1 i lov om private registre m.v., i det omfang  

 det er muligt at sammenkæde oplysningen om en bestemt persons brug af et  

 givet telefonapparat med den person, der foretager opkaldet.
I disse tilfælde  

 skal registreringen opfylde betingelsen i § 3, stk. 1, i lov om private  

 registre m.v.
Registertilsynet fandt, at en sådan registrering i  

 almindelighed må anses for at være et naturligt led i den normale drift af  

 virksomheder m.v., såfremt de ansatte af virksomheden er gjort bekendt med,  

 at registreringen foretages.
Registertilsynet udtalte endvidere, at tilsvarende betragtninger kan gøres  

 gældende, såfremt offentlige myndigheder agter at anvende ap- paratur af den  

 omhandlede art.
I sådanne tilfælde vil reglerne i lov om offentlige  

 myndigheders registre skulle iagttages.
 Endelig bemærkede Registertilsynet, at en privat persons anvendelse af det  

 omhandlede apparatur med henblik på registrering af telefonnumre i  

 forbindelse med indkommende telefonsamtaler til eget telefonapparat ikke kan  

 antages at være omfattet af lov om private registre m.v.
 Registertilsynets årsberetning 1988 s. 90.
