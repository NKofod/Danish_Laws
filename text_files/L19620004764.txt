 Ved kgl. resolution af 28. september 1961 har Danmark ratificeret den  

 under 15. december 1958 i Paris undertegnede overenskomst om udveksling af  

 programmer ved hjælp af fjernsynsfilm.
Overenskomstens tekst lyder som følger: Undertegnede regeringer, som er  

 medlemmer af Europarådet, er i betragtning af, at Europarådets formål er at tilvejebringe større samhørighed mellem dets medlemmer; i betragtning af, at det af hensyn til den kulturelle og økonomiske  

 samhørighed i Europa er af betydning, at Europarådets medlemslande så frit  

 som muligt kan udveksle programmer ved hjælp af fjernsynsfilm; i betragtning af, at lovgivningen i de enkelte lande giver mulighed for  

 forskellige opfattelser af spørgsmålet om fjernsynsfilms retlige natur og de  

 rettigheder, som tilstås med hensyn til sådanne film; i betragtning af, at det er nødvendigt at finde en løsning på de  

 problemer, som skyldes disse forhold; under hensyntagen til artikel 20 i Bernerkonventionen til beskyttelse af  

 litterære og kunstneriske værker, hvorved unionslandenes regeringer  

 forbeholder sig ret til at indgå særaftaler, som ikke indeholder  

 bestemmelser, der er i strid med nævnte konvention, blevet enige om følgende:
Artikel 1 En radiostation, som er underkastet et i denne overenskomst deltagende  

 lands retsmyndighed, har ret til, medmindre anden eller særlig bestemmelse er  

 truffet i medfør af denne overenskomsts artikel 4, i de øvrige deltagerlande  

 at tillade benyttelse i fjernsynet af fjernsynsfilm, som den selv har  

 fremstillet.
Artikel 2 1. Som fjensynsfilm betragtes i denne overenskomst  

 alle for fjensynet fremstillede film, hvad enten de er kombineret med  

 lydoptagelse eller ikke.
 2. En radiostation skal betragtes som fremstiller af  

 en fjernsynsfilm, hvis den har taget initiativet til og påtaget sig ansvaret  

 for fremstillingen.
Artikel 3 1. Hvis fremstilleren af en fjernsynsfilm ikke falder  

 ind under definitionen i artikel 2, stk. 2, har han ret til, medmindre anden  

 eller særlig bestemmelse er truffet i medfør af artikel 4, at overdrage sine  

 rettigheder i henhold til artikel 1 til en radiostation.
 2. Bestemmelsen i stk. 1 ovenfor gælder kun, hvis  

 fremstilleren og radiostationen er undergivet retsmyndighed i lande, som er  

 deltagere i denne overenskomst.
Artikel 4 Ved »anden eller særlig bestemmelse« forstås ethvert vilkår af  

 begrænsende art, hvorom aftale er truffet mellem fremstilleren og personer,  

 som bidrager til fjensynsfilmens fremstilling.
Artikel 5 Denne overenskomst berører ikke følgende rettigheder, som i deres helhed  

 forbeholdes:
Artikel 6 1. Denne overenskomst står åben for undertegnelse af  

 Europarådets medlemmer, som vil kunne tiltræde den ved:
 2. Ratifikationsinstrumenter skal deponeres hos  

 Europarådets generalsekretær.
Artikel 7 1. Denne overenskomst træder i kraft tredive dage  

 efter at tre af rådets medlemmer i overensstemmelse med artikel 6 har  

 undertegnet den uden forbehold af ratifikation eller ratificeret den.
 2. Overfor ethvert af rådets medlemmer, som senere  

 undertegner overenskomsten uden forbehold af ratifikation eller ratificerer  

 den, træder den i kraft tredive dage efter undertegnelsen eller deponeringen  

 af ratifikationsinstrumentet.
Artikel 8 1. Efter overenskomstens ikrafttræden kan ethvert land  

 som ikke er medlem af Europarådet, tiltræde den efter at have opnået  

 Europarådets ministerudvalgs samtykke.
 2. Tiltrædelse sker ved deponering hos Europarådets  

 generalsekretær af et tiltrædelsesinstrument, som træder i kraft tredive dage  

 efter deponeringen.
Artikel 9 Undertegnelse uden forbehold af ratifikation, ratifikation eller  

 tiltrædelse indebærer fuldstændig godkendelse af samtlige overenskomstens  

 bestemmelser.
Artikel 10 Europarådets generalsekretær skal til rådets medlemmer, til regeringerne i  

 de lande, der måtte have tiltrådt denne overenskomst, samt til direktøren for  

 bureauet for Den internationale union til beskyttelse af litterære og  

 kunstneriske Værker, giver meddelelse om:
Artikel 11 1. Overenskomsten finder for hver af de kontraherende  

 parters vedkommende anvendelse på moderlandets territorium.
 2. Enhver af de kontraherende parter kan på  

 tidspunktet for undertegnelsen, ratifikationen eller tiltrædelsen, eller på  

 et hvilket som helst senere tidspunkt ved meddelelse til Europarådets  

 generalsekretær erklære, at overenskomsten finder anvendelse inden for det  

 eller de i meddelelsen nævnte territorier, og for hvis internationale  

 anliggender det pågældende deltagerland er ansvarlig.
 3. Enhver meddelelse i henhold til ovenstående stykke  

 kan for så vidt angår de i denne meddelelse angivne territorier tilbagekaldes  

 i overensstemmelse med de i nærværende overenskomst artikel 12 fastlagte  

 betingelser.
Artikel 12 1. Denne overenskomst forbliver i kraft i et  

 ubegrænset tidsrum.
 2. Enhver af de kontraherende parter kan for sit  

 vedkommende bringe overenskomsten til ophør ved med et års varsel at afgive  

 meddelelse derom til Europarådets generalsekretær.
 Til bekræftelse heraf har undertegnede, behørigt befuldmægtigede,  

 undertegnet denne overenskomst.
Udfærdiget i Paris den 15. december 1958 på engelsk og fransk, begge  

 tekster af samme gyldighed, i et eksemplar, som skal deponeres i Europarådets  

 arkiver.
Generalsekretæren skal fremsende bekræftede afskrifter til hver af  

 de regeringer, der har undertegnet eller tiltrådt overenskomsten, samt til  

 direktøren for bureauet for Den internationale union til beskyttelse af  

 litterære og kunstneriske Værker.
 For Kongeriget Belgiens regering; under forbehold af ratifikation:
P.
Wigny.
 For Kongeriget Danmarks regering; under forbehold af ratifikation:
Bodil Begtrup For Den franske Republiks regering:
M.
Couve de Murville.
 For Kongeriget Grækenlands regering; under forbehold af ratifikation:
 Cambalouris.
 For Irlands regering:
 For Den islandske Republiks regering:
For Den italienske Republiks regering; under forbehold af ratifikation:
C.A.
Straneo.
For Storhertugdømmet Luxembourgs regering; under forbehold af ratifikation:
 Bech.
 For Kongeriget Nederlandenes regering:
 For Kongeriget Norges regering:
 For Det forenede Kongerige Storbritannien og Nordirlands regering:
 Selwyn Lloyd.
 For Kongeriget Sveriges regering; under forbehold af ratifikation:
 Leif Belfrage.
 For Den tyrkiske Republiks regering; under forbehold af ratifikation:
Fatin R.
Zorlu.
 For Forbundsrepublikken Tysklands regering:
 For Den østriske Republiks regering:
 Danmarks ratifikationsinstrument deponeredes i Europarådets arkiv den 26.  

 oktober 1961, hvorefter overenskomsten for Danmarks vedkommende i henhold til  

 dens artikel 7, stk. 2, trådte i kraft den 25. november 1961.
 Overenskomsten er herefter trådt i kraft i forholdet mellem Belgien,  

 Danmark, Frankrig, Grækenland, Sverige og Det forenede Kongerige  

 Storbritannien og Nordirland.
 Udenrigsministeriet, den 24. august  

 1962.
 J.O.Krag.
