Nr BTL 49 Betænkning over Forslag til lov om ændring af lov om sygehusvæsenet og lov  

 om offentlig sygesikring m.v. (Friere sygehusvalg, behandling på private  

 specialsygehuse m.fl., specialesamling, ambulancetjeneste, færdigbehandlede  

 patienter samt planlægning og samarbejde)   

 Nr L 49 1992-93, 1. samling Afgivet af Sundhedsudvalget Afgivet: 19921208 Udvalget har behandlet lovforslaget i en række møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Sygeplejeråd, Forebyggelsespolitisk Råd, Gigtforeningen og Stevns Kommune.
 Udvalget ønsker vedrørende bekendtgørelsen om ambulancer at anføre, at  

 udvalget nøje vil følge opstarten af den videregående uddannelse med henblik  

 på at vurdere effekten af denne og for at foretage eventuelle justeringer,  

 således at uddannelsen kan opfylde de hensigter, som ligger til grund for  

 folketingsbeslutning B 47 om en ambulancelov, der blev vedtaget den 16. maj  

 1991.
 Udvalget afventer Sundhedsstyrelsens undersøgelse af effekten ved brug af  

 defibrillatorer i ambulancetjenesten, således at en eventuel etapevis  

 indfasning over en årrække af disse defibrillatorer kan foregå bedst muligt.
 Et flertal (udvalget med undtagelse af Venstres og Det Konservative  

 Folkepartis medlemmer) anbefaler, at der i Sundhedsstyrelsens undersøgelse  

 indgår oplysninger om:
- responstider alle steder, hvor defibrillatorer anvendes, - hvor ofte patienter er blevet behandlet med DC-stød, og patienternes  

 udskrivningsdiagnose, - hvor ofte patienter er blevet overvåget med EKG-monitorering, og  

 sygehusets diagnoser af disse patienter, og - hvor ofte EKG-monitorering af patienter har givet anledning til anden  

 behandling i ambulancen end DC-stød.
 Et mindretal (Fremskridtspartiets medlem af udvalget) mener desuden, at  

 det er positivt, at Rigshospitalet og sygehuse, der yder behandlinger på  

 lands- og landsdelsniveau, inddrages i det frie sygehusvalg.
 Mindretallet finder, at det er et skridt i den rigtige retning, at private  

 institutioner, der yder kvalificerede sundhedsydelser, i et vist omfang er  

 inddraget i og med, at bestemte navngivne specialsygehuse er blevet  

 inddraget.
 Til gengæld mener mindretallet, at det er en stor mangel ved lovforslaget,  

 at ikke alle private institutioner, der yder kvalificerede sundhedsydelser,  

 er inddraget i dette.
Hvis private hospitaler og lignende inddrages, vil de offentlige  

 sundhedsinstitutioner få den konkurrence, der er afgørende nødvendig for, at  

 de offentlige institutioner tilskyndes til at yde en service, der er baseret  

 på kvalitative og omkostningsmæssige parametre.
En generel inddragelse af  

 private hospitaler og lignende vil med andre ord give de offentlige  

 hospitaler det nødvendige »lift up« med hensyn til omkostnings- og  

 kvalitetsbevidsthed.
Mindretallet mener, at det er uklogt og uhensigtsmæssigt, at private  

 hospitaler og andre private institutioner, der yder kvalificerede  

 sundhedsydelser, ikke eksplicit er inddraget i forbindelse med  

 ambulancekørsel i akutte situationer.
Erfaringer fortæller, at det kan koste  

 menneskeliv, når private hospitaler og lignende ikke inddrages i  

 akutberedskabet.
Mindretallet er enigt i, at de øgede valgmuligheder vil give  

 amtskommunerne bedre muligheder for at vurdere befolkningens opfattelse af  

 kvaliteten af den ydede behandling Mindretallet er enigt i de betragtninger, der anføres i bemærkningerne om  

 kørselsgodtgørelse.
Et andet mindretal (Kristeligt Folkepartis medlem af udvalget) indstiller  

 lovforslaget til vedtagelse.
Mindretallet ønsker dog at præcisere, at  

 samlingen af specialer på lands- og landsdelssygehuse kun skal ske, når der  

 er tale om relativt små patientgrupper og sygdomsbehandlingen kræver et højt  

 specialiseringsniveau.
Undersøgelse, behandling og efterbehandling af andre  

 former for sygdomsbehandling skal fortsat ske på lokale sygehuse.
De  

 eksisterende samarbejdsaftaler mellem de amtskommunale sygehuse og de  

 relevante specialafdelinger ved lands- og landsdelssygehusene skal bevares.  

 Retningslinierne vedrørende lands- og landsdelsfunktioner i sygehusvæsenet  

 skal udarbejdes i tæt samarbejde med amtskommunerne, således at deres  

 muligheder for planlægning ikke ødelægges.
 Herefter indstiller udvalget lovforslaget til vedtagelse  

 uændret .
